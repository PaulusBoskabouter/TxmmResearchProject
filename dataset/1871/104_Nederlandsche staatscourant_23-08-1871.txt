NEDERLANDEN. 's GRAVENHAGE, den 22sten Augustus 1871.
Ilij Koninklijk besluit van 19 Augustus 1871 , n°. 25 , is benoemd tot commies ter inspectie der directe belastingen , in- en uitgaande regten en accijnsen te Amsterdam, de heer C. J. Houwing, thans commies ter inspectie derzelfde middelen te Eindhoven. MINISTERIE VAN FINANT1EN. De Minister van Finantien, brengt ter algemeene kennis dat aan de kantoren van den Rijkstelegraaf te Amsterdam en te Rotterdam eenige jongelieden kunnen worden geplaatst tot het verrigten van schrijfwerk en andere eenvoudige administrative bezigheden. De personen, die zich daartoe aanmelden, worden, naar gelang deibehoefte, tijdelijk aangesteld en blijven op de door hen verlangde standplaats werkzaam als adsistent op eene jaarlijksche belooning van 150 gulden, welke tot 500 gulden klimmen kan. De adsistenten kunnen, na twee jaren als zoodanig te zijn werkzaam geweest en mits zij voldoen aan de vereischten omtrent leeftijd, ligchaamsgestel en bekwaamheid, bij bestaande behoefte aan Rijkstelegraaf klerken, zonder vergelijkend examen, eene vaste aanstelling als zoodanig verkrijgen en genieten dan eene jaarwedde, voor welke 800 gulden als hoogste grens is ge steld. Uit de betrekking van vaste klerk kunnen zij weder, op de daartoe gestelde voorwaarden, in die van telegrafist overgaan. Zij, die als adsistent wenschen in aanmerking te komen, moeten daarvan opgaaf doen aan den Minister van Finantien, bij een gezegeld adres, met naauwkeurige opgaaf van naam, voornamen en woonplaats en met aanwijzing op welke der twee kantoren, te Amsterdam of te Rotterdam , plaatsing wordt verlangd. Bij het adres moeten worden overgelegd de volgende bewijsstukken : a. eene verklaring, niet langer dan twee maanden vóór den dag der aanmelding afgegeven door het gemeentebestuur der woonplaats van den adressant, inhoudende, dat deze is Nederlander en van onberispelijk gedrag; b. eene akte van geboorte, waaruit blijkt, dat de adressant op den dag der aanmelding den leeftijd van veertien jaren had bereikt; c. eene door het gemeentebestuur gelegaliseerde verklaring, niet langer dan twee maanden vóór den dag der aanmelding afgegeven door een erkend geneesheer, en waaruit blykt dat de adressant is van een gezond ligchaamsgestel en zonder gebreken, met name doofheid en bijziendheid. Do adressanten moeten eene nette en duidelijke hand schrijven en bekend zijn met de Nederlandsche en Fransche talen, alsmede met de beginselen der cijferkunst, daaronder begrepen de gewone en tiendeelige breuken en het tientallig stelsel van maten en gewigten. In hoever de adressanten aan deze vereischten voldoen, wordt onderzocht ter plaatse waar zij de indienststelling verlangen. Adressen om plaatsing blijven buiten beschikking indien zij ongezegeld zijn of verzoeken behelzen om ontheffing van eenige der vorenstaande bepalingen. Nadere inlichtingen kunnen worden verkregen bij de lijninspecteuren van den Rijkstelegraaf te Amsterdam en te Rotterdam. 's Gravenhage, den llden Augustus 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
Het officiele dagblad van het Fransche gouvernement behelst in zijn nommer van verleden Zondag het volgende besluit van het Hoofd deiuit voerende magt: «Dewijl de tijdsomstandigheden niet hebben veroorloofd cveral de werkzaamheden voor de ligting van recruten onder de in 1871 dienstpligtig wordende jongelieden te verrigten, zoo worden mits dezen al de werkzaamheden , betrekking hebbende tot de ligting van recruten onder de dienstpligtigen van 1871 , geschorst en tot nader order gestaakt." — Do oneenigheid tusschen het gouvernement en de commissie voor de leger-organisatie is nog niet vereffend. Toen die commissie verleden Zaturdag eene wet, strekkende tot vaststelling der grondslagen voor de nieuwe zamenstelling der legermagt, aan de Nationale Vergadering voordroeg, deelde zij mede dat de afschaffing der plaatsvervanging, door haar voorgeslagen als noodwendig uitvloeisel van het aangenomen beginsel der algemeene verpligting tot persoonlijke krijgsdienst, door het gouvernement afgekeurd word. Daar er echter tegen het gemelde hoofdbeginsel zelf geene bedenkingen bij het gouvernement bestonden, en het verschil van gevoelen alzoo niet het doel maar enkel de middelen
tot deszelfs verwezenlijking betroffen, hoopte de commissie nog het omtrent de afschaffing der plaatsvervanging , die door haar met algemeene stemmen behalve óéne vastgesteld geworden was, eens iret het gouvernement te zullen worden. De vijfde der zes voorgedragen grondbepalingen voor de nieuwe inrigting der legermagt, aldus luidende: » Do onder de wapenen staande manschappen nemen niet deel aan eenige stemuitbrenging," wordt door de commissie in de toelichtende memorio nadrukkelijk aanbevolen als onmisbaar voor de krijgstucht bij het leger. » Voor de maatschappij, voor de regering, voor het leger zelf, zegt zij, is het beter aan hetzelve elke politieke rol te ontnemen. Het leger behoort den lande, niet aan eene partij; dat maakt jnist zijne grootheid uit." — In een schrijven uit Parys van verleden Zondag-avond zegt de correspondent van de Times: »Rinc, niet langer de publieke opinie en den eisch dor geregtigheid durvonde braveren, heeft plotselijk Parys verlaten; naar verzekerd wordt, hoeft hij van den minister Sinion oenen reispas ontvangen, waarmede hij in het buitenland zal kunnen komen. ii In de commissie van rapporteurs voor Rivet's voorstel tot verlenging der magt van den heer Thiers is het gevoelen van eenige leden door nader overleg veranderd; er is nu eene meerderheid van drie stemman voor dat voorstel; de heer Vitet, een van de leden die zich niet volstrekt tegen Rivet's voorstel verklaard hebben , zal denkelijk met het opstellen van het rapport der commissie worden belast. »Het gouvernement zal zich denkelijk naar den wil der Nationale Vergadering ten aanzien der nationale garde voegen en tot de onverwijlde ontbinding van die gewapende magt overgaan, na eerst te hebben verklaard dat het voor zich zelf dat besluit der Nationale Vergadering niet zou kunnen goedkeuren. »De voorstellen tot nadere regeling der uitvoerende magt, het voorstel tot duurzame vestiging der regering in Versailles, dat tot ontbinding der nationale garde en het ontwerp van wet tot wijziging der staatsbegrooting voor het loopende jaar (met uitzondering van die voorstellen der regerins tot belasting-verhooging, waaromtrent groot verschil van gevoolen bestaat) zullen door de Vergadering vóór de vacantie worden afgedaan; de vacantie zal alzoo bezwaarlijk vóór 15 September kunnen aanvangen. » Onze effectenbeurs, onze fabrikanten en kooplieden wenschen de aanneming van Rivet's voorstel en zien daarnaar uit met ongeduldig verlangen Wanneer het aangenomen zal zijn, zal de regering dadelijk een besluit nemen op de sinds lang aanhangige aanvragen om concessie tot het aanleggen van spoorwegen ter aanvulling van leemten in het binnenlandsche spoorwegnet". — Hot Journal des Débats zegt onder dagteekening van 21 Augustus : n Het overleg over Rivet's voorstel wordt bij de commissie van rapporteurs, gelijk bij de fractien der Vergadering, voortgezet, doch in het geheim; immers er is dienstig geacht elkander, als onder eede, geheimhouding te beloven. Intusschen staan al de zaken stil. Het eerste wat door ons land van de Vergadering wordt verlangd is dus eene spoedige beslissing. Al de gewigtige zaken, de leger-organisatie, de ontbinding der nationale garde, wachten, terwijl onze volksafgevaardigden handelen over de vraag of de heer Thiers President de* Republiek of wel Hoofd der uitvoerende magt zal heeten, eene vraag voorzeker van onbegrijpelijk groot gewigt!" De Constitutionnel zegt onder dagteekening van 21 Augustus; » Er is verzekerd dat de heer Thiers , hoewel de noodzakelijkheid van het ontbinden der nationale garde erkennende, zich tegen het voorstel van onverwijlde ontwapening en ontbinding dier gewapende magt verklaarde. Gelukkig bestaat dat verschil van gevoelen niet; immers uit het verleden Zaturdag bij de Nationale Vergadering uitgebragte rapport blijkt dat het gouvernement de ontbinding der nationale garde in beginsel goedkeurt, en enkel twee bedenkingen tegen de onverwijlde uitvoering van dien maatregel heeft, bedenkingen van betrekkelijk minder gewigt, die wel over te komen zijn en naar het oordeel der regering zelve geen volstrekt beletsel uitmaken. Die bedenkingen waren : 1°. de vrees dat de ontbinding het welgezinde deel der nationale garde misnoegd zou maken; doch dat deel acht de ontbinding voor het algemeen belang hoogst wenschelijk; 2°. de vrees dat het hier en daar na de ontbinding der nationale garde aan gewapende magt tot handhaving der openbare orde zou ontbreken; doch het gevaar van wanordelijkheden verdwijnt grootendeels met de nationale garde zelve, gelijk de commissie te regt zeide, en kan overigens door het afzenden van detachementen troepen afgewend worden. » De ontbinding der nationale garde zal den voorraad onzer arsenalen met omstreeks 800,000 stuks draagbare vuurwapenen van verschillend model vermeerderen. Er worden reeds maatregelen ontworpen met het doel om dien maatregel binnen een zoo kort mogelijk tijdsbestek ten volle te kunnen uitvoeren. » Er is bij de Nationale Vergadering nog zoo veel gewigtigs te behandelen, dat zij welligt de vacantie van een of twee maanden zal moeten veranderen in eene vacantie van eenige dagen, te nemen terwijl de departementsraden verkozen worden en zitting houden."
— Naar de verzekering van de Patrie gaat de nieuwe vorming van het Fransche leger (wel te onderscheiden van de reorganisatie der krijgsmagt) schielijk en naar wenscli voort, z"/nde er van de twaalf legercorpsen waaruit het leger zal bestaan , reeds zeven gevormd terwijl het achtste gevormd wordt. — Berigten uit Algiers van 20 Augustus geven vooruitzigt op spoedig herstel der orde in al de deelen der kolonie. — Op verzoek van het Fransche gouvernement is de heer Lafargue, een van de leiders der Internationale, in Spanje, en wel te Huesca, door de overheid gegrepen en in hechtenis gesteld. ENGELAND. In de verleden Zaturdag gehouden zitting van het Lagerhuis is uit het antwoord op eene tot de regering gerigte vraag gebleken dat de betrekking tusschen de regering van Groot-Britannie en die van Mexico nog niet hersteld is. In 1867 heeft de regering van Juarez het verkeer afgebroken met al die Staten, welke de regering en de dynastie van wijlen den Keizer Maximiliaan hadden erkend. Dien ten gevolge zijn de vertegenwoordigers van Engeland in den herfst van het gemelde jaar uit Mexico terug geroepen. Sedert ontving het Britsche gouvernement herhaaldelijk klagten van onderdanen wier belangen in Mexico door het gemis van vertegenwoordigers der regering huns lands afbreuk leden; het verklaarde alsdan telkens dat het bereidvaardig was om weder in diplomatiek verkeer met Mexico te treden, maar dat het bezwaarlijk den eersten stap daartoe zou kunnen doen, en dat het dus een bepaald aanzoek van Mexico's zijde afwachten moest. Dat aanzoek is echter tot nu toe niet gekomen, en het schijnt nog lang achterwege te zullen blijven, daar de Mexicaansche regering zich, zoo lang de afbreking der regelmatige betrekking met de regering van eenon anderen Staat voortduurt, ontheven acht van de verpligting tot het naleven van overeenkomsten, met dien Staat of met onderdanen van denzelve aangegaan. Voor Engelsche houders van Mexicaansche staatsschuldbrieven bijstand van hunne regering te verkrijgen was het doel der interpellatie betreffende Mexico. Dienaangaande zeide lord Enfield, de ondersecretaris van staat voor de buitenlandsche zaken, dat enkel door het hoofd van dat departement, lord Granville, die zich niet in Londen maar bij de Koningin in Schotland bevond, een bepaald antwoord gegeven zou kunnen worden. DUITSCHLAND. De telegraaph brengt het berigt dat de ministeriele krisis in Beyeren geëindigd en ingevolge besluit dos Konings van 21 Augustus een nieuw kabinet opgetreden is, bestaande uit den graaf von Hegnenberg-Dux als minister van buitenlandsche zaken , de heeren Pfretschner als minister van finantien, Pranckh als minister van oorlog, von Lutz als minister van eerediecst, Pfeuffer als minister van binnenlandsche zaken, Faustle als minister van justitie. Het ministerie van koophandel is, in afwachting eener reorganisatie, voorloopig aan den staatsraad Schubert opgedragen. Volgens eene bij de Augsburger Allgemeine Zeitung ontvangen mededeeling uit München heeft het nieuwe ministerie besloten den Beyerschen Landdag nog in September bijeen te roepen, ten einde te kunnen voldoen aan het grondwettelijke voorschrift omtrent de indiening der begrooting, en is zeer ten onregte door sommigen aan den graaf Hegnenberg het plan toegeschreven om de Kamer van Afgevaardigden te ontbinden. RUSLAND. Russische bladen brengen het berigt dat de Keizer den 20sten Augustus St. Petersburg zou verlaten om eene reis naar het Zuiden te ondernemen. Den 7den September werd Z. M. te Petrowsk in Kaukasie, en den 20sten dier maand te Tiflis verwacht. C III N A. In een schrijven uit Shangliaï van 30 Junij zegt de correspondent der Londensche Times: » In de vorige berigten werd gemeld dat in Korea eene door manschappen van het eskader der Vereenigde Staten ondernomen verkenning door eenen aanval van de zijde der inlanders gestuit was geworden. De Amerikaansche vlootvoogd Rodgers heeft de Koreërs door het innemen en vernielen van eenige forten voor die vijandige daad gestraft; maar daarmede is hij niet nader tot zijn doel, namelijk het sluiten van een verdrag van handel en vriendschap met Korea, gekomen; in tegendeel, de zaken zijn daardoor in zulk eenen staat gekomen, dat er nu hoogst waarschijnlijk, ja schier onvermijdelijk, verdere vijandelijkheden op eene veel grootere schaal zullen moeten volgen. ii De genomene forten zijn dadelijk vernield , de kanonnen vernageld , in stukken gebroken of in de rivier geworpen, de magazijnen met hulp van buskruid vernield, en de gewonde Koreërs aan boord van Amerikaansche schepen gebragt. Binnen de vermeesterde sterkte werden 240 lijken van inlanders geteld; buiten de vestingwerken waren er ook velen gesneuveld. ii Daar het doel dezer krijgs-operatie nu volkomen bereikt was, legerde de kleine strijdmagt zich voor den nacht op het zoo dapper vermeesterde terrein; den volgenden ochtend nam zij de terugreis aan, en na den middag werd door den admiraal Rodgers op het eskader bij eene algemeene dagorder blijdschap over den goeden afloop der expeditie en tevredenheid over het gedrag der daartoe medegewerkt hebbende krijgslieden betuigd, n De vraag i3 , wat er nu verder gebeuren zal. De Koreërs toonen niet de minste geneigdheid om in schikking te treden of om zich te onderwerpen aan zulke bedingen als de Amerikanen hun zouden willen opleggen. In tegendeel, eenige tot de katholieke godsdienst bekeerde inlanders, welke de wijk aan boord van het Amerikaansche eskader namen ten einde zich aan geloofsvervolging te onttrekken , verzekeren dat er eene krijgsmagt van dertig duizend Koreërs tusschen de kust en de hoofdstad des lands vereenigd is. » Rodgers heeft noch strijdkrachten genoeg noch volmagt om den strijd voort te zetten ; het Amerikaansche gouvernement zal dienaangaande moeten beslissen; intussclien zal het eskader denkelijk naar de Chinesche haven Tscheefoo terugkeeren. Doch zoo als de zaak thans staat, mag zij niet blijven; immers de Koreërs zullen den aftogt van het Amerikaansche eskader, gelijk dien van het Fransche eskader in
1866, als eene zege voor zich beschouwen , en dit zal oi>k in hot rijk waaraan Korea cijnsbaar is, dat is in China, het ontzag voor de buitenlanders grootelijks verminderen. .! Hier wordt de hoop gekoesterd dat er vóór den winter eene krijgsmagt van 5000 man benevens een aantal kauonneerbooten uit de Vereenigde Staten zullen aankomen met last om de regering van Korea tot eene redelijke schikking te dwingen. Toen het te doen was om het Chinesche rijk voor het algemeene verkeer te openen , heeft Engeland al de moeite gedaan , en Amerika ruimschoots zijn aandeel in de vruchten gehad; het is billijk dat de Vereenigde Staten nu het werk in Korea verrigten." ZUID-AFRIK A. Blijkens de berigten uit de Kaapkolonie van '20 Julij had de eerste Kamer van het koloniale parlement beraadslaagd over de voorgestelde inlijving van Basutoland in het grondgebied der kolonie, en had zij eene commissie uit haar midden met een onderzoek van dat vraagstuk belast. De andere Kamer had zich gunstig voor de door het gouvernement aanbevolen inlijving der diamantrijke landstreek verklaard , doch alleen zoo veel betrof dat gedeelte dier landstreek, hetwelk geen onderwerp van geschil omtrent eigendomsregt of souvereiniteit uitmaakte. De uitspraak omtrent het beweerde regt der Zuid-Afrikaansche Republiek op een gedeelte der diamantrijke landstreek was door de geschilvoerende partijen aan den heer Keate, den luitenant-gouverneur der Britsche kolonie Natal, opgedragen. De regering der Kaapkolonie had met die van den Oranje-Vrijstaat en van de Zuid-Afrikaansche Republiek eene overeenkomst tot invoering van een eenparig tarief van briefport voor de briefwisseling tusschen het wederzijdsche grondgebied aangegaan. TELEGRAPHISCHE BERIGTEN Londen , 21 Augustus. Het parlement is heden gesloten. In de boodschap der Koningin wordt hoofdzakelijk gezegd: De groote gebeurtenissen en gewigtige veranderingen , welke laatstelijk in Europa hebben plaats gehad , hebben geenen nadeeligen invloed uitgeoefend op onze vriendschappelijke betrekkingen met de vreemde mogendheden. Welk deel ik ook moge nemen in de behandeling der internationale quaestien die zich voordoen, steeds zal mijn eenige doel daarbij zijn mede te werken tot handhaving van den algemeenen vrede en van het publieke regt. De Londensche Conferentie heeft zich gedurende hare beraadslagingen mogen verheugen in de komst van den Franschen gevolmagtigde, en men heeft zich daar onderling verstaan omtrent eene herziening van het verdrag van 1856. Ik vertrouw dat de eenstemmige beslissing der mogendheden, in een nieuw tractaat opgenomen , zal bijdragen tot bestendiging van vrede en welvaart in het Oosten. Met bijzondere voldoening maak ik gewag van den staat onzer betrekkingen met Amerika. Het tractaat van Washington regelt onderscheiden quaestien welke lang in geschil zijn geweest. De met het Amerikaansche gouvernement gemaakte schikkingen beloven ook voordeelen voor andere landen De President der Unie heeft zich met mij verstaan omtrent de toepassing van het beginsel van regeling der geschillen door scheidsregterlijke uitspraak, hetwelk bij het tractaat van Parys was aangenomen. Wij zijn insgelijks met elkander overeen gekomen omtrent zekere regelen, die tot rigtsnoer zullen strekken voor liet gedrag van neutralen wat de scheepvaart betreft. Ik hoop dat die regelen weldra algemeen erkend zullen worden Ik vertrouw ten volle op de gezindheid der Amerikaansche regering om de suppletoire schikkingen tot uitvoering der bepalingen van het geslotene tractaat met ijver en welwillendheid ten uitvoer te brengen. De Fransche regering heeft haren wensch kenbaar gemaakt om eenige bepalingen van het handelstractaat van 1860 te wijzigen, hetwelk thans, na 12 maanden te voren opgezegd te zijn, ten einde loopt. Ik wensch aan dit verlangen eener bevriende mogendheid te voldoen, maar ik zou met leedwezen iedere verandering zien, die zoude kunnen leiden tot eene vermindering van dat handelsverkeer tusschen de beide landen, hetwelk zoo veel heeft bijgedragen om hunne onderlinge betrekkingen inniger te doen worden. Ten slotte woidt een overzigt gegeven van de werkzaamheden van het parlement in de afgeloopen zitting, en met voldoening gewaagd van den gunstigen staat der geldmiddelen, van de toenemende levendigheid des handels, en van het uitzigt op een goeden oogst. Londen , 22 Augustus. De Fransche deputatie is te Mallow in Ierland aangekomen en met groote geestdrift ontvangen. Van daar begeeft zij zich naar Cork Parys , 21 Augustus. In de Nationale Vergadering heeft de minister Simon, antwoordende op eene vraag betreffende het te Lyon aan de schoolkinderen gegevene feest, zijne afkeuring van de bij die gelegenheid voorgevallen manifestatien te kennen gegeven en verklaard dat de regering de wet te Lyon even als elders zal doen toepassen. De vergadering heeft daarop het voorstel van den heer de Broglio aangenomen om tot de orde van den dag over te gaan met verklaring dat zij vertrouwen stelt in de belofte des ministers. Parys , 22 Augustus. Men verzekert dat waarschijnlijk eene schikking tusschen de partijen tot stand zal komen op deze grondslagen: de volmagt van den heer Thiers zou, met den titel van president der republiek, verlengd worden voor den tijd gedurende welken de Nationale Vergadering in wezen blijft; en na de aanstaande vacantie zou de. Vergadering eene nieuwe constitutie in overweging nemen en vaststellen . Berlyn , 22 Augustus. Te Koningsberg zijn den 19den dezer 111 personen door de cholera aangetast en 56 overleden ; den 20sten bedroeg het aantal der aangetasten 81, en dat der overledenen 32. Te D.intzig en te Elbing hebben zich enkele gevallen voorgedaan; in Stettin nog geene. Madrid , 21 Augustus. De Imparcial zegt dat door de reeds gemaakte bezuinigingen hei eindcijfer der begrooting van uitgaven is verminderd tot 621 millioen pesetas, en dat het ten gevolge der nog op het budget van eeredienst te maken besparingen tot op 600 millioen verminderd zal worden. Eene belasting op de coupons zal niet noodig zijn; de inkomsten zullen volgens de raming des ministers van finantien ruim 5881' 2 millioen bedragen, zoodat er slechts een tekort van IIV2 millioen is, hetwelk gemakkelijk gedekt zal kunnen worden.
Naar men verzekert is de regering voornemens consuls-generaal te benoemen voor de Zuid-Amerikaansclie republieken en voor andere landen waar zij thans gezanten heeft. New York, 21 Augustus. Heden is in de nieuwe leening ingeschreven voor 1,800,000 dollars. Goudagio 123/4­
---

