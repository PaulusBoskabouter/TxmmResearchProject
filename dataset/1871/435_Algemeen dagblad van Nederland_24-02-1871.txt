BUITENLANDSCHE POLITIEK.
De voordracht der regeering tot verbetering van de organisatie der Britsche landmacht, vindt over het geheel bijval bij de liberale partij, ook bij haar radicaal gedeelte. Het beginsel van verplichting tot den krijgsdienst blijft vreemd aan het Britsche krijgswezen; doch de regeering behoudt de aloude bevoegdheid om tot het voltallig maken der burgermilitie (of schutterij) eene loting onder de dienstplichtigen te doen houden, eene bevoegdheid die in eene lange reeks van jaren niet is aangewend, maar enkel als bedreiging heeft gewerkt. Verder zal onder de nieuwe leger-organisatie het verrichten van krijgsdienst door de corpsen vrijwillige scherpschutters niet meer, zooals thans, aan het welbehagen der vrijwilligers overgelaten blijven De verbetering en versterking der landmacht, welke naar het plan der regeering zouden worden verkregen zonder verplichten krijgsdienst en zonder het opleggen van persoonlijke lasten aan de burgers, zouden gekocht worden met eene groote verzwaring der geldelijke lasten, namelijk eene verhooging der jaarlijksche uitgaven met bijna drie millioen pond sterling, en eene uitgave van zeven-a acht en een half millioen pond sterling ter schadeloosstelling dergenen, die door het koopen van een officierspost het recht hebben verkregen om dien weder te verkoopen. Thans bestaat het Engelsche leger eigenlijk uit verschillende legers. Ook zal het koopen en verkoopen der officiersrangen worden afgeschaft. Een jongmensch, die examen als officier heeft afgelegd, koopt den rang als vaandrig van een anderen vaandrig. Heeft de officier, die aan de beurt is om tot een hoogeren rang te worden bevorderd, de middelen, dan koopt hij dien rang van een ander, die af wil treden; zoo niet, dan verkoopt deze laatstè zijn betrekking aan hem, die in ancienneteit op den eerstgenoemde volgt. Men zou dus boven alle officiersclubs en sociëteiten in Engeland de woorden kunnen plaatsen: Laat alle hoop varen, gij die hier wenscht binnen te treden en niet enorm rijk zijt. In de Köln. Ztg. komt het volgende voor: Thiers schrijft in zijn Histoire du consuldt et de l’empire: „Napoleon meldt, dat maarschalk Davoust, tot belooning van zijn gedrag bij Auerstadt, het eerst Berlijn zou binnentrekken en uit de handen van den gemeenteraad de sleutels der stad zou ontvangen. Napoleon hield zich voor zijn intocht in Berlijn, te Potsdam op. Hij eigende zich slechts den'degen van Erederik, diens sjerp en zijne orde van den Zwarten Adelaar toe. Hij nam den degen met de woorden: „Dit is een schoon geschenk voor de invalieden, vooral voor hen, die tot het Hanoversche leger behoorden. Zij zullen ongetwijfeld gelukkig zijn, dat zij in onze macht een degen zien, welke hen bij Bosbach overwon.” Napoleon, die met zooveel achting deze rele-
quiën zich toeëigende, beleedigde zeker noch Erederik noch het Pruisische volk. „Den 22sten October hield hij zijn intocht te Berlijn als overwinnaar, zooals Alexander en Caesar. De gansche bevolking der stad was op de been, om van dat grootsche schouwspel getuige te zijn. Napoleon trok de stad binnen; omringd door zijne garde, welke gevolgd werd door de schoonste regimenten kurassiers van d’Hautpoul en Ransouty. De rijk gekleede keizerlijke garde was dezen dag indrukwekkender dan ooit. Voorop gingen de grenadiers en jagers te paard; in het midden de maarschalken Berthier, Duroc, Augereau, en in deze groep, met eene eerbiedige ruimte om zich, Napoleon, in het eenvoudig gewaad, dat hij in de Tuileriën en op het slagveld droeg: Napoleon, het voorwerp der blikken van eene tallooze, stomme, zoowel met smart als bewondering vervulde menigte. Dat was het schouwspel, waarvan men getuige was in de lange, breede Berlijnsche straat, die van de Charlottenburger-poort naar het paleis der koniugen van Pruisen voert.” Vijfenzestig jaren zijn sedert die gebeurtenis voorbijgegaan ■ maar de verheerlijking van deze gebeurtenis werd voor eenige jaren geschreven, en hij die ze verheerlijkte, is van oordeel, dat men thans Frankrijk eene ongehoorde schande aandoet!
---

FRANKRIJK.
BUITENLAND.
Daar de heer Grévy door de nationale vergadering van Frankrijk in de zitting van den 16den schier eenstemmig (namelijk met 519 van de 529 uitgrbrachte stemmen) tot definitieven voorzitter is verkozen, wordt door verscheiden Eransche dagbladen de onlangs door dien aan de kiezers gerichte geloofsbelijdenis in haar geheel medegedeeld, met het doel om de beduideuis zijner verkiezing tot voorzitter te doen uitkomen. Die geloofsbelijdenis luidde aldus: „Mijn waarde medeburgers! Gij zijt ten laatste geroepen geworden om eene vertegenwoordiging aan Frankrijk te geven. Nooit zullen er verkiezingen gehouden, nooit beraadslagingen door eene nationale vergadering gevoerd zijn in omstandigheden van plechtiger en gewichtiger aard. Juist doordat de uitoefening van uw souvereine recht zonder degelijke redenen uitgesteld is geworden, zijn wij in de uiterst hachelijke gesteldheid van dit tijdstip geraakt. Zoo waar is het dat het dictatorsgezag gevaarlijk voor het algemeen belang is, onverschillig door welke handen het worde gevoerd. „Om tot het aannemen van den geduchten lastbrief, dien gij nu verleenen gaat, te kunnen besluiten, moet er innig besef zijn van den zwaren plicht, dien de volksafgevaardigde thans te vervullen zal hebben. Tot eene schikking met den vijand te komen of dezen verschrikkelijken oorlog voorttezet-ten, en eene staatsregeling aan Frankrijk te geven, — dat is de tweeledige taak, die door de tijdsomstandigheden aan de nationale vergadering opgelegd wordt. „De oorlog! Zij welke dien hebben aanschouwd weten waaraan zich te houden. Uwe vertegenwoordigers zullen meer dan iemand anders, de bevoegdheid en schranderheid hebben om de waarheid aan het licht te brengen uit de bulletins waarmede zij bewimpeld en ontveinsd wordt. Zij zullen zeggen dat Frankrijk, al behoort het in geen geval zijne eer prijs te geven, evenmin gezind is om zich zonder nut tot volslagen ondergang te laten brengen. „Wat de aan ons land te geven staatsregeling betreft behoef ik hier niet op nieuw mijne overtuiging uit te spreken. Ik heb eenmaal gezegd, en ik herhaal het: republikein was ik altijd, ben ik nog en zal ik op mijn doodbed zijn. „Kortom, mijne inzichten zijn: de republiek altijd; herstel des vredes met alle aannemelijke middelen, behoudens het voornemen om de geleden nederlagen naderhand weder uit te wisschen. Ziedaar mijn programma.”
---

GROOT-BRITTANJE.
Onder de posten, waarmede het ingediende budget van het ministerie van oorlog in vergelijking met dat voor het
ten einde loopende dienstjaar, vermeerderd is, behooren uitgaven voor het opmaken en uitwerken van een plan tot het versterken der hoofdstad Londen. Dat denkbeeld heeft reeds lang bestaan en aanleiding tot het opmaken van verscheiden plannen gegeven; maar het is door de belegering en de verwering van Parijs weder op den voorgrond gekomen ; en het wordt thans als een mogelijk geval besproken, dat een buitenlandsch leger van 100,000 man eensklaps op de Britsche kust verschijnt, de nabij de kust gelegen hoofdstad binnendringt, brandschat, de kelders der Bank van Engeland plundert, en vervolgens binnen Londen een harden vrede aan Engeland voorschrijft. Intusschen is uit een artikel van den Times op te maken dat het raadzame van het versterken der hoofdstad in Engeland zelf door sommige deskundigen wordt betwijfeld en dat er nog meer verschil van gevoelen omtrent het beste plan voor de aan te leggen fortificatiën bestaat. Het genoemde blad zelf erkent dat een aanval van buitenlandsche troepen op Londen niet tot de onmogelijkheden behoort; doch het meent dat die gebeurlijkheid in allen gevalle nog ver af is, en dat het voor alsnog genoeg zou zijn een klein aantal gewichtige punten rondom de hoofdstad dadelijk en volkomen te versterken, en het versterken der daartusschen gelegene punten uit te stellen tot den tijd die gewis, naar de Times meent, na het oprijzen van het vooruitzicht op een aanval en vóór den werkelijken aanval zou verloopen.
---

Algemeene dienstplichtigheid.
Be algemeene dienstplicht verstoort de beoefening van de binst en des vredes en belemmert de opleiding van hen, wier geest en wier kennis grootere rijkdommen zijn voor een staat dan het bezit der rijkste natuurvoortbrengselen. De Olijftak. II. Onze militie is, volgens de grondwet, samengesteld uit vrijwilligers, en zoo er niet genoeg vrijwilligers opkomen, wordt die militie voltallig gemaakt door loting. Wanneer dus in vredestijd geen behoefte aan een legermacht bestaat, die enkel in oorlogstijd diensten behoeft te doen, behoeven wij slechts eene leger-organisatie te vormen, die een genoegzaam getal vrijwilligers doet toestroomen, om in vredestijd de kern te vormen, welke in oorlogstijd gemakkelijk tot een goed georganiseerd staand leger kan ontwikkeld worden. Men zou dan even als in Zwitserland de diensten, die in gewone tijden door soldaten worden verricht: de handhaving der inwendige rust, het bewaken van openbare gebouwen, enz., bebooren optedragen aan de marechaussée-corpsen. De toestand van den soldaat zou, „voor zoo verre men in vredestijd een kleine legermacht uit vrijwilligers samengesteld behoudt”, behooren te worden verbeterd, wil men op den duur een genoegzaam getal vrijwilligers vinden. „Het wapen-ambacht is vooral daarom bij ons in minachting gekomen, omdat de 'soldaat bij de hedendaagsche ontwikkeling van het burgerlijk leven en der individuëele vrijheid, zich niet gewennen wil aan den dwang en het gemis, dat dit ambacht hem oplevert”. Zoo schreef onzen grootste staatsman, de heer Thorbecke, reeds 30 jaren geleden. Toch gaat men nog altoos voort met ’t ambacht slecht te onderhouden, en in stede van door loonsverhooging, de vermeerdering der eigenwaarde van den soldaat te bevorderen, en in vredestijd de loting alzoo nöodeloos te maken door ’t vermeerderen der aantrekkelijkheid tot vrijwillige dienstneming, blijft men nog altoos den toestand van den soldaat, als van ondergeschikt belang, weinig waarde toekennen, en verdiept zich in allerlei wijsgeerige en onmogelijke plannen, terwijl ’t geneesmiddel, ter gezonde ontwikkeling onzer militie, voor de hand ligt. Met een goeden staf, wettige regeling van de, ’t defensiestelsel vormende grondslagen, en een, onder toezicht van een genoegzaam getal bekwame officieren staande macht, gevormd uit dat gedeelte der burgers, die zich vrijwillig aan dé militie willen wijden, ziedaar wat, naar ’t ons voorkomt, noodig is, om de militie onder ons volk te ontheffen van de op haar drukkende geringschatting. Naarmate dan de achting voor de militie toeneemt, de behandeling van den soldaat ’t wapen-ambacht meer doet bloeien, en de aanvragen om te worden in dienst gesteld vermeerderen, zal ook de leger-organisatie krachtiger kunnen inwerken op vrijwilligen oefenplicht der bevolking. Langs dien weg zal algemeene oefenplicht ontstaan, zonder dien onvrijzinnigen dwang, welke daaraan nu nog hier en daar kleeft en die de beweging in ’t volksleven belemmert. Men moet ’t denkbeeld, dat de militaire stand tegenover de burgers staat, met wortel en tak uitroeien, daartoe behooren zich officieren en burgers te vereenigen. Het hier en daar voortwoekerend en verouderd stelsel (in in maatschappelijke verhoudingen den soldaat niet op gelijke lijn te stellen met den burger), officieren en soldaten half geld te doen betalen bij publieke vermakelijkheden, openbare vervoermiddelen en wat dies meer zij, moet vervallen. De tractementen en soldijen behooren te worden verhoogd, vooral in de lagere rangen. Het is der Nederlandsche natie onwaardig langer te dulden, dat die tractementen en soldijen ontoereikend zijD, om in den rang, waarin de tot de militie behoorende individuen door haar geplaatst worden, die individuën in staat te stellen naar waarde hun rang te handhaven. De schatkist zou onder die loonsverhooging geen schade
lijden, want met veel minder werklieden en chefs dan thans, zou veel meer en beter kunnen gewerkt worden. Naarmate de leger-organisatie meer en meer werd gegrond op de verlichte begrippen, die in deze eeuw ontstaan zijn, zou uit ’t donker der practijk nog veel te voorschijn treden, ter aanwijzing van gebreken, die veel geld absorbeeren en met weinig geld zijn wegteruimen. Men verbetere en reorganiseere de militie, door die militie ais een deel onzer staats-instellingen, en niet langer als een buiten die instellingen voortwoekerende plant te beschouwen. Men dehke dan echter niet langer aan algemeenen dienstplicht, want ’t behoeft geen betoog, dat men daarmede een onrecht pleegt. Of zou ’t Nederlandsche volk verplicht zijn, om ten allen tijde, ten dienste van elke staats-instelling, kosteloos en gedwongen te arbeiden? Is die vraag niet dan ontkennend te beantwoorden, wanneer ze in ’t algemeen gesteld wordt, ook in betrekking tot de militie moet ze ontkennend beantwoord worden. Verbroedering tusschen de militie en de burgerij door eene verlichte leger-organisatie, langs wettigen weg ontstaan, en door de militie instaattestellen bij den vrijwilligen oefenplicht hare diensten ten nutte der burgerij aan te wenden, dat is, naar ’t ons voorkomt, ’tgeen wij behoeven. Langs dien weg zal ’t budget van oorlog verminderen, en de militie de achting des volks verwerven.
---

