OVER DE VORMEN DER LEIBOOMEN,
DOOR FREDERIK BURVENICH, te Gent.
Beer Opsteller! Denkende dat mededeelingen over fruitboomteelt UE. lezers aangenaam moeten wezen, zend ik UE. eene reeks beschouwingen over de vormen der boomen , om volgens goeddunken eene plaats in Landbouw- Courant of Bijblad (Nieuwe Boeren- Goudmijn) te Verleenen. Aanvaard mijne gevoelens van hoogachting. Gent, Jan. 1871. F. BURVENICII. Uithoofde van mijne drukke bezigheden hier in het onderwijs der boomteelt en van andere hofbouwkundige vakken, moest ik tot thans nog de gelegenheid van de hand wijzen, in Noord-Nederland eene openbare voordracht over beredeneerde fruitboomteelt te houden. Mijne onderhandelingen met hollandsche ambtgenooten hebben mij echter de overtuiging gegeven dat men hier en daar nog geen vrede schijnt te hebben met hetgeen wij hier den vorm van den boom noemen, ja, dat velen volstrekt niet hooren willen van de fruitboomen in eene regelmatige vooraf bepaalde schikking te leiden. Op dit vraagstuk is er inderdaad veel voor en tegen, en juist hieromtrent wensch ik mijne meening uit te drukken. Stipt genomen hoeft men zich met den vorm niet op te houden of althans er zich niet zoo erg mede te bekreunen als men doorgaans doet; immers men leidt den boom niet op voor het figuur dat hij op muur of gelint zal voorstellen. Telkens als het op geene fantazy uitkomt, verklaar ik mij gansch tegen het gebruik van die heele reeks vormen of figuren, als daar
zijn: Enkele en dubbele palmetten met schuinse, vlakliggende of doorheen gevlochten takken, candelabers , en meer andere. Ook kan ik niet aannemen, dat voor perzik-, abrikoos- en peerboomen , verschillende vormen gekozen worden, dat men voor hooge muren andere figuren daarstelt dan voor lage muren. Die bedenkingen brengen mij tot dit besluit, dat er slechts ééne wijze van het gestel der vruchtboomen te leiden moet bestaan, waarbij alleen een verschil van uitbreiding of van geleitakken voor eiken boom, volgens gegeven omstandigheden, en van afstand dezer leitakken, ingevolge de boomsoorten, zullen in acht genomen worden. In ons voorgaande schrijven in N°. 2 van het Bijblad der Landb.-C. (de Nieuwe Boeren-Goudmijn), over „de burgerfruittuinen" werd dit vraagstuk ook aangeraakt en verscheidene bijzonderheden, waarop wij hier niet zullen terugkomen, grondig besproken. Dat ik het met mijne hollandsche ambtgenooten, welke buiten den waaiervorm, geen duurzaam noch voordeelig bestaan voor de vruchtboomen mogelijk achten, niet eens ben, zal ik maar ronduit verklaren, dewijl deze vorm (wat echter gemakkelijk te bewijzen is) mij als de gebrekkelijkste van alle voorkomt. Wel hooren wij menigmalen zeggen ~Oh! die kunstvormen, dat valt goed in 't oog en schikt nog al voor hier, maar bij ons, in Holland, kan men het voor de boomen niet zoo gemakkelijk met al die kunstjes af brengen."
Deze beoordeeling is verre van ongerijmd te zijn; alleén de gevolgtrekking dat men zich met den waaiervorm uit de verlegenheid moet helpen, is voor den voortgang der boomteeltkunde in Noord-Nederland hoogst te betreuren. Op het terrein van ja en neen blijven de onderhandelingen onvruchtbaar; pogen wij dus tot akkoord te geraken. De vorm, de samenhang der takken van denzelfden boom, het figuur (veelal het schrikbeeld) dat die boom op den muur maakt, heeft met de beoogde uitslagen niets te doen. De richting zijner takken, ziedaar de hoofdzaak; stellen wij de vraag: Welke is de beste richting der takken? Voor alle boomsoorten, voor alle muren, in alle voorwaarden is de rechtstaande of loodlijn-richting de beste. De vormen waarbij veel verschillende richtingen voorkomen, zijn de slechtste. Nog mogen wij niet gansch de plaats of positie uit het oog verliezen, d. i. waar de gesteltakken des booms uitschieten. Vandaar nog deze vraag: Hoe moeten de takken op een boom geplaatst zijn? Zo 6 dat ze, zonder dichter te staan dan de afstand die er tusschen hun moet heerschen ), allen in de nabijheid van den voet des booms uitschieten, ten einde het sap zich gelijkmatig verspreidt tot al die gestelleden. Er valt wegens de lidmaten van het geraamte eens booms 1) Zie voor den afstand der leitakken het artikel opgenomen in het Bijblad der L.-C. (Nieuwe Boeren-Goudmijn) N° 2, 1871.
nog iets te beschouwen, namelijk de evenredigheid (proportion), en welke is die evenredigheid? De evenredigheid der takken moet in verkeerden zin genomen worden met de plaats die zij bekleeden. Hoe gunstiger zij gesteld zijn, hoe min lengte zij mogen hebben en vice-verca. Verders zal men niet het algemeene doel vergeten dat men zich bij het planten van vruchtboomen voorstelt. a. Den muur bekleeden derwijze, dat er geene verloren ruimte zij, doch ook geen verwarring besta. 1) b. Zoo spoedig en zoovele vruchten oogsten dat het op een gegeven tijd en ruimte mogelijk is, zonder de toekomst der boomen er aan op te offeren. Het zal een ieder gemakkelijk zijn uit al het voorgaande af te leiden, dat die stelregels voor een goeden regel en redematige leiding niet overdreven zijn, en dat men om ze in 't werk te leggen, niet slechts geen kunstenaar moet, maar zelfs niet mag zijn, aangezien het zonneklaar blijkt, dat men alleen met de schikking der opgerichte of omgekeerde takken aan die voorschriften kan beantwoorden. Wat in mijn huidig schrijven onvolledig voorkomt zal bij het herlezen van het artikel „over de burgerfruittuinen" in het BOlad (de Nieuwe Boeren-Goudmijn), of in mijn werkje „Burgerlijke fruitkweek tot de uiterste eenvoudigheid gebracht" 2) duidelijker voorkomen,' terwijl deze regelen tot opheldering van geene bestemd zijn. 2 ) Bij NOORDENDORP , Amsterdam, prijs /0.75.
---

