NEDERLANDEN. 's GRAVENHAGE, den 1sten Junij 1871.
Bij Zijner Majesteits besluit van den Sisten Mei 1871, n°. 12, zijn benoemd tot plaatsvervangend kantonregter te Oirschot G. van Leenhof, notaris aldaar, en G. H. Peters, ontvanger der registratie en domeinen aldaar. Bij Zijner Majesteits besluit van den 31sten Mei 1871, n". 13, zijn benoemd: tot kantonregter te Vollenhoven mr. A. Hoeth, thans griffier bij het kantongeregt te Oudenbosch; tot griffier bij het kantongeregt te Oudenbosch W. P. Koningstein , thans griffier bij het kantongeregt te Hulst. Bij Zijner Majesteits besluit van den 31sten Mei 1871 , n°. 14, is benoemd tot regter in de arrondissemenls-regtbank te Leiden mr. P. van Bemmelen, thans regter in de arrondissements-regtbank te Nijmegen. MINISTERIE VAN BINNENLANDSCHE ZAKEN. Do Minister van Staat en van Binnenlandsche Zaken , Brengt ter kennis van gezagvoerders van vaartuigen die het Hollandsch Diep bevaren , dat op 2 dezer of op een der eerstvolgende dagen , de thans voor de vaart nog vrij zijnde zuidelijke opening van de vaste brug over het Hollandsch Diep bij Moerdijk met bovenbouw zal worden overspannen, en de vaartuigen, die den zuidelijken wal houden, voortaan de vaargeul der draaibrug zullen moeten doorvaren 'sGravenhage, 1 Junij 1871. Voor den Minister, De Secretaris-Generaal, Hubrecht De Minister van Staat en van Binnenlandsche Zaken brengt ter kennis van belanghebbenden , dat ter meerdere veiligheid voor de proeven , die in het zoogenaamde Vuilegat bij Hellevoetsluis met touwversperringen zullen worden genomen, op iederen hoek van de versperring eene roode ton zal worden geplaatst, beschilderd met het woord Versperring , en dat de beide witte tonnen vervallen. De ligging van het Kijksvaartuig en de herkenningsteekenen bij dagen nacht blijven onverandord, zoo als die in de Nederlandsche Staats-Courant van 11 Mei jl. zijn opgegeven. Vaartuigen zullen dus de ruimte tusschen vier roode tonnen moeten vermijden. 'sGravenhage, 31 Mei 1871. Voor den Minister, De Secretaris-Generaal, Hubrecht. de MINISTERIE VAN FINANTIEN. Bij beschikking van den Minister van Finantien is bepaald dat de navolgende ambjonaren bij de administratie der posterijen hunne functien zullen uitoefenen als volgt, te weten: de surnumerair W. G. Kruseman , ten postkantore te Sneek : » « A. van Raab van Canstein , len postkantore te Heerenveen ; i) i) C. L. llambonnet, ten postkantore te Bergen op Zoom. De Minister van Finantien heeft, bij resolutie van 23 Mei jl., n°. 12, beslist, dat petroleum-aetlier voor de toepassing van het tariel moet worden gerangschikt onder den post ■> olie" (steen- of' aardolie) , belast met 55 cent de 100 kilogram.
---

BUITENLANDSCHE BERIGTEN. DUITSCHLAND.
De officieuse Norddeutsche Allgemeine Zeitung betuigt haar levendig ongenoegen over de houding, -welke de Duitsche rijksdag tegenover het rijksbestuur aanneemt. Zij is van oordeel dat die vergadering bij voorkeur geroepen was om te doen blijken van den geest van innige overeenstemming tusschen volk en regering, en in dien zin een voor ieder vaderlandlievend geweten bindend mandaat van de natie ontvangen had. Zij beschuldigt de nationale vertegenwoordiging van eenen tegenovergestelden weg in te slaan en door het huldigen van liberale begrippen het land op nieuw aan al de gevaren der partij woelingen te willen blootstellen. Ten bewijze daarvan haalt het blad onder anderen aan, dat de rijksdag de handeling van den directeur-generaal der posterijen gelaakt heeft, door wien eenige postbeambten gedegradeerd waren dewijl zij zich vermeten hadden een verzoek om verbetering van het lot der postbeambten bij den rijksdag in te dienen; dat hij het voorstel van den heer Bunsen, om een fonds tot ondersteuning van behoeftige leden der reserve en landweer te vormen, aangenomen en daardoor
bij die lieden verwachtingen opgewekt heeft, welke, daar zij niet in de gewenschte mate vervuld kunnen worden, slechts kunnen strekken om het vertrouwen van het leger op de overheden te schokken ; eindelijk dat hij bij de beraadslagingen over de wet tot inlijving van den Elsas en Lotharingen amendementen aangenomen heeft, die de handelingen van den rijkskanselier aan eene controle onderwerpen en van wantrouwen jegens dien staatsman doen blijken. «Het parlementarismus. zegt het blad, bewandelt eenen gevaarlijken weg, die tot conflicten leidt. Niet altijd zijn de omstandigheden zoo gunstig dat het aan het betere doorzigt en den vasten wil der bestierende krachten gelukt, de gevaren der inwendige verdeeldheid af te wenden ; in ieder geval benadeelen de partij woelingen de gezonde ontwikkeling van 's lands welzijn en belemmeren zij de regering in het vervullen van hare moeijelijke taak." Waarna het officieuse orgaan met de volgende waarschuwing besluit: »De vorst Bismarck heeft het niet laten ontbreken aan pogingen om misverstand en dwalingen te verhoeden. Vindt zijne vermanende stem geen gehoor, dan zal het aan de staatsregering zijn van haren kant te bewijzen dat zij het ernstige van den toestand beseft en dat zij zich ten volle van hare pligten bewust is." Ook de halfofficiele Provinzial Correspondenz wijst op de voor de eendragt tusschen regering en parlement gevaarlijke houding van den rijksdag bij de interpellatie omtrent de postbeambten, de atnneming van het voorstel des heeren von Bunsen en de wijziging van het wetsontwerp betrekkelijk den Elsas en Lotharingen , en laat daarop volgen: »Door ernstige woorden van den vorst Bismarck werd de Duitsche nationale vertegenwoordiging gewaarschuwd dat zij zich op eenen gevaarlijken weg bevond. Alle in den jongsten tijd zoowel van binnen als naar buiten verworven voordeelen zouden op het spel staan, indien de geest der eendragt. waaraan wij ze te danken hebben, door den rijksdag verloochend wierd en liet streven veld won om het gezag deiregering te verkorten, het vertrouwen der ambtenaren in hunne meerderen aan het wankelen te brengen of de tucht bij het leger te ondermijnen. Gelijk de constitutie het vaststellen van iedere wet afhankelijk gemaakt heeft van de overeenstemming tusschen regering en vertegenwoordiging, zoo is ook dezelfde zedelijke overeenstemming noodzakelijk voor eene gezonde ontwikkeling van het nationale leven in't algemeen." — Het bovengenoemde officieuse blad zegt aangaande de behandeling der uit Parys gevlugte opstandelingen: n De heer Jufes Favre heeft eene circulaire aan Frankrijks vertegenwoordigers buiten 's lands doen toekomen, waarin hij de uitlevering verlangt van die lieden der Commune, aan welke het gelukken mogt naar buiten 's lands te ontsnappen Bij die circulaire is een afschrift gevoegd van een schrijven, hetwelk de ondcrteekening van Vermorel, Delescluze, Pyat, Valles en anderen draagt, en waarin met het verbranden van geheel Parys wordt gedreigd, voor het geval dat men weigerde aan de hoofden des opstands den vrijen al'togt te bewilligen en ten behoeve dor overige opstandelingen eene algemeene amnestie af te kondigen. De heer Favre beroept zich op dit schrijven om te betoogen dat de communalisten wezenlijke brandstichters en dus gemeene en niet politieke misdadigers zijn. » Het spreekt van zelf dat wij ons niet geroepen gevoelen om te pleiten voor de woeste benden die in Parys gruwelen op gruwelen gestapeld hebben, noch om verzachtende omstandigheden voor haar bij te brengen; maar het vraagstuk betreffende de juridieke en politieke qualificatie van de Parysche opstandelingen komt ons toch een weinig te ingewikkeld voor, dan dat deszelfs beslissing in den geest der Fransche regoring voor onaantastbaar zou kunnen gehouden worden. De Commune was in allen gevalle eene uit de verkiezingen der Parysche bevolking voortgesproten regering, een politiek ligchaam, hetwelk door de boven aangehaalde bedreiging eenvoudig zijn ultimatum aan de regering in Versailles uitvaardigde. En wie weet of er geene leden van deze laatste zijn, die zich onder andere omstandigheden zeiven als verdedigers van de Commune of van hare gevlugte overblijfselen zouden opwerpen, even als Victor Hugo te Brussel gedaan heeft, die op zeer karakteristieke wijze verklaart dat hij zich wel niet met de daden maar toch met het beginsel der Commune vereenigt, en er met eene soort van zelfverontschuldiging bijvoegt, dat «krankzinnigheid eene ziekte, maar geene misdaad is". F R A N K R IJ K. Volgens de berigten uit Versailles van 30 Mei werd de aftreding van den minister van binnenlandsche zaken, den oud-republikein Picard, binnen kort verwacht, vooral omdat hij in de zitting deiNationale Vergadering van dien dag do regter zijde verbitterd had door den republikeinschen prefect van de Nièvre tegen de aanvallen van den generaal Ducrot te verdedigen. Op 1 Junij zouden de militaire regtbanken te Versailles hare zittingen aanvangen. In Parys waren reeds 372,000 geweren uit de handen dor bevolking in die der overheid overgegaan. In een berigt uit Parys van verleden Dingsdag wordt aan het Daily News als nagenoeg zeker gemeld dat Henry Rochefort te Versailles door den militairen regter ter dood veroordeeld is.
Uit Versailles wordt onder dagteekening van 30 Mei aan dat blad berigt dat er uaauwere aaneensluiting tusschen het ministerie en de linkerzijde alsmede het linker centrum der Vergadering zigtbaar was ; dat Picard bij de beantwoording van Ducrot veel bijval had verworven : en dat Lullier, een van de belhamels van den Paryschen opstand , de doodstraf had ondergaan. — De heer dePloeuc, de onder -gouverneur der Bank van Frankrijk, verklaart openlijk, ter gerusttelling van alle belang hebbenden bij de onschendbaarheid dier groote crediet-inrigting, dat er geene gewapende magt binnen het gebouw der Bank is geweest. De gouverneur deiBank, een warm aanhanger des Keizers, is sedert lang buiten Parys. — In de zitting der Nationale Vergadering van 29 Mei is de zaak der tot hare aanvulling te houden verkiezingen ter sprake gekomen , doch is gezwegen over een punt hetwelk daarmede in de gedachten der leden en des publieks in naauw verband staat, namelijk de ontheffing der prinsen Orleans van de hun wettelijk opgelegde ballingschap. Immers het openstaan van een groot aantal plaatsen in dc Nationale Vergadering is een gevolg deels van sterfgevallen, deels van de verkiezing van eenen en denzelfden persoon in onderscheiden kiesdistricten, en deels van het feit dat in Maart dezes jaars bij het onderzoek der geloofsbrieven eenige verkiezingen ongeldig zijn verklaard, en de beslissing omtrent de geldigheid van eenige andere verschoven is als in verband staande met vraagstukken die nader onderzoek en rijpe overweging eiscliten. Onder de alzoo aangehouden verkiezingen behoort die van den hertog van Aumale en den prins van Joinville ; en nu is het algemeene gevoelen dat er over de geldigheid dezer verkiezingen moet worden beslist alvorens tot het voltalligmaken der nationale volksvertegenwoordiging zal kunnen worden overgegaan , want dat eerst na die beslissing zal kunnen worden bepaald hoe vele plaatsen er in de vergadering open staan. De heer Thiers heeft raadzaam geacht de beslissing omtrent de geldigheid der aanvankelijk aangehouden verkiezingen zoo lang mogelijk te vertragen dewijl hij van eene discussie rakende de verlangens der monarchale partijen alsmede den definitiven regeringsvorm, in de bestaande tijdsomstandigheden niets goeds verwachtte maar veel eer groot nadeel voor de eendragt en den vrede in den lande vreesde. Lang liet zich de beslissing vertragen : doch in de zitting der Nationale Vergadering van 29 Mei zeide de hertog d'AudifTret-Pasquier, de leider van de kleine groep der fusionisten : i) Ik heb eone vraag te doen; of ik ze aan het gouvernement of wel aan de Vergadering rigten moet, weet ik niet regt. De wet zegt dat iemand, in meer dan één kiesdistrict de meerderheid van stemmen verkregen hebbende, binnen eenen bepaalden tijd verklaren moet voor welk van die districten hij zitting wil namen, en dat daarop in het andere district binnen veertig dagen eene nieuwe verkiezing moet plaats hebben. Er hadden dus reeds zes weken geleden verkiezingen behooren plaats te hebben; sedert zes weken bestaat er overtreding van de wet. Hiervan wil ik geen verwijt voor iemand, wie ook, maken; de burgerkrijg en 's lands gesteldheid in het algemeen trokken aller zorg tot zich; zoo werd de vertraging der verkiezingen onvermijdelijk; is er verkeerd gehandeld, dan zijn wij allen medepligtig. Doch thans zal de Vergadering voorzeker hare onvoltalligheid willen doen ophouden; immers Parys is vermeesterd. de zaak van de openbare orde en van het wettig gezag zegeviert. Maar hiermede is geenszins een einde aan al de moeijelijkheden gemaakt; in tegendeel, juist thans begint voor ons eene zware taak, namelijk de zorg voor de bevestiging der herstelde orde ; en nu missen wij de medewerking van 135 ambtgenooten: 135 plaatsen staan in deze vergadering ledig, en daaronder minstens 114 ten gevolge der verkiezing van eenen en denzelfden persoon in verscheiden kiesdistricten. Het gansche land dient hier vertegenwoordigd te zijn bij de behandeling der gewigtige zaken die er nu weldra in discussie zullen komen. Buitendien is het nuttig dat ons land door eene uitdrukkelijke verklaring tegen de begrippen der Parysche opstandelingen protestere , en dat er van volkomene eenstemmigheid blijke tusschen deze Vergadering en de regering, wier hoofd de van u ontvangen magt zoo edelaardig heeft gebruikt. Het parlementaire leven dient in volle kracht hervat te worden; alsdan zal Frankrijk nog dagen van welvaart en roem kunnen verwachten." Deze rede, welke veel bijval in de vergadering vond, werd door den minister van binnenlandsche zaken nagenoeg aldus beantwoord : n De regering was vooraf van deze interpellatie verwittigd , en heeft ze met genoegen gehoord ; immers op het punt der verkiezingen ter aanvulling der nationale volksvertegenwoordiging heeft er altijd eenstemmigheid tusschen u en ons bestaan. Hindernissen van materielen aard, omstandigheden buiten het bereik onzer magt, hebben tot nu toe het houden dier verkiezingen belet; doch thans zijn de hindernissen verdwenen en heeft de onmogelijkheid opgehouden. Binnen drie of vier dagen zal het vraagpunt der verkiezingen door de regering bij u in behandeling, en in overleg met u tot beslissing gebragt worden ; dit beloof ik u ten stelligste. Volkomene eenstemmigheid tusschen de regering en de nationale volksvertegenwoordiging is thans vooral wenschelijk ; en daarom danken wij den geachten spreker (den heer Pasquier) omdat hij deze aangelegenheid ter sprake gebragt en met nadruk aan uwe en onze behartiging aanbevolen heeft." Daarop is de vergadering tot de behandeling van andere onderwerpen overgegaan. OOSTENRIJK. De Neue Freie Presse berigt onder dagteekening van 30 Mei: n Het adres van het Huis van Afgevaardigden werd heden door het praesidium aan Zijne Majesteit overgebragt. Men berigt ons dat de Keizer den president » zeer ernstig" ontvangen en hem een antwoord voorgelezen heeft, waarin de politiek van het ministerie goedgekeurd en tegen het gevoelen van de meerderheid des rijksraads verdedigd wordt. De president von Hopfen begaf zich vervolgens bij den minister graaf Hohenwart, om een afschrift van het Keizerlijke antwoord te erlangen , ten einde hot in de op aanstaanden Vrijdag te houden zitting officieel te kunnen mededeelen. De Keizer vertrekt heden naar Meran." SPANJE. De verkiezingen tot vernieuwing der gemeenteraden in Spanje, welko volgens eene van de overgangsbepalingen der nieuwe constitutie dezer dagen moesten zijn gehouden, zijn door het gouvernement uitgesteld. Deswege in de zitting der Kamer van 18 Mei aangevallen zijnde,
verklaarde de minister van binnenlandsche zaken . dat de reden van het uitstel lag in de beweging der gemoederen welke door de kuiperijen van zekere partijen onder de bevolking veroorzaakt was. Den 21sten Mei is te Madrid in het officiele regeringsblad eene voordragt des ministers van finantien openbaar gemaakt, die een aajihangsel der ingediende staatsbogrooting uitmaakt en strekt om de staatsuitgaven voor kerkelijke doeleinden te verminderen door wijziging van de inrigting der kerkelijke zaken. De minister betoogt daarbij, dat do staatsuitgaven voor de eeredienst in Spanje grooter zijn dan in eenig ander land ; dat zij in verscheiden provinciën de gansche opbrengst van 's rijks directe belastingen verslinden , en dat zij tot een redelijk bedrag , berekend naar de getalsterkte der bevolking op den grondslag van hoogstens tien realen en tien centimes per inwoner, verminderd dienen te worden. Overeenkomstig dezen regel worden door den minister een aantal verminderingen in de uitgaven voor de eeredienst voorgeslagen , te zamen een bedrag van 67,330,000 realen uitmakende , doch die niet zullen kunnen worden bewerkstelligd zonder wijziging van het concordaat, waartoe de toestemming van den Heiligen Stoel vereischt wordt en gevraagd zal worden. TURKTE Volgens de berigten uit Konstantinopel van 19 Mei was de nieuwe ambassadeur van Frankrijk, de grauf de Vogué, aldaar aangekomen; hij zou den 22sten Mei zijne geloofsbrieven aan den Sultan overhandigen, maar hij had intusschen reeds een langdurig en, naar verzekerd werd, ongemeen hartelijk onderhoud met den Russischen ambassadeur, generaal Ignatieff, den deken van het corps diplomatique, gehad. Verder wordt uit Konstantinopel onder dagteekening van 19 Mei het volgende aan een Belgisch dagblad geschreven: » De Porte is zeer ernstig bedacht op de uitvoering van het ontwerp eener nieuwe communicatie tusschen Europa en Indie; het is een weg die zonder groote moeite of kosten kan aangelegd worden en het algemeene handelsverkeer minder afhankelijk van het Suez-kanaal zou maken; hij zou bestaan uit twee gedeelten, namelijk eenen spoorweg van Alexandrette over Aleppo tot den Euphraat bij Bakka, en eene stoombootdienst op die rivier van Bakka tot aan de Perzische Golf. De Euphraat is tot Meskianeh, eenige uren van Aleppo, voor stoomschepen bevaarbaar; en de nieuwe communicatie zou binnen een paar jaren gereed kunnen zijn." ENGELAND. Het Daily News, een van de groote dagbladen van Londen, een orgaan van de voorste gelederen der liberale partij, vreest dat het Engelsche gouvernement te veel zal toegeven aan don geest van blinde wraakoefening welke in Frankrijk de heerschende gezindheid jegens de Parysche opstandelingen schijnt te zijn. Dat iemand zich met de beginselen en inzigten der Parysche Commune heefc vereenigd en van deze eenstemmigheid heeft doen blijken is volgens het Daily News voor Engeland geene toereikende reden tot uitlevering, en zelfs niet dat hij de wapenen voor de Commune en tegen 's lands regtmatige regering heeft gevoerd. Het Daily News hoort met eenige bezorgdheid stemmen in Duitschland opgaan om het bezit van Helgoland, thans eene Britsche kolonie, voor Duitschland te vorderen, vooral op grond van verwantschap in stam en taal. Het meent dat die stemmen zich niet zoo luid en aanhoudend zouden doen liooren indien zij aan het Pruissische gouvernement onwelgevallig waren: het doet daarbij opmerken dat het Friesch, de taal van het dagelijksche leven op Helgoland, nader bij het Engelsch dan bij het Hoogduitsch komt. BELGIE. De voordragt der Regering tot wijziging van een aantal bepalingen der kieswet en bepaaldelijk tot verlaging van den census voor het gewestelijke en gemeentelijke stemregt, is gisteren door den Senaat v an Belgie in haar geheel aangenomen, en wel met 3d tegen 17 stemmen, terwijl drie leden weigerden hunne stem uit te brengen. Daarop is de Senaat voor onbepaalden tijd uiteen gegaan. In de gisteren gehouden zitting der Kamer van Vertegenwoordigers is de regering van de zijde der radicalen (of progressisten) aangevallen, omdat zij het verblijf op haar grondgebied had ontzegd aanVictor Hugo , den Franschman die in Belgie openlijk verklaard had de aanhangers der Parysche Commune tegen 's lands regering te kunnen en te willen beschermen. Doch een voorstel strekkende tot afkeuring van dien stap der regering is door de Kamer met 81 tegen 5 stemmen verworpen; de vijf die er voor stemden waren progressisten, welke in de Kamer telkens wannéér zij zich niet aan de gematigd-liberale partij aansluiten, gansch alléén staan. Bij de discussie over dat voorstel zeide de minister van buitenlandsche zaken, dat Vietor Hugo, toen ljij uitgenoodigd werd om Belgie vrijwillig te verlaten daar hij er de publieke opinie tegen zich gestemd zag , afwijzend had geantwoord en daarbij had gevoegd: » De burgerij hier te lande is tegen mij, maar de arbeidende volksklasse voor mij gestemd; ik heb eene deputatie van werklieden bij mij gehad die beloofd heeft mij te zullen verdedigen." n In zulke omstandigheden — vervolgde de minister — zou het beneden de waardigheid der regering geweest zijn de handen in den schoot te leggen. Ons voornemen is dit: wij zullen aan niemand van hen welke tot de Commune behoord hebben, vrijheid geven om verblijf hier te lande te houden; en op diegenen van hen, welke schuldig aan diefstal, moord of brandstichting zijn en in onze handen komen , zullen wij de bepalingen onzer wet op de uitlevering toepassen." Het boven bedoelde gezegde van V. Hugo werd vervolgens door den minister voorgelezen uit het proces-verbaal van het met hem door den gelastigde der regering gehouden gesprek : het luidt daarin aldus : » Ik weet wel dat de burgerij verbitterd tegen mij is , doch ik kan staat maken op de handwerkslieden; van deze ontving ik heden ochtend verzekeringen die van hunne ingenomenhoid met mij getuigen." De minister van justitie deed opmerken dat het Fransche gouvernement in den brief van Victor Hugo beleedigd en belasterd was ; hij voegde daarbij dat de uitzetting van dien Franschman niet door het Fransche gouvernement was gevraagd maar door het Belgische uit eigen beweging was voorgenomen. Uitweidende over de daden der Commune zaide de minister, dat
zulks geene politieke handelingen, maar misdaden van gewonen aard, ju van de laagste en snoodste soort waren. Hij voegde daarbij de opmerking dat die moordenaren, roovers en brandstichters hoogst schuldig waren, maar nog meer de lieden welke de drijfveren dier misdaden, dat is de verkeerde begrippen aangaande de burgermaatschappij, voedden en kweekten, en bepaaldelijk den strijd tusschen arbeid en kapitaal aanstookten. Uit eene verklaring van eenen afgevaardigde uit Brussel, den burgemeester Anspach, bleek dat de verleden Zondag voor V. Hugo's woning te Brussel aangerigte demonstratie geenszins van zoo bedenkelijken en gewelddadigen aard was geweest als werd beweerd; het van zijnent wege openbaar gemaakte verhaal daarvan was een roman , een verhaal vol belagchelijke overdrijving. TELEGRAPHISCUE B E R I G T E N Versailles , 31 Mei. Het heden laat verschenen Journal Officiel bevat eene bekendmaking, houdende dat uit hoofde van den staat van beleg de uitgave der dagbladen in het departement der Seine afhankelijk is van eene voorafgaande magtiging, door den maarschalk MacMahon te verstrekken. De belangen der dagbladen zullen binnen 24 uren geregeld worden. Naar men verzekert zal de gemeenschap met Parys op Zaturdag worden hersteld. Versailles, 31 Mei. De aftreding van de ministers Picard en Leflö schijnt nabij te zijn, maar hunne opvolgers zijn nog niet bekend. De vrije gemeenschap met Parys zal op Vrijdag hersteld worden. Parys zal nog eenigen tijd onder militaire jurisdictie blijven. De bevelen tot brandstichting, die bij gesneuvelde of gevangen genomene personen gevonden zijn , droegen het zegel van het Centrale Comité of van hef Comité' de Salut Public, en de onderteekening van Ulysse Parent Parys , 31 Mei. By eene bekendmaking der militaire overheid is bevolen dat de koffijhuizen en restauratien te middernacht gesloten moeten worden. De omnibus-diensten zijn hervat. Het Paris-Journal en het Journal des Débats zijn weder verschenen; de voornaamste dagbladen hebben hunne bureaux weder van Versailles naar Parys overgebragt. Het nieuwe blad le Tricolore beveelt de candidatuur van den hertog van Aumale voor het presidentschap aan. Dj republiek, zegt het, zal op den duur de noodzakelijke regeringsvorm voor Frankrijk blijven. Het land kan geen ander opperhoofd der republiek verkiezen dan eenen prins van Orleans, die eene voortdurende bedreiging voor Pruissen zou wezen en het uitzigt zou geven op het herwinnen der ons ontroofde provinciën. De prinsen van Orleans, die geenerlei persoonlijke eerzucht koesteren, zouden — daarvan zijn wij verzekerd — tot geenen prijs den staat van zaken aannemen zoodanig als hij door toedoen des Keilerrijks en dei regering van Gambetta en consorten geworden is. Wie eenen degen heeft, als zij, zou zijnen troon niet in een verminkt Frankrijk willen vestigen. Kreulin, die met andere opstandelingen gevangen genomen werd. is gefusilleerd. Ostyn, een lid der Commune, die door de Duitschers is uitgeleverd, is gefusilleerd. Men gelooft dat het bevel tot ontbinding der nationale garde van Parys tot geheel Frankrijk uitgestrekt zal worden. Vele troepen keeren naar Versailles terug. Omstreeks 40,000 gevangene opstandelingen bevinden zich thans te Versailles. Velen worden naar de zeehavens overgebragt. Parys , 31 Mei (5 ure des avonds). De toegang tot Parys is opengesteld. St. Denis, 1 Junij (8 ure des morgens). Twee regementen der Pruissische garde hebben dezen morgen den terugmarsch naarDuitschland aanvaard. Berlyn , 31 Mei De Provinzial Correspondent bevestigt, dat de into^t der troepsn op 16, de onthulling van het Konings-monument op 17 en de algemeene dankdag op 18 Junij zal plaats hebben. Londen, 1 Junij. De mijnwerkers in Zuid-Wales hebben hot werk gestaakt ten einde eene verhooging van hun loon met 5 percent te verwerven. Lissabon, 31 Mei. Hier worden voorbereidselen gemaakt voor de ontvangst van den Keizer van Brazilië. Pera. 31 Mei. Johannes Effendi, hoofdambtenaar bij het ministerie van buitenlandsche zaken, is naar Rusland vertrokken, om de onderscheidingsteokenen der orde van Osman aan den Keizer, alsmede andere decoratien voor de ministers, over te brengen. Weenen , 31 Mei. Volgens de halfofficiele Abendpost heeft de gezant der Vereenigde Staten aan den rijkskanselier kennis gegeven, dat de Amerikaansch-Spaansche coqjmissie te Washington tot onderzoek der eischen, welke ten gevolge van den opstand op Cuba tegen Spanje gedaan worden, den Oosten rij kschen gazant von Lederer tot oppersten scheidsregter verkozen heeft. De president Grant had den wensch te kennen gegeven dat die gezant door de Oostenrijksche regering mogt gemngtigd worden om die taak op zich te nemen. De Keizer zijne toestemming hiertoe verleend hebbende, is de vereischte magtiging per telegraaph afgezonden. New Yoric , 31 Mei. Goud-agio ll 7 / s .
---

