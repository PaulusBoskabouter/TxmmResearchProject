Pro memoria.
Er is eene Rijks-landbouwschool, indien in de behoefte aan landbouwonderwijs niet op andere wijze wordt voorzien. Aan bijzondere landbouwscholen kan Rijkssubsidie worden verleend. ART. 19 DER WET TOT REGELING VAN HET MIDDELBAAR ONDERWIJS, 2 MEI 1863.
---

Adres der Geldersche M. v. L. aan de Tweede Kamer der Staten-Generaal.
Landbouw-onderwijs. Het Hoofdbestuur der Geldersche Maatschappij van Landbouw, kennis genomen hebbende van de Staatsbegrooting voor 1872, waaruit blijkt dat de Regeering onder Hoofdst. V, Afd. VII, art. 137, heeft ingebracht een post: Kosten van de Rijkslandbouwschool . . . Memorie, acht zich gedrongen zich omtrent deze belangrijke aangelegenheid tot U te wenden. Allereerst zij oprechte hulde aan de Regeering gebracht, die eindelijk uitvoering gaat geven aan hetgeen de wet op het Middelbaar Onderwijs voorschrijft en tevens eene bepaalde, eene onmisbare behoefte voor de Nederlandsche landbouwers is. • Maar onwillekeurig rijst de vraag: is de wijze, welke de Regeering denkt te volgen de ware? Zal die ten meesten nutte strekken voor den vaderlandschen landbouw? Wij meenen dit te moeten betwijfelen. Uit de tusschen de Regeering en de Kamers der Staten-Generaal bij de geboorte van de wet op het Middelbaar Onderwijs (art. 19) gawisselde stukken blijkt, dat de wetgever zich drie trappen van landbouw-onderwijs heeft voorgesteld: a. Het lager onderwijs gegeven bij de lagere school; d. i. voor boerenknechts en dergelijken. b. Dat gegeven op zoogenaamde akkerbonwseholen en andere, die gesticht worden door belanghebbenden: gemeenten, provinciën, maatschappijen van landbouw, enz. ; d. i. voor zoons van welgestelde boeren, voor hen die later boerderijen als eigenaars of huurders in eigen beheer nemen, voor rentmeesters en dergelij ken. c. Dat gegeven op de Rijks-landbouwschool, onderwijs du premier ordre; dat tot studie en wetenschap moet leiden, bestemd voor jongelieden, die eene opleiding in de wetenschap van den landbouw verlangen, hooger dan voor den werkdadigen landbouwer dienstig is; alzoo voor grondeigenaren, aanstaande landbouw-leeraars, zoons van groote boeren en anderen, die de scholen van den tweeden trap hebben afgelodpen Dit raderwerk zit goed in elkander; de drie deelen vullen elkander aan, maken te zamen een afgerond geheel, hoewel, met het oog op den volksgeest in Nederland, op den voorgrond moet worden gesteld, dat de behoefte aan het onderwijs van den laagsten trap zich het minst schijnt te doen gevoelen, uit het geheele stelsel gelicht kan worden zonder het te verbreken en daarom hier buiten beschouwing blijft, en dat aan het onderwijs van den tweeden trap de meeste behoefte bestaat. Alles wat in de wereld wordt in het leven geroepen steunt en kan niet anders dan steunen op eenen grondslag, in den regel eerst klein, beknopt en zwak; het ontwikkelt zich eerst langzamerhand en neemt toe in waarde en kracht; het geschiedt niet andersom. En wat doet nu de Rec,beering Zij bouwt aan de kroonlijst en vergeet de fondamenten, ja, het geheele tussehenstaande gebouw. Zij wenscht op te richten eene Rijks-landbouwschool, welke van zelve hooger moet zijn, en onderstelt, dat jongelieden rijp zijn , haar zonder voorafgaande voorbereiding te kunnen bezoeken. Wij vragen tevens: welk nut zal zij stichten zonder dat tevens worden opgericht scholen van den tweeden trap? Misschien in één opzicht, nl. in het vormen van leeraren voor lagere en middelbare inrichtingen voor landbouw-onderwijs; maar overigens kunnen door haar wel komen geleerde grondeigenaren, goed op de hoogte van de landbouw-wetenschap, maar daaraan weinig hebbende, want zij zijn zonder rentmeesters, zonder pachters, die hunne goederen of boerderijen naar den eisch van die wetenschap beheeren of behandelen, omdat zij geene gelegenheid vonden die te leeren. Alzoo tegelijk de scholen van den tweeden trap (oneigenlijk provinciale, door ons liever districtsscholen genoemd) met de Rijks-landbouwschool , gesticht; niet de laatste alleen. Dit ligt trouwens geheel in den geest van den wetgever, wanneer hij zegt: Mocht het blijken, dat door landbouwscholen van bijzondere inrichtingen niet voldoende in de behoefte wordt voorzien en er werkelijk meer uitgebreid landbouwonderwijs noodig is, da n opent art. 19 de gelegenheid, eene Rijksschool op te richten. Nu moet worden toegegeven, dat zulke districtsscholen niet door het Rijk kunnen worden opgericht; de wet verzet er zich tegen en laat alleen het verleenen van Rijks-subsidie toe; maar onbetwistbaar kan krachtige aandrang van Re(rbeeringswege in deze veel doen. Daarbij én de bedoeling van de wet èn de praktische gevolgen van de voorgenomen Regeeringshandelwijze maken het oprichten van de Hoogere Rijks-landbouwschool alleen onraadzaam en van weinig vrucht. Een tweede onderwerp, dat wij wenschen te bespreken, is het voornemen der Regeering om de Rijkslandbouwschool te doen aansluiten aan de Hoogere-Burgerscholen. Wij achten dit niet wenschelijk. Wanneer men art. 20 met art. 17 der wet op het Middelbaar Onderwijs vergelijkt, springt dadelijk het verschil in de wijze, waarop de vakken moeten gedoceerd worden, in het oog. Behalve dat op de land bouwschool veel niet wordt geleerd van hetgeen op de Hooge-Burgerschool met vijfjarigen cursus wordt onderwezen, is de aard van het onderwijs op beide geheel anders (b. v. werktuigkiinde, natuurkunde, scheikunde, delfstofkunde, aardkunde, technologie , enz.). Men kan zelfs zeggen , dat beider programma's niets gemeens hebben. Welk nut kan dan hebben de aansluiting, de vereeniging van de Rijks-landbouwschool met de Hoogere-Burgerschool? Onzes inziens zelf nadeel, aangezien het onderwijs van de Hoogere-Burgerschool zich niet aansluit bij dat van de Rijks-landbouwschool; de toetreding tot deze laatste ná, het bezoeken der eerste wordt bemoeielijkt en alzoo kan worden verwacht, dat weinig aspirant-landbouwers eene dergelijke wijze om zich wetenschappelijk te vormen zulledverkiezen te volgen. Daar de scholen van den tweeden trap stellig het meest zullen worden bezocht, moet ook aldaar het onderwijs een afgesloten geheel vormen, zoodat zij, die zulke scholen verlaten, in staat zijn als rentmeesters, pachters enz. op •te treden. Ook dit onmisbaar vereischte kan nimmer aan de Hoogere-Burgerschool worden verkregen en toch daaraan is juist in Nederland de meeste behoefte. Het Hoofdbestuur neemt ten gevolge van een en ander de vrijheid U, M. H. , te verzoeken het daarheen te willen wenden, dat geene gelden voor eene Rijks-landbouwschool morden toegestaan, zonder dat tevens een genoegzaam voorbereidend onderwijs in den landbouw waaraan Nederland het meest behoefte heeft, in he leven wordt geroepen; alzoo het eene doen en hel andere niet nalaten; dat ook alzoo de Rijks-landbouwschool niet uitsluitend steune op de Hoogere-Burgerscholen, maar op zelfstandige middelbare districts-landbouwscholen (Scholen van den tweeden trap). Met aandrang wenscht het Hoofdbestuur, dat tot de oprichting van deze spoedig worde overgegaan. 't Welk doende, Het Hoofdbestuur der Geldersche Maatschappij van Landbouw, (get.) A. J. SCHIMMELPENNINCK VAN DER OYE, Voorzitter. LA. F. iI.VAN HEECKEREN, 2ligem. Secretaris. Nijkerk , 17 November 1871.
---

Brochure- Pitseh en Open Brief-Staring.
Wij hebben eene menigte brieven ontvangen, instemmende met den volldoed Nederlander en afkeurende den apen brief van Dr. Staring , waarvan wij de meeste (uit D., A., 2 stuks, R. , H., U., Z„ B. en 's H.) om verschillende redenen, vooral om den niet te kalmen inhoud, ter zijde leggen. Er zijn er zelfs onder in versmaat, om te zingen op bekende wijzen ! Al het ons toegezondene tot de snippermand veroordeelen , mogen wij echter niet en daarom vindt het navolgende hier eene plaats, waarbij wij opmerken, ad I. Dezen brief nemen wij alléén op om te doen zien, tot welk geschrijf de liefelijke uitvallen van den Hr. Staring aanleiding geven. Wij hopen, dat men de toezending van zulke stukken zal gelieven te staken. • 11. De steller van deze regels is een onzer achtenswaardigste lezers, een man volkomen met den Ned. landbouw, en onze landbouw-literatuur bekend, en voorzeker beter dan menig ander geregtigd zijn oordeel te zeggen. 111. Bij dit uittreksel uit een brief van een man, die zijn leven lang de belangen van onzen landbouw voorstond, voegen wij alléén , dat in 't dr bedoelde artikel, te vinden in de Land6.-C. 1871 n.). 13, te lezen staat— hetwelk tot heden met geen enkele letter is tegengesproken de Hr. Pitsch »die naar men zegt, een bekwaam „man is, maar die met onzen landbouw en met „de meeste der nieuwere talen weinig of niet „bekend is, en die het regt om onderwijs te „geven verkregen heeft volgens een examen, „afgenomen door eene daartoe benoemde Com„missie , maar niet volgens de in het Kon. „Besluit van 25 Nov. 1867 voor zulk een examen „voorgeschreven regelen." En verder „Mag men „van zulke bepalingen zoo aanmerkelijk afwijken, „als bij dat examen van den Heer Pitsch, naar „men verneemt , geschied is ?" IV. De „volbloed Nederlander" heeft het regt om den Hr. Staring in dit blad te beantwoorden, en het door hem gevraagde uitstel wordt hem dus toegestaan. Het eenige door ons ontvangen art., waarin partij getrokken wordt vóór Dr. Pitsch, nam. van den Hr. P. Heidema Sr., te Westernieland, „aan den volbloed Nederlander" mogen wij, ofschoon 't ons leed doet, niet opnemen. De Schrijver zegt „'t volkomen eens te zijn „met Dr. Pitsch, dat namelijk onze landbouw„litteratuur niet veel beteekent", maar hij staaft zijne bewering met geen enkel bewijs, waaruit volgt dat hij over de landbouw-literatuur oordeden mag. Hij eindigt met te zeggen „dat hij de wijze „van beoordeeling van den volbloed Nederlander „ten zeerste afkeurt." Dat is goed en wel, maar als de Hr. H. er geen bezwaar in ziet 't artikel van den v. N. af- en de brochure van Dr. P. goed te keuren, dan is 't vreemd in zijn stukje te lezen, dat de v. N. zich een oordeel over genoemde brochure aanmatigt. De Hr. H. mag dus beoordeelen , en een ander niet? Wij laten nu de bovenbedoelde stukken volgen. Redactie. 1. Ik heb, mijnheer de redacteur! herhaalde malen den Open brief van den Heer Staring overgelezen, maar weet waarlijk nog niet of die brief lof toezwaait aan dr. Pitsch dan wel eene satire jegens hem is. Immers als de Heer Staring schrijft van „eene zee van vertalingen' en van welk gehalte dan nog!" denken wij dan niet dadelijk aan de massa compilatiën uit den vreemde, die wij van de hand van dr. Staring in de Folkertijt aantreffen en aan zijn Huisboek van den landman? Als hij spreekt van het „geschrijf over de landbouwvragen van den dag"., die eigenlijk niet anders „dan kibbelarij over personen" zijn , en „het gebeuzel over praktisch landbouw-onderwijs", staat dan niet °ogenblikkelijk het personele Gidsartikel en het geklets (men vergunue mij dit woord) over praktischen landbouw in de Volksvlijt en de Spectator van de hand van dr. Staring voor onzen geest? Als hij dus zegt: „Wij behoeven nog vrij wat onderwijs", spreekt dr. Swing teregt in het meervoud. Ja zeker „wij handelen 't verstandigst met die lieden te laten praten", want ook de Heer Staring valt onder de categorie der cßtelettes in papillotten, dat wil zeggen, tegen dien tijd is ook hij in vuil papier in zijn eigen vel gesmoord als compilator en benzelaar over praktisch landbouw-onderwijs. Het spreekt van zelf dat de Heer Staring geen ranwen gil zal geven als men op zijne exteroogen trapt. Hij heeft voor en na, in en buiten de 2' Kamer reeds z66 veel oorvegen en schoppen gehad, dat hij voor zulk eené kleinigheid niet meer keft en blaft. G. J. SMITS.
„in den regel weinig prijs te stellen op de pennevruchten van den zoo jammerlijk mislukten practicus, Dr. Staring, wiens Open brief van 17 Nov. jl. aan den verwaanden Otto Pitsch, walging verwekt. Meent Staring hetgeen hij in dien brief schrijft? Ik geloof het niet, maar eerder, dat den verwaanden Duitscher honig om den mond gesmeerd -is, om op die wijze aan zijne kritiek te ontsnappen. Het geschrijf van Pitsch herinnert mij aan een soortgelijk geschrijf van een irpseudo-Duitscher, Moorrees, de zogenaamde Hohenheirnsche, welke, van daar gekomen, – begon met een stukje ten bewijze, dat niemand in Nederland het flaauwst begrip had van landbouw, vervolgde met een modelboerderij te bouwen in de heide, bestemd, om terstond ongeveer 100 stuks runderen de kost te geven en eindigde met de ruine van een geloovenden Neef!” „Met belangstelling las ik de aanvallen op den vbrwaanden Duitscher. Staring mogt wel zwijgen; want hoe heeft hij niet zelf de wet overtreden? Gij herinnert u het artikel in de Landbouw-Courant over het examen van Pitsch. Als men maar van de vrienden is 1" IV. Heer Redacteur! Met eene verontwaardiging, inniger dan mij in lang overmeesterde, heb ik den Open brief van Dr. Staring aan den Hr. Pitsch in de Landb.- C. van 1.1. Donderdag gelezen, dien Dr. Staring naar de .Prov. Gron. C. zond, in plaats van aan uw blad. Welk een toon, welk eene aanmatiging! Geen weerlegging hoegenaamd van mijn artikel in n°. 47; slechts eenige groote woorden en lompheden. Welk eert hoogen dunk heeft Dr-. Staring van zich zelf? Wie is hij dan toch? En mc" hij aan 't hoofd van het landbouw-onderwijs in Nederland blijven staan, in het land van vrijheid? Is dátl,r voor zoo'n despoot nog langer plaats in eene landsbetrekking, onder een liberaal Ministerie? Dr. Staring is in mijne oogen in ons land een onmogelijk man geworden. Dat zal ik trachten aan te toonen. Maar daarvoor heb ik eenigen tijd noodig, omdat ik de bewijzen uit gedrukten wensch te putten. Dus vraag ik eenig uitstel; ik kan dan tevens c. q. anderen weerleggen. Met alle achting enz. Een volbloed Nederlander.
---

FEUILLETON. ALGEMEENE BEGRIPPEN VAN LANDBOUW- SCHEIKUNDE KENNIS VAN DEN BODEM EN DEN MEST.
XV (Vervolg van Landb.- C. No. 46.) Met stalmest om het even welke dierlijke uitwerpselen er in voorkomen geeft men aan de planten al wat zij voor hare ontwikkeling noodig hebben. Niet slechts is stalmest door zijne voortdurende ontleding eene rijke bron van ontwikkeling van koolzuur en ammoniak in den bodem, welke beide in het er in aanwezige water worden opgenomen, en brengt hij in den grond bovendien minerale bestanddeelen ; maar hij is bovendien oorzaak, dat groote hoeveelheden minerale stoffen des bodems oplosbaar en dus voor plantenvoedsel geschikt worden. Daarbij maakt stalmest den grond los en beter toegankelijk voor de lucht, waardoor mede de omzetting van de er in voorkomende mineralen zeer wordt bevorderd.
Ofschoon er nu wel geheele streken op aarde zijn, waar geen stalmest wordt gebruikt, is het evenwel duidelijk, dat geen land, waar landbouw gedreven wordt, het op den duur zonder het gebruik van stalmest kan volhouden. Geen kunstof handelsmeststoffen kunnen stalmest vervangen, en het gebruik van mengsels, gelijk wel eens is aangeraden, van verschillende zouten, wier bestanddeelen een completen mest zamen stellen, levert nog slechts een deel van de voordeelen, die door stalmest te behalen zijn. De waarde van stalmest hangt af van de soort van het dier, en van de hoedanigheid en hoeveelheid van het voedsel. Een goed gevoerd dier geeft natuurlijk beteren mest, dan wanneer 't voedsel te wenschen overliet. Van de soort van grond en het gewas hangt het vooral af, of men stalmest versch , dan wel in min of meer verrotten toestand met het meeste voordeel gebruiken zal.
Versch b. v. deugt hij meer voor zware dan voor ligte gronden, ofschoon hij slechts langzaam daarin werkt. Maar met zijne ontleding ontleedt hij tevens mineralen in den bodem , en juist daarom is verrotte stalmest passender voor ligte en reeds warme gronden, omdat daarin zijne bestanddeelen dadelijk de er in groeijende planten ten goede komen, terwijl de bodem zelf weinig mineralen bevat, die voor plantenvoedsel geschikt gemaakt kunnen warden. Maar meestal bewaart men stalmest eeniken tijd, 1/66r men hem gebruikt of gebruiken kan. De wijze van bewaren laat doorgaans veel, zeer veel te wenschen over, daar men vergeet, dat water (regen) menigte van bestanddeelen er uit met zich medeneemt, en het blootgesteld zijn aan weer en wind zonder behoorlijke bedekking (aarde, turfmolm, een dak) aanzienlijke hoeveelheden ammoniak doet vervlugtigen. Een goede mestbak met gierput is dan ook niet slechts een sieraad eener boerderij, maar tevens het meest afdoende bewijs van de praktische kennis en het beleid van den bewoner.
XIX. Van het gebruikte voedsel, zoowel van den mensch als van het dier, onderscheiden zich de uitwerpselen, dat zij meer stikstof en minder koolstof bevatten. Bij de ademhaling toch gaat door de longen voortdurend koolzuur verloren; de koolstof daarvan wordt door het gebruikte voedsel geleverd. Van de stikstof van het voedsel gaat nagenoeg alles in den mest over. Het groote gehalte der uitwerpselen aan stikstof is dan ook vooral de reden hunner werkzaamheid in den bodem. Schapenmest bevat de meeste, runderenmest de minste hoeveelheid stikstof. De stikstof uit den mest verandert bij zijne ontleding (verrotting) in ammoniak, eene luchtsoort van zeer sterken, prikkelenden reuk, die de oogen onaangenaam aandoet. De geest van salmiak, dien men in de apotheken koopt, is met ammoniak verzadigd water. Ammoniak bezit de eigenschappen van kali, natron enz., in zooverre onder anderen, als deze zich vereenigt met zuren tot zouten. Men maakt hiervan gebruik, om de aanwezigheid van ammoniak aan te 'toonen b. v. te onderzoeken, of er van een mesthoop ook soms ammoniak vervliegt, dien men beter deed door bedekken met aarde enz. vast te houden. Men dompelt daartoe eene vederen pen, of eene glazen staaf, of een stok in sterken azijn of in zoutzuur, en houdt een of ander boven den mesthoop. Zijn er anamoniak-dampen aanwezig, dan vormt er zich dadelijk een witte nevel, een gevolg van de verbinding van azijnzuur of van zoutzuur met ammoniak.
Ammoniak bestaat uit twee luchtsoorten, stikstof en waterstof; 14 d. stikstof en 3 d. waterstof vormen 17 d. ammoniak. Ammoniak in den bodem wordt in het aanwezige water opgelost en zoo door de plantenwortels opgezogen, die daaruit hare stikstofhoudende bestanddeelen vormen, als de kleefstof der zaden enz. Vooral •de vloeibare uitwerpselen der dieren zijn rijk aan stikstof, en in verbindingen, die gemakkelijk in ammoniak overgaan. Daarom is 't vooral geraden, die uitwerpselen met veel zorg te verzamelen, welke bovendien nog veel kali en natron en, behalve phosphorzuur, de belangrijkste voor plantengroei noodige ascii-bestanddeelen bevatten. Van alle gebruikelijke vaste dierlijke uitwerpselen, is guano (bovenal die uit Peru) het rijkst aan ammoniak. (Wordt vervolgd.)
---

