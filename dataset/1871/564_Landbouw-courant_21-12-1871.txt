Bij dit nommer behoort een bijvoegsel.
Het nieuwe landbouw-magazijn van de Wed. Massée en Zoon te Goes (1). Het heeft mij bevreemd, dat ik tot heden in geen enkel dagblad het verheugend verschijnsel vermeld heb gezien, dat het nieuwe en zeer ruim voorziene magazijn van landbouwwerktuigen en vele andere benoodigdheden , op den landbouw betrekking hebbende, van de firma Wed. Masse en Zoon te Goes, reeds in de maand November, zoo ik meen, geopend is geworden. Men weet dat die firma reeds jaren lang in dergelijke werktuigen handel dreef, maar door de toenemende vraag aangemoedigd, besloot ze, een nieuw magazijn te doen bouwen, waaromtrent ik eenige bijzonderheden wensch mede te deelen. Het magazijn is in de onmiddellijke nabijheid van het station van den Staats-spoorweg gebouwd en vandáér en van vele andere plaatsen, ziet men des dingsdags den marktdag op het magazijn onze driekleur wapperen, waarin de woorden: „Landbouw en nijverheid", de aandacht trekken. Het zeer doelmatig ingerichte gebouw met het ruime terrein daar om heen, geeft des dingsdags eene bedrijvigheid te zien die in Nederland zeker eenig in hare soort is. Dorschwerktuigen door stoom gedreven, andere door rosmolen of paarden-spoor in beweging gebracht, (1) Wij nemen dit artikel gaarne op, en zijn den geachten steller erkentelijk, dat hij in onze kolommen hulde brengt aan eene firma, aan wier volharding en werkzaamheid de landbouw, vooral die van Zeeland, ongetwijfeld veel goeds en nuttigs te danken heeft. Ook wij wenschen haar den besten uitslag van hare zoo regt praktische nieuwe inrigting. Red.
geven als het ware iedere week .eene verassende tentoonstelling te zien. lemand die dus landbouw-werktuigen wil aanschaffen, behoeft niet in vrees te zijn, dat zijn werktuig ondoelmatig of slecht werkende is; men verbindt den hakselsnijder, den moesmaker, den boonen-, haver- of lijnzaad-breker, den karn- of den wind-molen aan het beweging gevende werktuig, en onmiddellijk ziet men de doelmatigheid van het gekozene voorwerp. Zoo ergens dus, dan is het hier, dat men met vertrouwen koopen kan, omdat men onmiddellijk ziet en kent wat men koopt. Vooral voor den gewonen landbouwer, die meestal niet verder komt, dan van de boerderij naar de plaats waar hij zijne producten verkoopt, is eene dergelijke inrichting een groot voordeel. Bij hem geldt het spreekwoord veel „aanzien doet gedenken" en dit geeft ook aanleiding, dat de firma veel aan den gewonen en kleinen landbouwer verkoopt, een verschijnsel, elders zoo zeldzaam.. Maar in het algemeen kan de Zeeuwsche landbouwer er trotsch op zijn, dat in Zijne omgeving die inrichting is tot stand gebracht! Hij toont dan ook door ruime bestellingen, dat hij de firma wil steunen,. en dankbaar is voor de opofferingen die ze zich getroostte. Niemand zal er te vergeefs een bezoek brengen, want landbouw- en tuinbouwzaken, zoo ook voor het huishouden en de keuken, alle benoodigheden zijn daar in ruime keuze voorhanden en worden met de meeste welwillendheid onmiddellijk ter beproeving gesteld. Wij wenschen de firma Wed. Masse en Zoon een toenemend sucees. Goes, & Dec. 1871. DANCKAERTS.
Afval van mastbossolien voor strooisel. Aan de redactie 1 Door de duurte van alle soorten van stroo, zijn de boeren er op bedacht, om een ander strooimiddel te gebruiken. Zij pachten van de eigenaars van bosschen dan ook naalden en afval van sparrenbosschen. Dat geschiedt sedert eenige jaren. En nu ondervinden die eigenaars, dat zij vooreerst veel geld erlangen voor dat strooisel, en vervolgens, dat hunne bosschen beter groeijen dan vroeger, toen de laag afval niet werd weggehaald. Men trekt daaruit het besluit,• dat de wortels der mostboomen gaarne aan lucht, regen en zonneschijn de voorkeur geven. Jonge, in goede groeikracht verkeerende boaschen , worden nu over het algemeen alle zoo behandeld. In oude uitgesleten bosschen, die weldra omgewerkt moeten worden, laat men den afval maar liggen. Nu is 't de vraag, of, wat nu zoozeer ten voordeele van de eigenaars van mastbosschen plaats heeft, niet met voordeel zou kunnen geschieden bij alle soorten van houtbosschen, en of het laten liggen daarin van blad en anderen afval geene schade veroorzaakt. M. v. v. 0.
---

Koloniaal militair-invalidenhuis „Bronbeek."
Ons is berigt, dat den 17" Dec. op Bronbeek zes varkens zijn geslagt van elf maanden oud, 1284 kilogr. zwaar, prachtige dieren. Zij zijn afkomstig van een beer en twee biggen, die de Hr. Jr. Mr. 1). R. Gevers Dcynoot, te Loosduinen, aan Bronbeek heeft afgestaan en overtreffen alle andere soorten, welke aldaar beproefd zijn. Vooral verdient dit overweging, daar op Bronbeek gemiddeld 50 á 60 varkens op het hok liggen. De groote komkommers zijn weder in allen deele naar wensch geslaagd. Vaten vol zijn er met die monsters ingemaakt, welke bij rijst, kerry en gefokte konijnen, zich best laten smaken. Het zaad van de Amerikaansche braam, Rubus canadensis , dat wij den Hr. kolonel-komm. verstrekten, is aan de schoot der Bronbeeksche aarde toevertrouwd. Steeds wordt met uitnemend gevolg gebruik gemaakt van pulpe der beetwortelsuiker-fabriek; zoowel voor melkgevend vee als ter verkrijging van vleesch en vet, is dit voedsel, naar de er te Bronbeek opgedane ervaring, uitmuntend. Red.
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST. XXII. (Vervolg van Landb.-C. No. 50.) Het is nog noodig op te merken, dat al de in de vorige hoofdstukken' genoemde zouten zooveel mogelijk bij windstil weder uitgestrooid moeten worden, en men alle zorg behoort te dragen, dat zij gelijkmatig worden verspreid. Bij vochtig weder, nog beter even voor een naderenden regen, geschiedt de uitstrooijing het best. Dat deze minerale meststoffen in geenen deele dezelfde dienst doen als een mengsel van dierlijken en plantaardigen mest, behoeft, na 't vroeger opgemerkte, ter naauwernood herinnering. Toch achten wij het niet overbodig, er hier op te wijzen, dat zij alle, zonder onderscheid, slechts hulpmeststoffen zijn, d. i. in bijzondere gevallen helpen. Door haar gebruik zijn voorzeker groote voordeelen te behalen, maar daartoe is 't onmisbaar, dat hij, die ze gebruikt, met de noodige kennis is toegerust en zich niet alléén late leiden door de handelaren in die artikelen.
Daar die kennis ten onzent veelal ontbreekt waaraan veel teleurstelling moet geweten worden, die in ruime mate bij onverstandig gebruik van huipmeststoffen wordt opgedaan is het oneindig veel beter van allerlei afval een mengmest (compost) te bereiden. Zulk een mest verkrijgt men door allerlei zelfstandigheden, zoowel dierlijke als plantaardige en delfstoffelijke bijeen te mengen, in verre weg de meeste gevallen met grond gemengd, door het aanleggen van een pluishoop, waaraan men nu, bij goede keuze, velerlei kan toevoegen, wat ter bereiding van een, in alle opzigten, goede mest noodig is. Bevat zulk een hoop ontuig (b. v. onkruiden, moeijelijk verrottende zelfstandigheden enz.) dan kan men, door er kalk bij te voegen, of er aalt, gier, of urine over te gieten, de ontleding zeer in de hand werken. Daartoe is het ook passend, den hoop meermalen om te werken, ten einde de zamenstellende deelen met lucht in aanraking te brengen. De werking van zulken mengmest of compost hangt natuurlijk geheel en al af van zijne zamenstelling, en niet minder van de wijze, waarop men hem heeft toebereid.
Zeiden wij vroeger, dat men uit den aanwezigen gierput en mestbak besluiten mag omtrent de praktische kennis van den bewoner der boerderij, nu voegen wij daarbij een pluishoop. Er zijn er genoeg bij ons te lande, die zich geldelijke opofferingen getroosten voor het aánkoopen van mest, of ettelijke guldens uitgeven voor guano en andere meststoffen, en geen zorg genoeg dragen voor het verzamelen van allen afval, die op hunne boerderij voorkomt. -Er zijn er ook wel, die dáárvoor waken, maar vergeten, dat 't bij lange na niet om het even is, hoe men ze bewaart en vooral doelmatig toebereidt. Bouwland, hoe rijk ook, is niet onuitputtelijk, en wordt ontegenzeggelijk armer aan die stoffen, welke men er met eiken oogst aan ontneemt. Geeft men nu er aan terug al datgene wat op eene boerderij van een oogst overblijft, dan voorziet men althans eenigermate in het verlies aan phosphorzuur en kali b. v., dat, in den vorm van graan en vee, voortdurend onze bouw- en weilanden ondergaan.
XXIII. Bijkans aan het einde van de korte uiteenzetting van de algemeene begrippen, waaraan deze regelen gewijd zijn, moeten nog enkele punten worden toegelicht, waarover in 't vorige alsnog niet gesproken is. De organische stoffen, waaruit de zaden der granen bestaan, zijn voornamelijk zetmeel (stikstofvrij), kleefstof (stikstofhoudend) en eveneens stikstofvrije olie of vet enz.. Verreweg de grootste hoeveelheid, in gewigt, vormt het zetmeel; in maïs b. v. is daarvan, in ronde cijfers, gevonden 80 pet., in tarwe soms 77 pCt. , in gerst 70 pet., in rogge 61 pet., in haver 55 en in boekweit 52 pet.. Van kleefstof komt er veel in voor; in tarwe b. v. 19, in spelt 12, in boekweit 10, in rogge 9, in maïs 7, in gerst en haver 3 pCt. Van suiker in eenige plantendeelen in betrekkelijk groote hoeveelheid soms optredende, zullen wij hier geene cijfers noemen, evenmin als van de houtvezelstof b. v. in het stroo. Alleen herinneren wij, dat het gehalte van de eerste, b. v. bij suikerwortels, zeer kan verschillen, en dat sommige stroosoorten voor een groot deel uit houtvezel bestaan. De zamenstelling nu van onze gekweekte gewassen hangt af zoowel van den bodem, waarop zij verbouwd zijn, als van den mest, waarvan men ze voorzag. In haver goed gemest met schapenmest, is een hoog gehalte aan kleefstof gevonden, alsook in rogge, met menschenuitwerpselen gemest. Maar men zij voorzigtig hieruit algemeene besluiten te trekken, daar naauwkeurig rekening moet gehouden worden van de zamenstelling en de geaardheid des bodems, waarop zonder mest welligt , de gewassen verbouwd zijn waarmede de we gemeste vergeleken zijn. Aardappelen, knol- en wortelgewassen bevatten zeer veel water , de eerste tot 75 pCt. ; in mangelwortels werd 87 en in knollen 92 pet. daarvan gevonden, in aardperen bijkans 80 pCt.; de granen bevatten daarvan veel minder, tarwe 14, rogge 16, haver 20 pCt.; sommige tuingewassen een buitengewoon hoog gehalte, b. v. augurken 96 pCt.. Aardappelen bevatten 15-20 pCt. zetmeel; de wortelgewassen bevatten daarvan bijkans niets, en daarvoor in de plaats pectine en suiker.
Aardappelen en knollen bevatten zeer weinig stikstofhoudende bestanddeelen, ten gevolge waarvan zij in de lijst der voedingsmiddelen dan ook eene lage plaats innemen. Op het gehalte aan kleefstof en zetmeel is behalve het klimaat, en het reeds genoemde, ook van grooten invloed de soort en vooral de verscheidenheid (varieteit) van de plant, daar ten gevolge van voortgezette kweeking de aard en zamenstelling van een gewas, de laatste in hoeveelheid, voor vrij aanzienlijke wijzigingen vatbaar zijn. Daarvan zijn ons vele aardappel-, suikerwortel-, knollen-varieteiten ten bewijze, gelijk trouwens in de praktijk genoegzaam bekend is. Dat elke plant bij verbranding asch nalaat, is vroeger reeds vermeld. De hoeveelheid daarvan, en van de verschillende zamenstellende bestanddeelen , loopt zeer uiteen. Dit is vooral van beteekenis wat betreft het gehalte aan phosphorzuur en kali, beide voor elk gewas ten eenenmale onmisbaar. (Slot in 't volgende nr.)
---

