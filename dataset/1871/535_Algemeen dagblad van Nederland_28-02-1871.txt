Iets over den arbeid.
HOE IS DE TOESTAND VAN DEN WERKMAN TE < VERBETEREN ? 1 I. Wat moet er gedaan worden ter verbetering van ’t lot ] der arbeidende klasse is eene vraag, die op veler lippen zweeft. Edele menschenvrienden peinzen op middelen en i roepen instellingen te voorschijn, ten einde de werklieden i in staattestellen, ’t steeds in omvang toenemend arbeids- ( veld waardig te betreden. 1 Het zou ons te ver voeren de Verschillende instellin- < gen, in ’t leven geroepen om den zedelijken en stoffelijken i toestand van den werkman te verbeteren, hier te bespre- i ken. Volgens de Arnh. Courant heeft men nog onlangs ' in de Geldersche maatschappij van geschiedenis en let- i terkunde gewezen op de groote rol, die de kerk in deze i reeds had vervuld en steeds vervulde. Ook de moderne beschaving heeft maatschappelijke instellingen te voorschijn geroepen, die den stoffelijken toestand reeds veel verbeterden, getuige de arbeiderswoningen, waaronder die, welke de werklieden in de gelegenheid stellen om, door wekelijksche besparingen, eerlang eigenaren te worden, zeker niet de geringste plaats innemen. De werkman zoekt ook zelf zijn toestand te verbeteren door de arbeiders-vereenigingen, waarin duizenden werklieden waarborgen vinden tegen ziekte en allerlei ongelukken, waaraan zij en hunne gezinnen zijn blootgesteld. In de laatste jaren vooral is er meer zelfkennis ontstaan bij den werkman, die zich meer mensch begint te gevoelen. In de laatste jaren zijn ook de eerste levensbehoeften, zooals: de woningen, en vleesch en vet voor de voeding, zeer in prijs gestegen, terwijl de arbeidsloonen in evenredigheid niet zoo algemeen verhoogd zijn. Het ligt dus voor de hand, dat er ook vereenigingen ontstaan, die zich ten doel stellen loonsverhooging te bevorderen, en deze vereenigingen, die als zoogenaamde weerstandskassen in ’t buitenland bestaan, vinden ook hier enkele voorstanders onder de werklieden. Die vereenigingen hebben echter totnutoe, in stede van ’t arbeidsveld ruimer en vrijer te maken, ’t veeleer doen strekken tot ’t aankweeken van woekerplanten, die er niet op t’ huis behooren, als ontevredenheid en armoede, onkunde en bedrog. Hoewel wij van meening zijn, dat de werklieden in hunne zelfstandige pogingen tot lotsverbetering, door de leiding van menschlievende mannen van ondervinding niet dan winnen zouden, kennen wij toch te zeer de bijna onoverkomelijke bezwaren, aan zoodanige leiding verbonden, dan dat wij geneigd zouden wezen, aan die leiding eenig deel te hebben, en daarom zullen wij ook de pogingen van de werklieden of hunne vereenigingen, ter verbetering van hun toestand uitgaande, niet bespreken, tenzij ons die als volkomen strijdig met de belangen van den arbeid of bijzonder aanbevelenswaardig voorkomen. Iets anders is ’t op ’t gebied der nijverheid meetewerke» ter bestrijding van die dwaalbegrippen, welke schadelijk zijn voor de aanmoediging van zoodanige pogingen, die weldadig zijn voor de nijverheid en ’t algemeen belang en ’t lot van den werkman beter maken.
Wij vinden daartoe thans aanleiding, nu door sommigen de ernstige kennisneming van het hedendaagsch communisme en socialisme, als natuurlijke uitvloeisels van den maatschappelijken toestand, den wetgever als noodzakelijk wordt voorgesteld. Zij die dit voorstellen beweren, dat er in westelijk Europa malaise heerscht door de overheersching van het kapitaal op sociaal en staatkundig gebied. Dezer dagen werd door de Arnh. Courant en het Handelshl. meegedeeld, hoe men in de Geldersche maatschappij van geschiedenis en letterkunde, onder anderen deze beweringen had geldend gemaakt, dat bij al de vrijheid die na 1789 een arbeider geniet, het hem aan geld ontbreekt, en dat toch nieuwe machines .en toenemende concurrentie meer geld noodig maken, terwijl de machine in de plaats treedt van een aantal arbeiders. De kapitalisten nu hebben als ’t ware een stilzwijgend verbond gesloten, om de loonen laag te stellen; vandaar is er een klove gekomen tusschen kapitaal en arbeid. Door die klove is ontstaan een arbeidershand» die niet meer dezelfde is, als de arbeidersbode van vóór 1789. De beginselen van 1789 hebben den arbeiders geleerd, dat zij even goed zijn als de hooggeplaatste menschen. De uiting van die klove, dien toestand heeft twee namen aangenomen: communisme en socialisme. Het hedendaagsche communisme en socialisme is geheel iets anders, dan dat van Plato e. a.: het wil niet alleen de vrijheid, maar ook de gelijkheid. Het communisme wil den eigendom concentreeren in staats handen, en door den staat den arbeid naar ieders krachten doen verdeelen. Het socialisme wil den bijzouderen eigendom opheffen, en het kapitaal brengen bij verschillende vereenigingen. Hier treffen wij een dwaalbegrip aan. Ten eenenmale onjuist noemen wij de beweringen van hen, die van meening zijn, dat de kapitalisten de loonen laag houden; want evenmin als de werklieden in staat zijn Se arbeidsloonen kunstmatig te verhoogen, evenmin zijn de kapitalisten in staat die kunstmatig te drukken, zonder nadeel voor den arbeid, zonder dus zich in de publieke opinie te schandvlekken. De loonsverhoudingen hangen niet af van de willekeur van werkgevers of werknemers, maar staan in verband met den geheelen maatschappelijken en staatkundigen toestand, en zij, die misleid door afzonderlijke verschijnselen, in enkele gevallen waargenomen, zich daaromtrent andere voorstellingen maken, vormen zich dwaalbegrippen, die zoo ze voortwoekeren onder werkgevers en werknemers voor beide partijen schadelijk, voor den arbeid nadeelig, voor de rustige ontwikkeling der volksbelangen gevaarlijk zijn. Wij wenschen dit uit eenige voorbeelden duidelijk te maken, en tevens aan te toonen, dat al ontbreekt ’t der kerk, der pers en den staat geenszins aan kennis van ’t hedendaagsch communisme en socialisme, men daarom toch nog ’t „laissez faire, laissez passer” niet behoeft te laten varen. De communisten en socialisten vormen eene minderheid onder de werklieden, die even goed ’t recht hebben, binnen de grenzen der wet, hunne denkbeelden te doen ingang vinden, als alle andere aanhangers van andere stelsels. Dragen evenwel die andere stelsels betere vruchten voor den werkman dan communisme en socialisme, dan spreekt
’t van zelf, dat die daarom ook voor den werkman veel aantrekkelijker zijn. Alleen uit een monster-verbond van doctrinairen en communisten, zou wellicht op sociaal gebied onrust genoeg geboren worden, om voor eenigen tijd aan maatschappelijke en staatkundige vooruitgang en vrijheid een beletsel in den weg te leggen. Wij zullen daarom ook zoodanig monster-verbond ten slotte karakteriseeren; maar vooraf willen wij aantoonen, dat de loonen evenmin van de willekeur der werkgevers, als van die der werknemers afhangen.
---

BUITENLANPSCHE POLITIEK.
„Oorlog of vrede!” En iedereen antwoordt: „Vrede!” Dat klinkt zoo troostrijk, na al de berichten van moord en roof, die nu sedert eenige maanden ’t egoïsme opschrikken uit de doffe onverschilligheid voor al wat goed, edel en waar is. Dat nu bij dien vrede Duitschland aan Erankrijk ontneemt, wat ’t gaarne Zelf bezit, vinden de meeste menschen heel natuurlijk. Als zij in de plaats van v. Bismarck waren, deden ze ook zoo. Heel natuurlijk! Wij vinden ’t schrikkelijk geleerd, en hadden liever gezien, dat men de menschen in Duitschland wat minder had leeren hechten aan ’t goed hunner naburen. Maar de Franschen zijn immers begonnen, en als nu de Duitschers niet wat meenemen voor ’t teruggeven, dan hebben ze ook geen enkelen zet voor! Geen enkelen zet voor! Alsof ’t leven en ’t geluk van twee nabuurvolken spel was! Alsof de Eranschen van ’t soldatenspel niet genezen zijnl Ja, maar als de heer v. Bismarck ’tnu ’tEransche volk naar den zin had gemaakt, was er voor de toekomstige republiek geen reden om een leger te organiseeren, en dan kon die republiek aan een der eerste eischen voor eene republiek, eene zuinige administratie, voldoen, en als daarentegen aan Frankrijk zooveel) ontnomen wordt, dat ’t te arm wordt om gelukkig te wezen, is ’t toch altoos nog rijk genoeg, om een leger te onderhouden en van tijd tot tijd, als Duitschland dat goedvindt, eens te vechten. Wat is die graaf v. Bismarck toch een groot staatsman! En wat zijn die overige diplomaten van de hoven der groote Europeesche staten toch groote mannen, dat zij zulke groote dingen aanzien, en groot genoeg zijn om, niet boos of ijverzuchtig op de grootheid van de Duitsche diplomatie, hunne non-interventie te handhaven. Het arme Fransche volk moet nog armer worden, dan zal ’t in de toekomst dat oproermaken wel verleeren, en ’t Duitsche volk is in de eerste vijftig jaar veel te vreugdedronken, omdat ’t al zoo groot is geworden, dan dat ’t goede schepsel, Germania, er aan denken zou, om, als keizer Wilhelm zegt: „Buig u neder!” niet nederig voor den allergenadigsten keizer te buigen. Oorlog of vrede! Oorlog komt voort uit den vrede, die niet welgemeend is, maar deze vrede is, van Duitsche zijde althans, zeker welgemeend. Duitschland keert huiswaarts als overwinnaar en met buit beladen, zoo Frankrijk in den vrede toestemt. Heeft ’tdat gedaan, dan huichelt Frankrijk niet; want wie dwingt ’t vrede te sluiten? En als ’t dus later beweert, dat ’t gedwongen werd, om vrede te maken, en niet vrij was, dan zal iedereen dat strijdlustige Frankrijk veroordeelen, en ’t christelijke Duitschland zal dan op nieuw met ’t onchristelijke Frankrijk moe-
ten afrekenen. Waarom toch dat Fransche volk niet, indien ’t op de eene wang geslagen is, ook nog de andere toehouden zou? Er zijn lieden, die beweren, dat zulke daden lafhartigheid aanduiden, en al zou men nu ook gaarne in Frankrijk aan den duurzamen vrede denken — telkens van de Duitschers te hooren, dat men niet uit christelijke liefde, maar enkel uit zwakheid heeft gebukt, is toch ook niet mogelijk. Dan maar beter, te luisteren naar krijgsmuziek en kanongebulder! Doch zulke dingen zeggen en denken wel gewone stervelingen: vorsten en diplomaten hebben andere gedachten, en hunne gedachten zijn niet onze gedachten. Goddank, dat wij geene diplomaten zijn!
---

KUNST- EN TOONEELNIEUWS.
27 Februari 1871. Zagen wij de opvoering van Yelva of de Sprakelooze ®et groote verwachting te gemoet, die verwachting werd, althans in één opzicht, niet teleurgesteld. Even luchtig-ineengezet, even onbelangrijk en onwaarschijnlijk als het stuk zelf, even uitnemend was het spel der beneficiante. Mej. Bosa Opfermann heeft als Jdva zooveel nieuwe blijken van talent gegeven, zij heeft zóó meesterlijk tot ’t einde toe hare moeielijke rol jrolgehouden, dat wij niets dan bewondering voor haar hebben. Want hare rol was moeilijk — voor hadr boJ'enal. Elk die de ondempbare kloof beseft tusschen ’t bellet, met zijne snelle, vluchtige, afwisselende mimiek, e"’ttooneel, streng, onverbiddelijk schier in zijn eischen omtrent conventie en manieren, kan nagaan hoe zwaar het onzer eerste danseuse moest vallen, om den juisten
standaard te vinden. Toch vond zij hem, en niet één oogenblik ontglipte hij haar. Méér dan verdiend waren dan ook ’t applaus en de bloemregen, die bij ’t einde aan hare voeten vielen: de stoutste eisch was door haar schilderachtig spel voldaan. Mevr. Kleine secondeerde fr. Opfermann zóó als wij dat van haar gewoon zijn. Als jwedijverend met de beneficiante in edele en geacheveerde standen, vertolkte zij op zóó voortreffelijke wijze ’t gebarengespel der'arme sprakelooze, dat ons tweede compliment noodwendig haar geldt. De heeren maken daarop zeker minder aanspraak. Hunne bescheidenheid belet hun ongetwijfeld der kritiek een woord van lof te vragen, en wij zijn te eerlijk, om ’t hun ongevraagd toe te staan. Enkele malen was hun spel stijf en onbehagelijk. Zelden namen zij een toon of eene hou ding aan, als mannen van de wereld, vooral den fijnen Bussischen adel kenschetst. Schier geen oogenblik waren zij los en natuurlijk, ’t Is jatomer, maar het is zoo. Hopen wij van hun ijver, hun arbeidslust en hun gun-
stigen aanleg, dat zij ons spoedig ernstige stof tot prijzen geven! De hr. Opfermann had zich dien avond eens in al zijn kracht vertoond, ’t Ballet la Esmeralda toch is een der besten, die men in lang op dezen schouwburg heeft gezien. De vertaling van het overzicht Iaat misschien hier en laar iets te wenschen over; enkele tafereelen konden tot bespoediging worden gecoupeerd. Doch — ’t geheel is jven fraai als boeiend. Vooral de takken-dans voldeed ms; en niet minder de „lallabile des fougeries”. Over t geheel schitterden fr. Bosa en de heer Frans Opfernann hier meer dan ooit, en stellig viel dan ook jeener danseuse sinds jaren en jaren op de Leidsche Banken een zoo innig, veelbeteekenend succes d'estime ten leel. De hr. Opfermann, die ruimschoots deelde in de ;oejuichingen, had Perrot’s „romantisch ballet” met smaak gearrangeerd, en de ijverige van Bree hielp hem „naerstiglijk” om Pugni’s dartele muziek zoo dartel mogelijk te dirigeeren. S. K. Jz.
---

