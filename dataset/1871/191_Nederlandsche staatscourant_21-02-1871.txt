NEDERLANDEN. 's GRAVENHAGE, den 20sten Februarij 1871.
Het heeft Zijne Majesteit behaagd, bij besluit van den 18den dezer, n°. 18 , te benoemen tot ridder der orde van den Nederlandschen Leeuw de heeren J. G. Suter Vermeulen , consul-generaal in Zwitserland, Barnet Lyon , consul te Brussel, en baron A. Grenier, consul te Gent. MINISTERIE VAN MARINE. üe Mi uister van Marine brengt ter kennis van de belanghebbenden , dat naar aanleiding van de ontvangene gunstige berigten betreffende den gezondheidstoestand in Spanje, de quarantaine-maatregelen welke voor schepen komende van havens van de zuid- en oostkust van Spanje waren vastgesteld , worden opgeheven. 's Gravenhage , den 18den Februarij 1871. De Minister voornoemd, Brocx. MINISTERIE V A N F I N A N T I E N. Blijkens eene mededeeling van de Fransche postadministratie , is de verzending van aangeteekende brieven naar Parys weder opengesteld, 's Gravenhage , 20 Februarij 1871. De Minister van Finantien, Blvssé. Telegrafie. Het tijdelijk voor het algemeen verkeer geopend Rijkstelegraaf kantoor te Vreeswijk wordt heden , wegens opheffing der buitengewone riviereorrespondentie , gesloten. 's Gravenhage, den 20sten Februarij 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
In de verleden Vrijdag gehouden zitting der Nationale Vergadering van Frankrijk is door den heer Keiler en andere afgevaardigden uit den Elzas en Lotharingen eene verklaring ingediend van dezen inhoud: «Frankrijk en Europa, welke met Pruissen's eischen bekend zijn, kunnen niet dulden dat de Elzas en Lotharingen van Frankrijk afgerukt worden. Wij zijn en blijven, in heldere en in donkere dagen, Franschen; met ons bloed bezegelden wij het onverbrekelijke verbond hetwelk ons met Frankrijk verbindt; immers onder alle beproevingen hebben wij ons onwrikbaar getrouw aan de gemeenschappelijke zaak betoond. Frankrijk zal degenen niet van zich stooten, welke zich niet van hetzelve willen scheiden, Eene uit liet algemeene stemregt voortgekomen vergadering kan niet zelve aan de slooping onzer nationaliteit deel nemen; evenmin kan Europa de hand tot zulk eene misdaad leenen; het kan niet dulden dat een volk worde behandeld als eene kudde vee. Een door het afstaan van grondgebied gekochte vrede zou geen duurzame vrede zijn, maar hoogstens een wapenstilstand waarop spoedig een nieuwe oorlog zou volgen. Wij inwoners van den Elzas en Lotharingen, zijn bereid om den strijd te hervatten; en elk aanbod, ieder verdrag, elk bij stemming genomen besluit, strekkende om die landstreken van Frankrijk te scheiden, worden door ons bij voorbaat voor nietig verklaard. Wij willen ons regt verkondigen om met Frankrijk vereenigd te blijven ; wij blijven getrouw aan onzen pligt tot verdediging onzer eer en waardigheid." De heer Thiers, toen nog niet aan het hoofd der uitvoerende magt getreden zijnde, drong aan op onverwijlde verzending dier verklaring naar de afdeelingen der vergadering, en drukte zich daarbij nagenoeg aldus uit: » Het is nu de vraag, of de Kamer aan de met het voeren der onderhandelingen te belasten personen eene bepaalde en gebiedende instructie wil geven, of hun vrijheid wil laten om hunne taak naar eigen oordeel en naar bevind van zaken te vervullen. » Wat den inhoud der ingediende verklaring betrefc, van harte be#am ik de daarin uitgesproken gezindheid. Maar in een zoo ernstig tijdsgewricht als het tegenwoordige, dient de Kamer dat besluit te nemen , hetwelk eeniglijk overeenkomstig met hare waardigheid is. Verschuiving, verdaging zouden mijns oordeels erger dan ontijdig, zouden in de daad kinderachtig zijn. Niet morgen, maar reeds heden dient de vergadering de zaak te overwegen en een besluit te nemen. .•> De vergadering mag niet gaan schuilen achter het door haar in te stellen bewind; in tegendeel, zij behoort zelve te besluiten, in de
volle uitoefening van haar regt en in het volle besef harer verantwoordelijkheid. Het diént te blijken wat de Kamer wil; ik voor mij, wiens gansche leven aan mijn vaderland gewijd was, ben bereid het nog met al mijn vermogen en met al mijne verknochtheid te dienen; doch het is noodig dat de vraag door de Kamer beslist worde." Hierop schorste de Vergadering hare zitting voor eene wijle; na rapport van de beraadslaging der afdeelingen ontvangen te hebben, nam zij overeenkomstig het voorstel der commissie van rapporteurs, en ondor vele blijken van toegenegenheid voor de bevolking der oostelijke departementen , het besluit om » aanteekening van de ingediende verklaring te houden en ze te stellen in handen der met het voeren der onderhandelingen te belasten personen." Alzoo heeft de vergadering, gelijk de lndépendance Beige doet opmerken, zich, zonder hare gezindheid te ontveinzen, gewacht voor een besluit hetwelk aan de onderhandelaren de handen zou holiben gebonden , en welligt de onderhandelingen dadelijk zou hebben doen schipbreuk lijden. Aan de stemming waarbij het gemelde besluit eenstemmig genomen werd , namen de afgevaardigden uit den Elsas en Lotharingen niet deel. — Het besluit tot vorming eener uitvoerende magt, door de Nationale Vergadering in hare zitting van verleden Vrijdag schier eenstemmig genomen , luidt aldus : » Gelet op de noodzakelijkheid om dadelijk voorziening voor de leiding der onderhandelingen en der publieke aangelegenheden in het algemeen te maken in afwachting van Frankrijks beslissing omtrent zijnen definitiven regeringsvo rm, wordt de heer Thiers tot hoofd van de uitvoerende magt der Fransche republiek benoemd ; hij zal die functien uitoefenen onder het toezigt van de Vergadering, en met den bijstand der ministers die door hem gekozen zullen worden en onder zijne voorzitting raad zullen houden." — De Parysche Siècle , een republikeinsch orgaan, verscheen den 15den dezer met het volgende berigt: «Naar ons verzekerd wordt, hebben eenige van de beroemdsten onder de nieuwe afgevaardigden van Parys vóór hun vertrek naar Bordeaux eene gewigtige zamenkomst gehouden. Er zou daarin overwogen zijn , hoe de afgevaardigden der hoofdstad zouden behooren te handelen in het geval dat de zoo innig reactionaire vergadering te Bordeaux maatregelen zou nemen die met Frankrijks eer en met zijne goede toekomst onbestaanbaar waren. Eenstemmig zou er besloten zijn dat de verkorenen van Parys zich in massa en onder een plegtig protest zouden behooren te verwijderen, indien de vergadering te Bordeaux hare toestemming tot de vernedering des vaderlands en tot den ondergang der republiek gaf. Dit gevoelen zou door den heer Louis Blanc met ongemeenen nadruk voorgestaan, en door zijne ambtgenooten eenstemmig omhelsd geworden zijn." Naar aanleiding van dat berigt zegt het Parysche Journal des Débats .» Wij hopen dat die dreiging der Parysche afgevaardigden geen invloed op de Nationale Vergadering zal hebben; de vertegenwoordigers die Frankrijk heeft gekozen om Frankrijk, en niet om eene partij of om hunne eigenliefde te dienen, zullen, trots Louis Blanc's protesten en Pyat's vervloekingen, de vredesbodingen aannemen indien zij, wij zeggen niet hard (want zij zullen onvermijdelijk hard wezen) maar indien zij aannemelijk zijn." Een ander Parysch dagblad, le Soir, zegt: "Wij vroegen ons met angst af, welke rol de hoofden der roode partij, die door Parys tot afgevaardigden verkozen zijn, te Bordeaux gingen spelen. Wij hebben nu in een berigt van le Siècle het antwoord: indien de meerderheid der Vergadering, voorgelicht door het in te stellen onderzoek omtrent 'slands gesteldheid en strijdmiddelen, reden ziet om de hand tot het sluiten van eenen eervollen vrede te leenen, zal de uiterste linkerzijde op vertwijfelde verwering aandringen , en wel met des te meer nadruk , hoe meer zij de innerlijke overtuiging heeft dat zij met dien eisch niets zal uitwerken. Onlangs zeide Victor Hugo, dat de vrede onmisbaar voor Frankrijk was en gewis zou gesloten worden, maar dat hij er om den wille zijner partij tegen zou stemmen. Alzoo wil zelfs een man als Victor Hugo zijn geweten en Frankrijks hoogste belangen achter de belangen zijner partij stellen." Twee Engelsche correspondenten, die van de Times en van het Daily News, maken de aanmerking dat Louis Blanc en zijne vrienden nog geen begrip van den repraesentativen regeringsvorm schijnen te hebben , daar zij in opstand tegen het gevoelen van de meerderheid willen komen, en hun land aan burgerkrijg willen blootstellen, indien het hun niet gelukt de meerderheid onder de heerschappij der minderheid te brengen. — Het officiele dagblad der Fransche bewindslieden, de verlenging van den wapenstilstand tot den middag van 24 Februarij beiigtend , voegt daarbij dat zij is geschied onder voorbehoud eener nieuwe verlenging indien deze door do tijdsomstandigheden zou geëischt worden — De correspondent van het Daily JNews iu het hoofdkwartier van den Kroonprins van Saksen, verzekert in een schrijven uit Parys van den 16den, dat het plan voor den intogt en de inlegering der Duitsche troepen in Parys vastgesteld was en dat er reeds aanstalten voor deszelfs uitvoering werden gemaakt. — Een schrijven uit Duinkerken van 16 Februarij meldt aan de
[nde'peiidance Beige, dat een aanmerkelijk deel van het Fransche noorderleger , ter sterkte van minstens vijftien duizend man, in die stad zou komen en er naar Bordeaux zou scheep gaan. Of die troepenbeweging eene politieke of wel eene militaire reden had. was er onder het publiek niet bekend. Intusschen werden er verschansingen aangelegd om , in verband met reeds bewerkstelligde inundatien , Duinkerken tegen eenen aanval van den vijand te beveiligen r DUITSCHLAND. Aan het hoofd van haar nommer van gisteren bevat de officieuse Nord-Deutsche Allgemeine Zcitung , te Berlyn, het volgende artikel: n Bij de tegenwoordige verhouding tusschen Duitschland en Frankrijk is het zeer natuurlijk dat men met gespannen verwachting de op handen zijnde vestiging eener nieuwe regering te gemoet ziet. Onder de combinatiën, welke te dien aanzien ter sprake gebragt zijn, is er eeno, die wij haast eene oneerlijk-monarchale zouden noemen: namelijk het presidentschap van een lid der familie Orleans, door middel waarvan men blijkbaar het in 1848 omvergeworpen Julij-koningschap door eene achterdeur weder zou willen binnen smokkelen. Want daaraan valt niet te twijfelen dat het presidentschap-Orleans de regtstreeksche voorbereiding is van den coup d'état ton gunste der monarchie-Orleans. en dat deze combinatie aan den door de Nationale Vergadering aangenomen staatsvorm al dadelijk het karakter van een overgangstijdperk zou geven. » Zwaarder dan deze bedenkingen weegt intusschen bij ons de houding, welke de prinsen van het Huis Orleans met opzigt tot den tegenwoordigen oorlog hebben aangenomen. En wat die houding betreft meenen wij te moeten herinneren dat die prinsen zich in openbaargemaakte brieven voor het volhouden van den oorlog tot het uiterste verklaard hebben; en dat zij, de gewensclite ondersteuning niet bij de gezeten burgerij vindende, de volksmassa gevleid en den sluipmoord van Duitsche soldaten door niet-inilitairen als een bewonderenswaardig heldenfeit aanbevolen hebben. n Daaruit volgt dat het presidentschap van eenen Orleans twee even bedenkelijke euvelen zou medebrengen: aan den eenen kant zou het den pas gevestigden staatsvorm met het onmiddellijke gevaar van eene nieuwe omwenteling bedreigen; en aan den anderen kant zou het eene verzoening tusschen Duitschland en Frankrijk, die toch uit het sluiten van eenen vrede allengs behoorde voort te vloeijen, schier onmogelijk maken, daar de prinsen van Orleans zich openlijk als gezworen vijanden van Duitschland hebben doen kennen." Hierop wordt door oen liberaal Duitsch blad aangemerkt: »De Orleans hebben dan toch van 1830 tot 1848 vrede met Duitschland gehouden, en juist de vredelievende staatkunde der Julij-monarchie is door de vijandig tegen haar gezindo Fransche staatspartijen als het krachtigste middel gebezigd om haar in de algemeene schatting te benadeelen en ten val te brengen. Het is waar dat Napoleon, voor wien de Norddcutsche Allgemeine en de Kreuz:eitung in September jl. zoo warme sympathien betoonden, de verdienste heeft — van nooit eenige ingenomenheid met het constitutionele regeringsstelsel te hebben betoond. Maar wat hiervan ook zijn moge, in het Duitsche hoofdkwartier heeft Jules Favre de verzekering gekregen, dat Duitschland zich van alle bemoeijenis met de inwendige aangelegenheden van Frankrijk onthouden zal; en het Duitsche hoofdkwartier zal ongetwijfeld aan zijne openlijk gedane en door Europa zoowel als door geheel Duitschland met bijval opgenomene belofte getrouw blijven" — In een door de Kölnische Zeitung medegedeeld schrijven uit Berlyn van 18 Februarij leest men : i) Ilier ontvangen berigten uit Yersailles bevestigen dat aldaar van wege Savoye pogingen worden gedaan om te verkrijgen dat dit hertogdom aan Italië teruggegeven of althans geneutraliseerd worde. Dit laatste middel om het welzijn van Savoye te verzekeren zou strooken met artikel 92 der Weener Congres-acte van 9 Junij 1815, hetwelk aan de ten zuiden van het meir van Genève gelegen districten Chablais en Faucigny, alsmede aan het gebied van Savoye ten noorden van Ugine, reeds den aan Zwitserland verzekerden waarborg der neutraliteit geschonken heeft. Na de inlijving van Savoye in Frankrijk had Zwitserland in 1861 te vergeefs den bijstand der Europesche mogendheden ingeroepen en voorgesteld eene Europesche conferentie te houden ter beveiliging der bedreigde Zwitsorsche neutraliteit. Om de kabinetten in slaap te wiegen begon het Parysche kabinet met te beloven dat de bedoelde districten van Savoye aan Zwitserland afgestaan zouden worden; maar reeds in zijne depêche van 18 Maart 1861, ter beantwoording van het protest van Zwitserland tegen de bedreiging van zijne neutraliteit, verklaarde Frankrijk eenvoudig dat de zaak met de inlijving afgedaan was." — De zitting van den Pruissischen Landdag is den 17den dezer zonder troonrede gesloten. — De zitting van den Beyerschen Landdag is den 18den namens den Koning door den prins Adalbert plegtig gesloten met eene rede, waarin na vermelding der oorlogsgebeurtenissen het volgende gezegd werd: >i Te midden van het gedruisch der wapenen is de vrucht van Duitschlands eensgezindheid rijp geworden : het Duitsche rijk is herrezen. De krachten der natie zijn zamengevat om aan het Duitsche gebied krachtdadige bescherming naar buiten te verzekeren en de gemeenschappelijke welvaart te bevorderen. Beyeren zal het tot eenheid gebragte gemeene vaderland met opregte trouw aanhangen en tot de vervulling van deszelfs verhevene taak medewerken. Maar hoe vollediger de verknochtheid is waarmede Beyerens Koning en volk zich aan het rijk toewijden, des te minder zullen beiden uit het oog verliezen, dat het schoone land, waaraan zij in de eerste plaats toebehooren, zijnen pligt als lid van het geheel dan alleen ten volle zal kunnen vervullen, wanneer het een door inwendigen vrede sterke Staat blijft; wat aan liet onderdeel kracht verleent strekt ook ten nutte van het geheel." ENGELAND. Het Kngelsche gouvernement had op het verwijt dat het ongezind was om het Bewind van nationale verdediging te erkennen dewijl het een republikeinsch bewind was, telkens geantwoord dat het gemelde bewind nog niet door de Fransche natie zelve erkend was, en dat Engeland haar niet mogt vooruit loopen. Thans is aan de Londensche dagbladen van hooger hand medegedeeld dat de Britsche gezant te
Bordeaux terstond na de benoeming van den Thiers tot hoofd deiuitvoerende magt, hem mondeling heeft aangekondigd dat het nieuwe bewind onverwijld door Engeland in vollen vorm zou worden erkend. — In de verleden Vrijdag gehouden zitting van het Lagerhuis heeft de heer Gladstone de door zijn bewind in de zaak van den FranschDuitschen oorlog tot nu toe gevolgde staatkunde wederom tegen aanmerkingen van leden, ook van liberale, verdedigd. Verder gaf hij omtrent zijne staatkunde voor het vervolg eenige wenken, hierop nederkomende dat hij uiterst gaarne zou voldoen aan het verlangen van het Britsche publiek om Frankrijk door Engelands invloed voor al te drukkende vredesvoorwaarden te zien behoeden, maar dat hij nog geen middel daartoe zag. De minister herhaalde wat hij eenige dagen geleden had gezegd , dat er nog niet gebleken was van verlangen bij de strijdvoerende partijen naar tusschenkomst van Engeland tot bepaling der vredesvoorwaarden. Hij gaf verder niet onduidelijk te kennen dat het welligt onder de onzijdige mogendheden zou ontbreken aan die eendragt, zonder welke zij buiten staat zouden zijn om hare stem met vrucht te doen hooren. — Bij het oprijzen van het geschil omtrent de onzijdigheid der Zwarte Zee bedreigde een Britsch diplomaat , de heer Odo Iiussell, Engelands zaakgelastigde in het Pruissische hoofdkwartier te Versailles, Rusland met oorlog. Gelijk hij in eene depêche aan zijn gouvernement berigtte, had hij in een op 21 November jl. gehouden gesprek, aan den heer von Bismarck » betoogd en onbewimpeld verklaard dat, zoo als die zaak voor alsnog stond, Engeland deswege aan Rusland den oorlog zou moeten aandoen , lietzy met of zonder bondgenooten." Rusland liet zich door die bedreiging niet weerhouden; en welko waarde zij in de daad had, is thans gebleken. In de zitting van het Lagerhuis van den 16den dezer zeide de heer Gladstone in antwoord op eene vraag van den heer Hay: » Het was niet op bevel van Harer Majesteits gouvernement dat de heer Odo Russell zich van die drangreden bediende. In deze mijne verklaring ligt echter geenerlei blaam voor den heer Odo Russell. Immers men weet dat het pligt voor Harer Majesteits diplomatieke gelastigden is, zich uit te laten op die wijzo waarop zij de voorstellen wier aanneming zij wenschen te bewerken, het best meenen te kunnen aanbevelen en ondersteunen." — De voordragt der regering tot verbetering van de organisatie der Britsche landmagt vindt over het geheel bijval bij de liberale partij , ook bij haar radicaal gedeelte. Het beginsel van verpligting tot de krijgsdienst blijft vreemd aan het Britsche krijgswezen ; doch de regering behoudt de aloude bevoegdheid om tot het voltallig maken der burgermilitie (of schutterij) eene loting onder de dienstpligtigen te doen houden, eene bevoegdheid die in eene lange reeks van jaren niet is aangewend, maar enkel als badreiging heeft gewerkt. Verder zal onder de nieuwe leger-organisatie het verrigten van krijgsdienst door de corpsen vrijwillige scherpschutters niet meer, zoo als thans, aan het welbehagen der vrijwilligers overgelaten blijven. De verbetering en versterking der landmagt, welke naar het plan deiregering zouden worden verkregen zonder verpligte krijgsdienst en zonder het opleggen van persoonlijke lasten aan de burgers, zouden gekocht worden met eene groote verzwaring der geldelijke lasten, namelijk eene verhooging der jaarlijksehe uitgaven met bijna drie millioen pond sterling, en eene uitgave van zeven aacht en een half millioen pond sterling ter schadeloosstelling dergenen die door het koopen van eenen officierspo3t het regt hebben verkregen om dien weder te verkoopen. ITALIË. Terwijl de Italiaansche Kamer van Afgevaardigden beraadslaagde over de voordragt der regering tot waarborging van 's Pausen onafhankelijkheid en waardigheid (welke beraadslaging door eene korte vacantie der vergadering afgebroken is , en in de volgende maand hervat moet worden), is er door achttion leden een voorstel gedaan om aan de Jesuiten het verblijf in Italië te ontzeggen en hen allen van het Italiaansche grondgebied te verwijderen. Huns oordeels zou de voorname hinderpaal die aan eene verzoening tusschen den Paus en Italië in den weg staat, met de verwijdering der Je3uiten uit den weg geruimd worden.
TELEGRAPüISCHE BERIGTEN. Ontvangen gisteren 19 Februarij. Augshurg , 18 Februarij. Eene door de Allgemeine Zeitung medegedeelde , naar het schijnt offïcieuse, correspondentie uit Miinchen verklaart het gerucht, dat Beyeren bij de vredesonderhandelingen eene aanzienlijke vergrooting van gebied voor zich zelf zou willen bedingen, voor een verzinsel, en voegt er bij: » Voor zooveel tot hiertoe bekend is geworden bestaat het voornemen om uit de weder in Duitschlands bezit terugkeerendo landstreken een onder Duitsch bestuur staand Rijksland te vormen. Dat van dit voornemen zou afgezien zijn, is nergens gebleken." Parys , 17 Februarij. Blijkens brieven van onderscheiden leden deiNationale Vergadering stemt men vrij algemeen daaromtrent overeen dat men den vrede wenscht, maar dat men, indien de Pruissische voorwaarden te hard zijn , zal weten zijnen pligt te vervullen, daar Frankrijk wel vermoeid maar niet uitgeput is. De Liberté meent te kunnen verzekeren dat de neutrale mogendheden bij de vredesonderhandelingen niet werkeloos zullen blijven. De beslissing omtrent de quaestie van een zegepralenden togt des Duitschen legers door Parys is verdaagd. De lieer Favre heeft aan den graaf Bismarck uit naam van den generaal Vinoy verklaard dat de officieren en soldaten van het Parysche leger liover gevankelijk Daar Duitschland weggevoerd willen worden, dan zulk eon schouwspel te moeten bijwonen. Parys , 18 Februarij. Gisteren heeft op het raadhuis de ofïiciele afkondiging plaats gehad van de uitkomst dor verkiezingen te Parys. De namen der heeren Thiers, Favre, Vinoy, Cochin, Picard en Simon gaven onder de menigte aanleiding tot uiteenloopende aanmerkingen. De naam van den generaal Uhrich werd met toejuichingen begroet. D« heer Dubail, maire van het 10de arrondissement, zeide: Wij zullen deze zitting niet eindigen zonder den wensch te uiten dat de verkozenen zich vereenigen om eendragtig zamen te werken tot heil der repu-
bliek. De aanwezigen antwoordden daarop met den kreet: leve de republiek! Sommigen riepen: weg met het Huis Orloans! Een schrijven uit Versailles verzekert dat Pruissen den afstand van den Elsas en van een gedeelte van Lotharingen metMetz, Ihionville en Bdfort benevens 7000 millioen franken als voorwaarden van den vrede vordert. Men slaat geen geloof aan dit berigt, en acht het onmogelijk dat Pruissen zulko vorderingen zou doen. Bordeaux , 17 Februarij. De gemeenteraad, getroffen door het ongewone vertoon van militaire magt rondom de Nationale Vergadering, heeft eenstemmig don maire van Bordeaux opgedragen om aan den president der Vergadering bevreemding en leedwezen te betuigen over maatregelen, welke de bevolking van Bordeaux als een bewijs van wantrouwen moet aanmerken. Bordeaux , 18 Februarij. Algemeen gelooft men dat de Nationale Vergadering niet lang hier zal blijven. Menotti Garibaldi staat voorloopig aan het hoofd van de troepen in de Vogesen, en Ricciotti van die te Chulons. Garibaldi heelt bij het verlaten van Marseille eene aanspraak gehouden, waarin hij vertrouwen op de toekomst, en verdubbeling van krachtsinspanning tot heil der republiek aanbeval. Bordeaux , 18 Februarij. In de zitting der Nationale Vergadering is heden een schrijven van den heer Thiers ontvangen, waarin hij zijnen dank voor het in hem gestelde vertrouwen en zijn voornemen om zich geheel aan de hem opgedragene taak te wijden betuigt, en zegt dat het hem onmogelijk is heden te verschijnen, maar dat hij morgen met de ministers ter vergadering zal komen. Men twijfelt of de heer Simon wel onder de ministers zal behooren. De benoeming van Picard voor binnenlandsche, van Favre voor buitenlandsche zaken, van Buffet voor finantien , van Dufaure voor justitie «n van Leflö voor oorlog wordt als zeker beschouwd. In een gisteren gehouden comité hebben onderscheiden generaals, waaronder Clianzy en Billot, verklaard dat een verdedigende oorlog met kans op een goeden uitslag voortgezet kon worden. Ook heden zijn militaire maatregelen van voorzorg in de omgeving der Vergadering genomen. De vorst von Metternich heeft heden den heer Thiers bezocht en hem verklaard in last te hebben om hot nieuwe gouvernement, onverwijld in naam van Oostenrijk te erkennen. La France vermaant de natie tot eensgezindheid bij de mogelijkheid <lat Pruissen, in weerwil van den aandrang der neutrale mogendheden, vorderingen zal doen welke geen gouvernement zou kunnen bewilligen. Le Siècle beschouwt de benoeming van den heer Grévy tot voorzitter der Vergadering als een aan de demokratie gegeven onderpand, en ziet ook eene reden van bemoediging voor de republikeinen in de door de heeren Vitet en Dufaure openbaar gemaakte geloofsbelijdenis, en inde door den heer Thiers in bijzondere gesprekken gegeven verklaring dat hij tegen elke monarchale restauratie is. Ryssel, 18 Februarij. De Pruissen hebben te Sedan de betaling gevorderd van de belastingen over het laatste quartaal van 1870 alsmede «ver de maand Januarij. Ten gevolge der bedreiging met het wegvoeren van gijzelaars heeft de gemeenteraad begrepen aan de vordering te moeten voldoen, en tot dat einde eene leening van 210,000 francs gesloten. — Hier en in de omstreken is niets nieuws. Bucharest , 18 Februarij. De minister van buitenlandsche zaken heeft eene reeks van laatstelijk gewisselde diplomatieke stukken aan de Kamer medegedeeld; er is eene commissie benoemd om deswege verslag uit te brengen. New York, 17 Februarij. Onderscheiden dagbladen beweren dat een voorstel, om de Britsche koloniën in Noord-Amerika aan de Vereenigde Staten te verkoopen, een voornaam onderwerp van beraadslaging bij de gemengde commissie zal zijn. Üit Ottawa wordt gemeld dat het parlement van het gebied Canada over de quaestie betreffende de visscherijen zal beraadslagen alvorens de eerste minister zich naar Washington begeeft. Bij de discussien over het adres heeft men zich zeer afkeerig betoond van het denkbeeld om op het gebied der internationale regten eenige concessie te doen. New York, 18 Februarij. Goud-agio 11V 4 . Ontvangen he«len 20 Februarij. Londen , '20 Februarij. Het huwelijk der prinses Louise is bepaald op den Sisten Maart. De Times geeft een artikel uit den Moniteur de Versailles, waarin gezegd wordt: De verlenging van den wapenstilstand kan niet anders dar. de positie der Duitsche legers minder gunstig maken. Duitschland heeft besloten den oorlog voort te zetten indien geene schadeloosstelling voor het verledene en geene waarborgen voor de toekomst geseven worden. Die waarborgen moet het des noods door het bezetten van Parys trachten te verkrijgen. Uitvoer van levensmiddelen uit Versailles wordt tegengegaan. Uit Berlyn wordt aan de Times gemeld: De conferentie heeft bepaald dat de Zwarte Zee voor vreemde oorlogsschepen opengesteld zal worden , en heeft de Porte gemagtigd om in de Dardanellen alle gewapende schepen toe te laten, met uitzondering van Russische en Rumanische; Rusland heeft zich daartegen niet verzet; Turkye weifelt nog. Volgens berigten uit Konstantinopel wil de Porte niet toelaten dat vreemde mogendheden meer dan twee oorlogsvaartuigen op den Douau hebben, en protesteert zij tegen elke expeditie tegen Tunis; daarentegen verklaart zij zich bereid om de grieven van Italië te onderzoeken en het herstel daarvan te bevorderen. De Daily Telegraph bevat het volgende berigt uit Parys van 19 Februarij : Do politie heeft in de meest onrustige wijken nasporingen gedaan en een aantal geweren en handgranaten in beslag genomen. De Parysche overheden vreezen voor onaangename demonstratien tegen den Keizer Wilhelm en den graaf Bismarck, in geval de Duitsche troepen in Parys mogten binnen rukken. Te Saint Dénis hebben de Duitschers eene oorlogsschatting van 800,000 francs geëischt. Berlyn, 19 Februarij. Pruissen zal, gelijk van zelf spreekt, de thans in Frankrijk door vrije verkiezingen ingestelde republikeinsche regering spoedig erkennen. Het bevestigt zich dat Bonapartistische zendelingen pogingen doen om onder de Fransche krijgsgevangenen eene manifestatie ten gunste van een plebisciet uit te lokkon.
De partij der Orleanisten in do Nationale Vergadering, steunende op de verklaringen van Engelsche ministers in het Parlement en op Engelands diplomatieke stappen te Weenen en Florence, is werkzaam voor het denkbeeld om spoedig een Europeescli congres bijeen te roepen, ten einde op de Duitsche vredesvoorwaarden zoo veel doenlijk af to dingen. De slechts voor weinige dagen door Duitschland bewilligde verlenging van den wapenstilstand bewijst intussclien, dat alle inmenging van Europa van de hand gewezen wordt. Berlyn , 20 Februarij. De Pruissische Bank hoeft heden het disconto tot 47j per cent, en de rente voor beleeningen tot 5'/ 3 percent verminderd. Bordeaux , 19 Februarij. In de zitting der Nationale Vergadering van heden heeft de heer Thiers eene rede gehouden, waarin hij verklaarde, dat hij, schoon opziende tegen de smartelijke taak welke het land hem heeft opgedragen, ze nogtans aanvaardt met gehoorzaamheid , en met die zelfopoffering en vaderlandsliefde, waaraan Frankrijk thans te meer behoefte heeft, daar het ongelukkiger is dan op eenig vroeger tijdstip zijnor geschiedenis. Maar Frankrijk, zeide hij, blijft altijd groot, jeugdig, en rijk aan hulpbronnen, en het zal steeds een onvergankelijk toonbeeld blijven van hetgeen menschelijke geestkracht vermag. Hij deelde voorts mede, dat hij zich bij de keus der ministers alleen had laten leiden door de achting die zij bij het publiek genieten wegens hun karakter en hunne bekwaamheid. De door hem benoemden waren de heeren Dufaure voor justitie, Favre voor buitenlandsche zaken, Picard voor binnenlandsche zaken, Smon voor openbaar onderwijs, Lambrecht voor koophandel, Leflö voor oorlog, Pothuau voor marine, de Larcy voor openbare werken. De tot minister van finantien bestemde persoon nog niet te Bordeaux aangekomen zijnde, kon zijn naam nog niet vermeld worden. Hij zelf (Thiers) had zich met geen afzonderlijk ministerie willen belasten , ten einde meer tijd te hebben om zich geheel a in de algemeene zaken toe te wijden. Bordeaux , 19 Februarij. In den verderen loop der zitting van heden zeide de heer Thiers dat het dringend noodzakelijk is aan de rampen des lands en aan deszelfs bezetting door den vijand een einde te maken ; het land heeft eenen vrede noodig, die onbeschroomd getoetst en niet aangenomen moet worden tenzij hij eervol is. Voorts deelde de heer Thiers mede, dat de provinciale en gemeenteraden door nieuwe verkiezingen hersteld zullen worden. Hij kon niet begrijpen dat men zich met de constitutionele queastie bezig hield , terwijl Frankrijk door vijandelijke legers bekneld wordt, en hij riep do medewerking der vergadering voor 's lands belang in. De heor Favre stelde aan de vergadering de benoeming voor van eene commissie van 15 afgevaardigden, om zich onverwijld naar Parys te begeven , waar zij in gestadige gemeenschap met de onderhandelaars zoude zijn. De onderhandelingen zullen aan die commissie medegedeeld worden, die daarvan verslag aan de vergadering zal doen. Eindelijk stelde de heer Thiers voor, de zittingen der vergadering gedurende de onderhandelingen te schorsen. Parys , 19 Februarij (des morgens). De verkiezing van den hoer Thiers tot hoofd van het uitvoerend bewind , en van den heer Grévy tot voorzitter der Nationale Vergadering is hier gunstig opgenomen. Al de dagbladen, met uitzondering der organen van Rochefort en Pyat, hechten daaraan hunne goedkeuring, en verklaren zich tevens met nadruk tegen allen afstand van grondgebied. De dagbladen berigten dat de generaal Trochu besloten heeft zich niet naar Bordeaux te begeven, en het mandaat voor de Nationale Vergadering niet aan te nemen. Do heer Favre is gisteren van Versailles alhier teruggekeerd. Parys , 19 Februarij, Volgens de Patrie maken de vredesonderhandelingen goede vorderingen. Naar men verzekert zal de wapenstilstand tot 1 Maart verlengd worden. Zoodra de vrede gesloten is zal bij de National» Vergadering een wets-ontwerp ingediend worden tot vorming van een tijdelijk leger, waarbij de ligting van 1871 ingelijfd zou worden, terwijl de thans bestaande legers ontslagen en een vast stelsel ontworpen zou worden voor eene toekomstige definitive organisatie der krijgsmagt. De heer Thiers heeft verklaard dat hij in de Nationale Vergadering zitting zal nemen voor Parys. Volgens le Siècle zou te Versailles een buitengewoon gezantschap van den Paus aangekomen zijn. Dieppe , 18 Februarij. Hot Journal de Rouen berigt dat de heer Bismarck in eene jl. Woensdag met den heer Favre gehouden conferentie verklaard heeft, dat alleen die oorlogscontributien invorderbaar zijn, welke vóór den wapenstilstand zijn opgelegd. Men vleit zich dus te Dieppe met de hoop op teruggave van het door deze stad betaalde. Florence , 18 Februarij. De Nazione zegt, dat er na een onderhoud van den minister van buitenlandsche zaken met Hussein, den gezant van den Bey van Tunis, uitzigt schijnt te bestaan op minnelijke vereffening van het geschil met Tunis. Madrid , 19 Februarij. Inden afgeloopsn nacht werd de heer Zorilla , toen hij zich te voet naar zijne woning begaf, door drie personen uit eene hinderlaag met pistoolschoten overvallen, doch niet gekwetst. Een vriend, die den heer Zorilla vergezelde, vervolgde de moordenaars, en loste eenige revolverschoten op hen zonder hen te treffen. Konstantinopel , 19 Februarij. Het gerucht , dat Oostenrijk en Pruissen de bevoegdheid der P^uropesche commissie voor de scheepvaart op den Donau langs den geheelen loop dier rivier, van de zoogenoemde IJzeren Poorten af, zouden willen uitgestrekt hebben, is van allen grond ontbloot.
---

