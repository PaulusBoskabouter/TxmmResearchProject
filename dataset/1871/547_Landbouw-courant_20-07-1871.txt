Ook iets over het water en het roten van vlas.
T. Niet ten onregte behandelt der praktische Machinen-Constructeur" onder den titel „het water en het roten van vlas" (zie Landb.-C. n.. 27) een onderwerp, dat in alle vlasverbouwende landen steeds de belangstelling gaande houdt. Veelvuldig zijn de proeven, die bij het „roten" genomen zijn en nog genomen worden, met het doel vooral, om door eene meer „machinale" behandeling der vezelstof, ten deele van de langzamer werking der natuur onaf hankelijk , tot hetzelfde doel te geraken, hetwelk tot dusver op onovertreffelijke wijze op den natuurlijken (gewonen) weg verkregen wordt, en waardoor het vlas juist die eigenschappen behoudt, welke onontbeerlijk zijn om wigt te kunnen opleveren bij het „hekelen", maar vooral om weerstand te kunnen bieden bij deszelfs verspinning , en welke ten slotte niet minder invloed hebben op de deugdelijkheid van het garen. Dat het bij de „gewone wijze van roten", waaronder die op de Kortrijksche wijze mede te verstaan is, als zijnde slechts eene bijzondere toepassing der koudwaterroot, maar hoofdzakelijk de „modderroting" bedoeld wordt, niet onverschillig is, „waar" die in de eerste plaats geschiedt, blijkt duidelijk uit de ligging der daarvoor te bezigen sloten, (vijvers of poelen). Zijn die „sloten" van hoog land begrensd, liggen zij gedeeltelijk onder boomen of aldus dat slechts een deel er van gedurende korten tijd door de zon beschenen wordt, dan zal men daarin minder juist zijne „root" beoordeelen en ten einde brengen kunnen, dan die eener sloot welke vrij in het weiland gelegen is, geene hooge kanten bezit en zijne rigting van het Noorden naar het Zuiden heeft, zoodat de zon het water behoorlijk verwarmt en daardoor het gistingsproces de oplossing der aan de vezel klevende gommen bespoedigt. Maar ook de „diepte der sloot" draagt zeer veel tot het te verkrijgen resultaat bij. Is die aldus in het najaar met inachtneming van den voor den landaard vereischten natuurlijken bodem „gediept", (eene zaak die niet te dikwerf bij goede „rootsloten" geschieden moet, omdat men daardoor zoo ligtelijk op „zanderigen" of „ veenachtigen" grond te land komt, waardoor het lint in het rooten gespikkeld of bruinachtig van kleur wordt), dat er volop water in staat en het „vlasstroo" daardoor „vlot" van den kouden bodem zit en de zich sneller afkoelende kanten niet raakt, dan zal men in elk geval beter, veel naauwkeuriger rooten , dan wanneer men, zooals „der praktische Afachinen-Constructeur" zulks aanduidt, steeds een matigen toevoer van versch water bij „staande" roten bezigt. Door het hier gebruikelijke „aanhozen" geeft men wel, vooral bij zeer drooge zomers, aan de „root" het door de kanten en door het vlas „geabsorbeerde of door de lucht verdampte water terug, maar men loopt steeds gevaar, door minder naauwkeurige observatie of bij plotseling intredenden regen de root te doen ~zinken", (hetgeen bijaldien zulks buitendien geschiedt dikwerf een minder gunstig kenteeken der kwaliteit van het vlas zelf is) of gedeelten er van, vooral die waar het aangehoosde water invloeit te veel te geven en daardoor de root ongelijk te doen uitvallen. Er zijn vlasbouwers, die van het „aanhozen" regel maken, maar hunne methode staat bij die der „vlotrooters" achter.
Slimmer dan dit is het evenwel, de root te droog te houden, of zooals dit dikwerf uit onachtzaamheid plaats heeft, het vlas te stijf „in te leggen", waardoor het water verhinderd wordt tot het hart der „bootee (uit het vlas gevormde bundels na het reepen) door te dringen. Wil men eene „root", die met modder gedekt is, onderzoeken: 10. Of zij „vlot" genoeg zit, dan heeft men slechts met een opsteek-vork op de kanten te drukken, ten einde te zien of het water naar den slootwal toe voldoende doorpersen wil; 20. of het vlas eene voldoende „aanroting" ondergaan heeft, dan hale men, na eerst eenige schreden langs de „root" vooraan gegaan te zijn en den op het vlas rustenden modder voorzigtig in het midden der sloot met den vork ter zijde geschoven te hebben, eene „boot" vlas er sleependerwijze rugwaarts uit, waarbij de overige lagen ongestoord zitten blijven, spoele alsdan die boot aan het vooreinde der root, dat meest zeer vlot zit, voorzigtig af, opene deze op het gras gelegen en onderzoeke slechts de midden vlassen, om te zien of het lint willig van het stroo „schieten" wil. Dit dient men, al nadat de weersgesteldheid en de temperatuur van het water is , tijdig te beginnen, en te herhalen, zoodra er kenteekenen voorhanden zijn, die op eene begonnen fermentatie (gisting) duiden en uit de bekende „rootlucht", getnakkelijk door indomping der vingers in de sloot en opdrooging aan de lucht en door vliesachtige bedekking der oppervlakte van het water te herkennen zijn. Zijn al de opgenoemde omstandigheden van invloed op de „root", is niet minder bekendheid met den aard van het te moten „vlasstroo" een vereischte, waardoor men reeds de wetenschap bezit hoever men het
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST. XII. (Vervolg van L.-C. no. 28.) Aan het eind van het vorige hoofdstuk is opgemerkt, dat een landbouwer een van nature niet vruchtbaren grond voor het kweeken van gewassen geschikt kan maken. Maar omgekeerd kan hij een van nature wel vruchtbaren bodem door herhaalde oogsten onvruchtbaar maken. Dat kan hij soms in weinig tijds doen, en wel als hij dezelfde vrucht zonder afwisseling er op verbouwt; telkenjare vermindert dan de oogst, die ten slotte zoo gering kan worden, dat de moeite en kosten er in geenen deele door worden vergoed. Elk gewas toch onttrekt aan den grond eene Menigte van bestanddeelen. Vooral ontnemen de granen aan den bodem veel phosphorzuur, magnesia en kalk, benevens kali en natron. Aan phosphorzuur komt voor in de asch van rogge (in ronde cijfers) 47, van tarwe 45, van gerst 40, van haver 15 procent;
van magnesia, rogge en gerst 10, tarwe 13 , haver 7; van kali, rogge 32, tarwe 24, haver 12, gerst 4; van natron, gerst 16, tarwe 10, rogge 5. Nu zijn er wel is waar in eiken vruchtbaren bodem mineralen aanwezig, die onder den invloed van licht, lucht en warmte voortdurend ontleed en tot plantenvoedsel geschikt gemaakt worden, maar daarvoor is tijd noodig , en de hoeveelheid van die mineralen is niet oneindig. De landbouwer behoort dus, als hij zijn bodem in behoorlijken staat wenscht te houden, bestanddeelen daaraan terug te geven ter vervanging van degenen, die hij er met den oogst aan ontnam. Er is toch niet eene enkele plant, die aanhoudend verbouwd, den grond niet verarmt. Elk gewas ontneemt aan den grond eene zekere hoeveelheid voedsel, wel is waar niet altijd en van elke soort evenveel, maar het ontneemt er toch bestanddeelen aan. En niemand kan het ontkennen, dat waar op den duur afgaat, vermindering, en ten slotte volslagen armoede ontstaan moet. En deze achteruitgang zal zooveel te dr plaats hebben, hoe geringer de hoeveelheid bestanddeelen is, die een grond bevat, terwijl een drooge grond bovendien veel spoediger zal
uitgeput zijn, omdat het voor de plant beschikbaar maken der aanwezige minerale stoffen dan slechts langzaam kan geschieden. Ook hangt de uitputting regtstreeks af van de gewassen, die men verbouwt, niet slechts wat hunne bestanddeelen betreft, maar ook dáárvan , of zij veel schaduw geven, of zij veel of weinig blad bezitten enz. Om nu in dat voortdurend verlies te voorzien en een bodem in een vruchtbaren toestand te houden , moet men er zelfstandigheden aan toevoegen, en dat wel op het geschikte oogenblik en in voldoende hoeveelheid. Zelfs is het noodig meer terug te geven aan een grond, dan men er aan ontnomen heeft, omdat het regenwater wat wegspoelt; en dit levert in zooverre weinig bezwaar op, omdat een oogst toch steeds veel meer opbrengt, dan de kosten bedragen van de vervanging der bestanddeelen , in den vorm van meststoffen, welke door den oogst van een land verwijderd zijn. Een en ander behoort tot de leer der bemesting, waarover in eenige der volgende hoofdstukken in bijzonderheden zal gesproken worden. (Wordt vervolgd.)
brengen kan of moet; bestaan er niettemin vele nevenoorzaken, waardoor den deskundigen vlasbouwer de eerste rooten van elk nieuw gewas veel moeite veroorzaken, zoo is het „water" een niet minder te beachten faktor, , die aan het welslagen der root zeer veel af of toe doet: Wij hopen hierop in een volgend artikel nader terug te komen. M.
---

