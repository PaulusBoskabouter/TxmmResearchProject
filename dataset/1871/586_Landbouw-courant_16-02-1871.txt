Adres uit Noord-Holland over het besluit van 27 Jan. 1871.
In de laatste vergadering van de Afd. Waard en Groet der Hollandsehe M. v. L. is met het oog op de wet der Mij. (verbiedende dat eene afd. zelve handelend optreedt) een tweetal leden gekozen, met last een adres aan te bieden aan den Min. van Binnenlandsche Zaken, waarin Z. E. zou verzocht worden zoo spoedig mogelijk de wet van 20 Julij 1870 weder in werking te doen treden, d. i. met het afmaken van longziek vee voort te gaan. Men wenschte tevens aan dat adres zooveel mogelijk publiciteit te geven. De stellers van het adres hebben 't nu in de Purm. C. medegedeeld, en daarbij alle veehouders uitgenoodigd hunne pogingen te steunen, door óf 't adres te teekenen , óf een in denzelfden geest aan Z. E. aan te bieden. Hun adres luidt als volgt: Aan Z. E. den Minister van _73innenlandsche Zaken. Geven met verschuldigden eerbied te kennen: de ondergeteekenden, veehouders in de gemeenten Schagen, Barsingerhorn, Wieringerwaard, Nieuwe Niedorp , Oude Niedorp en Winkel, vermeenen dat de handhaving der wet van 20 Julij 1870 (Stsbl. N.. 131) tot regeling van het veeartsenijkundig staatstoezigt en de veeartsenijkundige Politie, het eenig afdoend middel is te achten om besmettelijke ziekten onder het rundvee uit te roeijen , voor het minst tot enkele gevallen terug te brengen. Met leedwezen hebben ondergeteekenden gezien het besluit van U. E. in d.d. 27 Jan. 1871, inhoudende dat afmaking van longziek rundvee van regeringswege, in de provinciën Noord-Holland, Zuid-Holland en Utrecht voorloopig tot den 1 Julij a. s. wordt gestaakt. liet is daarom, dat adressanten zich de vrijheid veroorloven met den diepsten eerbied, doch met den meesten ernst en aandrang U. E. te verzoeken op dat besluit terug te willen komen, en zoo spoedig mogelijk de wet van 20 Julij 1870 (Stsbl. N°. 131) wederom toe te passen. Mogten bezwaren van financiëelen aard de toepassing der wet in den weg staan, zoo zouden adressanten U. E. wel in overweging willen geven eene wet aan de Tweede Kamer der Staten-Generaal aan te bieden tot heffing van hoorngeld op het rundvee. Adressanten gevoelen zich gedrongen ook met het oog Op onzen buitenlandschen handel en vooral met Engeland, U. E. dit een en ander onder de aandacht te moeten brengen; en wenschen dat het U. E. moge behagen in gunstigen zin op hun verzoek te beschikken. 't Welk doende enz. K. REZELMAN Hz. -De Commissie, J. KOOYMAN Ja.
---

Uit een brief van een in landbouwkunde geexamineerd hoofdonderwijzer.
»Nadat ik examen had afgelegd in de landgaf ik eens aan enkele boeren, die in het dorp mijner inwoning vergelijkenderwijs flink OP de hoogte zijn, te kennen, dat ik hier wel eene dorps-vereeniging wenschte , geheel gewijd aan den landbouw. 't Liep al spoedig klaar; de leiding werd aan mij toevertrouwd en 'k geloof niet te veel te zeggen, dat zij met groot genoegen de vergaderingen bezoeken. 't Wordt alles zoo praktisch en eenvoudig mogelijk ingerigt , zoodat het wel moet bevallen. En geen wonder! Zij komen tot nadenken, er gaat hun een licht op, waaraan ze nooit gedacht hebben. De werking der natuur is immers zoo eenvoudig en tevens wonderbaar. Ik tracht vooral eenige vaste idée's aan hen duidelijk te maken, bovenal het plantenleven in zijnen algemeenen en ruimen omvang; want ik geloof, dat men daarmede veel kan doen, daarmede veel kan verbinden. Alleen hindert het mij wel, dat ik soms woorden moet gebruiken, wier juiste beteekenis zij niet altijd kunnen vatten. Reeds draagt het vruchten: de grondploeg of grondwoeler is meer gebruikt dan vroeger; er is voor eene aanzienlijke som aan gras- en klaverzaden uitgezaaid. Evenwel spoor ik hen aan tot voorzigtigheid, niet alleen, dat dit wel in mijn aard ligt, maar ik meen' ook, dat men daardoor meer zijn' invloed verzekert. 'k Had den vorigen winter ook eenige boerenzoons van om de twintig jaren, wien ik les gaf in de landbouwkunde. 'k Had aan hen werkelijk veel pleizier, want zij kweten zich dapper. De praktische rigting in mijn onderwijs schijnt nog al in 't oog te vallen; 'k heb 't geluk gehad, daarvoor in mijne studie gelegenheid te hebben kunnen vinden."
---

De beste controleurs van dorsehen met den vlegel of machinaal.
Dikwijls hoort men nog de vraag: of het dorschen met den vlegel niet beter is dan met eene machine? In Landw. .11nzeiger wordt daarop geantwoord, dat uit talrijke proeven bleek, dat het werk op de eene en op de tweede manier gedaan tot elkaar staat als 78 tot 85. Deze cijfers worden toegelicht door de volgende kleine humoristische geschiedenis, ontleend aan het landbouw-leesboek van Tschudi. „Ik zag kort geleden de ganzen en hoenders naast de hoopen stroo staan, die zoo even uit de dorschmachine waren gekomen. En daar ik nu weet, dat er geen beter oppassers en controleurs bij het dorschen te vinden zijn dan ganzen en hoenders, vraag ik ze gaarne om raad, als ik het werk der dorschers beoordeelen wil. Zijn er zeer vele graankorrels in het stroo gebleven omdat de dorschers eer hunne maat bereiken, als zij de aren slechts half uitkloppen dan beginnen de ganzen de dorschers te prijzen, en er ontstaat een gesnater, dat des te luider is, hoe meer de vlegel voor de ganzen over liet. Nu komen ook de hoenders voor den dag, en roepen hare jongen bijeen, en de huishaan steekt de trompet en geeft het sein tot den aanval. Komt kort daarna de heer des huizes, zijne slaperige oogen wrijvende, het stroo onderzoeken, dan is het ledig, en hij looft de reeds door de ganzen en hoenders geprezen dorschers, en allen zijn tevreden; ook de vrouw des haizes, omdat hare hoenders, naar zij zegt, van zelf vet worden en eijeren leggen bij millioenen. Maar daar ik wist, welk eene belangstelling de ganzen en de hoenders in het dorschen stellen, zoo sloeg ik deze controleurs gade, om te weten, wat zij wel omtrent de dorschmachine zouden snateren en klokken. Maar zij snaterden en klokten niet. De hoenders liepen over het uitgedorschte stroo heen en weer als over rijstakkebossen , en krabden en klonterden weder naar beneden, terwijl ze zoo droevig henen sluipten , alsof ze alle de pip hadden. De ganzen rekten de halzen uit en waggelden behoedzaam naderbij; zij snuffelden en roerden in het stroo, en trokken de aren door den snavel, en schudden met den kop. Daarna keerden zij zich met verachting om, trokken eerst den eenen, en daarop den anderen poot in de hoogte, en staken den kop onder de vleugels, hetwelk bij ganzen hetzelfde beteekent als wanneer een verlegen man zich achter de ooren krabt. Hoezee! riep ik; de ganzen en de hoenders zijn met de dorschmachine niet te vreden, maar daarom ben ik 't des te beter."
---

Een nieuwe stoomploeg, van Redmond te Roehester (Noord-Amerika).
Aan een kort artikel van G. Perels in N°. 2 van dit jaar van het Berlijnsche „Wochenblatt" ontleenen wij, dat Redmond te Rochester (Staat New-York) een stoomploeg heeft zamengesteld van geheel eigenaardige constructie. De staande pijp-stoomketel rust op een wagenstel en levert den. stoom voor eene machine met twee cilinders, welke de beweging door middel van een sterk stel tandraderen op de drijfwielen overbrengt. Deze laatste zijn in zooverre eigendommelijk zamengesteld, als aan den omtrek van de velling van het drijfwiel (Triebradkranz) twaalf ankers gelijk de tanden van een „Grubber" zijn aangebragt, welke door een binnen het rad aanwezig glijdraam uit de velling voor den dag komen, als die plaats van het wiel den bodem raakt. Daardoor grijpt het met zekerheid in den grond; het wiel kan niet over den grond glijden, zooals met vroegere machines zoo dikwerf het geval was. De tanden trekken zich, zoodra zij door den grond zijn gegaan, weer terug, zoodat zij den grond niet openrijten. De machine kan keeren, door de snelheid van een der drijfwielen te verminderen. Volgens gedane proeven, kon men in een cirkel, met 63 meter middellijn (20 Fuss zegt Perels) er mede rijden. Achter de machine volgen nu een aantal ploegen van Amerikaansche constructie, elk door een arbeider bestuurd. De uitvinder wil echter een enkelen zesscharigen ploeg vervaardigen, die door slechts één werkman bestuurd wordt en den bodem ruim 31 decimeter diep bewerkt. Perels zegt 't voor waarschijnlijk te houden, dat weldra verdere proeven met dit stelsel van stoomploegen zullen gedaan worden, vooral daar de behoefte aan eenvoudiger en vooral goedkooper stoomploegen dan de thans bekende, zich op vele plaatsen laat gelden.
---

