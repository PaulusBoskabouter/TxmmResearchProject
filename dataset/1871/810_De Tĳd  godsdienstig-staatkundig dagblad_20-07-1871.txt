AMSTERDAM, 19 Julij. De Mederlandsclie Gedachten van Mr. G. Groen van Prinsterer.
11. • Wat de heer Groen onder Nederland verstaat, is wel voor niemand in den lande een geheim. Of men het Kort overzigt van de geschiedenis des Vaderlands ter hand neemt, dan wel of men de lijvige Archives, de strenge, snijdende vertoogen over Ongeloof en Revolutie doorzoeke; of men den parlementairen redenaar ondervrage, dan wel den pamflet-schrijvenden staatsman, men zal op de vraag naar het nederlandsch volkskarakter slechts één antwoord ontvangen: Nous sommes is-sus de Calvin. Een onfeilbaafr dekreet van den onfeilbaren Paus kan in onze overtuiging niet vaster wortelen dan deze gedachte in den geest des heeren Groen. Het volk, waarop hij zich beroept, het volk, waarvan hij de regten verdedigt, het volk, dat zijn geloof en zijn historie nog niet heeft vergeten, dat volk is het nageslacht van Kalvijn. Wat maakt het, of met deze ééne pennestreek aan twee vijlden der bevolking van Nederland het regt op volksbestaan wordt ontnomen? Wat maakt het, of geheel onze geschiedenis, van Willibrordus en Bonil'acius af tot in de dagen der Jbeeldslormers toe, met dit ééne woord wordt te niet gedaan? Geen nood: nous sommes issus de Calvin.
Het baat weinig hiertegen te redetwisten; het baat weinig te vragen, of dan onze nationaliteit werkelijk gesticht is door de mannen, die ons beurtelings aan Engeland, beurtelings aan Frankrijk, hebben aangeboden. Reeds dikwijls genoeg is tegen dat halsstarrig kalviniseeren onzer geschiedenis protest ingelegd. Terwijl wij dat protest herhalen, voegen wij er een opmerking bij. Zoo dikwijls van katholieke zijde, in naam van eeuwige beginselen, tegen de een of andere faze onzer geschiedenis protest wordt aangeteekend, zoo dikwijls ook gaat daar in alle revolutionaire en antirevolutionaire, liberale, othodoxe en radikale dagbladen een kreet van zoogenaamde verontwaardiging op. Daarover beklagen wij ons niet — il n'y -a que les blessés qid hurlent. Hoe dikwijls echter de heer Groen met ijskoude volharding — zouden wij er mogen bijvoegen: en met sarrenden hoon? —zijn ttnous sommes issus de Calvin" herhaalt — daar wordt slechts van onze zijde een ,neen" vernomen. Is dan de heer Groen in de oogen der revolutionairen minder schuldig aan schennis der geschiedenis, dan de een of andere Ultramontaan ? Een scherpzinnig man als mr. Groen van Prinsterer zal wel weten, dat wanneer liberalisme en revolutie zich zelven niet erkenden als issus de Calvin, er van hunne zijde wel een luid Tolle, Tolle, op zou gaan ook tegen hem. De verderfelijke weg, dien onze geschiedenis op dit oogenblik, volgens mr. Groen, halsstarrig blijft volgen, is de weg, ons door Kalvijn en de zijnen geteekend.
Beginsel tegenover beginsel: het kalvinisme is niet de grondslag, maar de ondergang van ieder volksbestaan. Deze bewering steunt op de onweerspreekbare getuigenis der historie. Het zou toch den warmsten apologeet der geneefsche heilsleer geen geringe moeite kosten, ons het bewijs te leveren, dat het protestantisme ergens ter wereld een volk heeft gesticht. Daar zou nog al eenige moed toe behooren, om te verklaren, dat "i t gezegend reformatie-jaar óf nog Kn6. Cl volk bestond, öf alle vol- GolskSiP'Te ïranKg?daald- De 't grafrtèeZ^^:™ 't leven herriep, wordt, bij de Hervormers niet gevonden. Draagt soms Engelands magna charta eene dagteekening uit den reformatie-tijd?... Is misschien het duitsche keizerrijk door de helden der hervorming in 't leven geroepen? Zeker, de hervorming liet den Zwarten dood der Zweden over Duitschland gouwen los; de regenaat uit het huis der Wasaas stak de hand uit naar de keizerstroon. Daar is geen gezag ter wereld — en de heer Groen weet van hoe groot gewigt het gezag is, waar hel volksbestaan en staatsieven geldt — daar is geen gezag ler wereld, dat de reformatie niet heeft vernietigd of met vernietiging bedreigd. Het gezag, dat zich tegen haar verzette , werd vervallen verklaard en afgezworen ; het gezag, dat zich aan haar onderwierp, werd levenloos gemaakt of met felle woede ondermijnd. Alle strijd tegen het gezag werd in naam van Christus gevoerd, men wierp het verbasterd gezag omver, om het zuiver gezag van Christus te herstellen. Als waren de maskers niet gevallen, als had een wereld van feiten nog geen einde gemaakt aan dat mommenspel — nog in onze dagen herhaalt men dal woord. Is hef dan niet meer dan dwaasheid, te ijveren voor het gezag van Christus, waar men het gezag, door Christus gesteld, omverwerpt en logen scheldt?
itNous sommes issus de Calvin," goed, maar men veroorlove ons le vertalen: wij gaan te niet door Kalvijn. Zelden heeft de Maistre — de heer Groen staat te hoog, om de Maistres grootheid niet. te willen erkennen — een woord geschreven, zoo scherp, zoo teekenachlig en zoo waar te gelijk, als toen hij het protestantisme stigmatizeerde: nie dissolvant universel." (i) In de éénheid van Europa, in de éénheid der geheele christelijke wereld, viel deze kracht der ontbinding, die steeds zichzelve verder en verder ontbindt. Daar werd scheiding gebragt tusschen volkeren van éénen stam; het groote christelijke huisgezin spatte uitéén. Want deze scheiding verried haar doodend karakter reeds hierdoor, dat zij overal vergezeld ging van revolutionair geweld. Waar het protestantisme een eenheid schiep, daar was het de eenheid, die den haat als verbindende kracht, het despotisme als zamenhoudend element bezit. Maar neen, — onder de weldadigen invoed van het kalvinisme rezen de Vereenigde Provinciën op. Wat antwoordt men op de vraag, waarom 't alleen de Noordelijke Provinciën waren? Volstaat men door te zeggen, dat spaansche dwingelandij haar Zuidelijke zusteren in boeijen hield? Het kon zijn, dat dan de vraag oprees, of niet veeleer de geloofs-opstand die dwinglandij naast een minstens even erge had doen verrijzen. Het kon zijn, dat men verder vroeg, of niet geloofs-verdeeling het behoud der éénheid of de hereemging onmogelijk had gemaakt. — Zou het antwoord zoo gemakkelijk zijn, zoo schitterend getuigen van de levendmakende kracht" der Kalvinistische leer ? De Nederlandsche politiek van later jaren, de politiek , die ons nog verscher 'in 't o-e--heugen ligt, heeft ook reeds eenmaal der revolutie een vreeselijk wapen in de hand gegeven, door, niet zonder waarheid te zeggen: men belaagt uw geloof! — Wij weten allen, hoe rijke vrucht daaruit voor ons is gevloeid. Door een lal en onzen goeden smaak onteerend dweepenmel Flamingantenpoëzie tracht men Noord en Zuid te hereenigen; zou het kind liberalisme weer zamenbrengen, wat de vader Kalvijn uileen joeg? Men beproeve het!
Waar de heer Groen zijne gedachten uitgeeft, als gedachten uit de ziel van het volk genomen, ol die ten minste de ziel van dat volk behoorden
(l) Oeuvres inédites, fmbliées par C, de Maistre. Paris, 1870. p. 510.
te vervullen; daar wijzen wij; behoudens allen persoonlijken eerbied, zijn streven terug. Wij behooren tot geene partij, en wij zullen er onder Gods hulp voor waken, dat men Nederland niet verlage tot een partij-naam. Maar als gedachten van den grootsten misschien onder onze partij-mannen, zijn ons deze «Nederlandsche Gedachten" een kostbare bijdrage tot de kennis onzer toestanden.
---

BUITENLAND. Algemeen Overzigt.
De houding van Frankryk tegenover de berooving van den 11. Stoel, en meer bepaald het standpunt, waarop Thiers zich definitief zal plaatsen in alle aangelegenheden, Z. H. den Paus betreffende, maken het groote vraagstuk uit, waarmede alle buitenlandsche bladen zich thans met meer of minder levendigheid bezighouden. De echtheid van de mededeelingen der France, omtrent zekere dépêches tusschen de fransche en italiaansche resreringen — gisteren maakten wij daar melding van —, wordt nog al in twgfel getrokken, ofschoon hetgenoemdeblad heden op nieuw verzekert, dat zijne inlichtingen aan een zeer vertrouwbare bron ontleend waren, en sedert zóó zeer zijn bevestigd geworden, dat het thans buiten allen twijfel is, dat de goede verstandhouding tusschen Italië en Frankrijk zal behouden blijven. Om volkomen zekerheid in deze zaak te hebben, zal men natuurlijk nadere officieele ophelderingen van Thiers moeten afwachten; maar als men let op de houding van Thiers ten opzigte der vertegenwoordiging van Frankrijk bij het italiaansche Hof, dan zou men geneigd zijn, hot orgetc mugelijk te achten. Na, voor den schijn, aan den gezant te Florence, den baron de Choiseul, een onbepaald verlof gegeven te hebben, zond bij den heer de Villestreux als zaakgelastigde in diens plaats. Deze laawiv .—_ n; .„„_ tant — is zeker weinig geschikt, om in de tegenwoordige netelige omstandigheden , de belangen der Katholieken van Frankrijk by het Hof van Viktor Emanuel te behartigen. In een korrespondentie aan den Univers wordt namelijk verzekerd, dat de Villestreux een erkend vijand is van het Katholicisme in het algemeen, en van het Vatikaan in het byzonder. Men moge nu al vei kondigen, dat deze zaakgelastigde slechts een tijdelijk waarnemer is; zij, die hem van naderbij kennen, gelooven dat zijne in het oogloopende welwillendheid jegens de ministers van Viktor Emanuel zelfs voor een korten tijd kwaads genoeg kan stichten. In ieder geval bewijst de keuze van Thiers zeer veel met betrekking tot diens houding tegenover de romeinsche aangelegenheden. Voor het geval, dat Frankrijk aan Italië eenige ernstige moeijelykheden zou veroorzaken, of aan een gewapende interventie zou durven denken, dan — zoo meenen velen — zal Pruissen zich zijn bondgenoot van '66 herinneren, en den handschoen voor Italië opnemen. Het Vaterland van Weenen meent, op gezag van zijn romeinschen korrespondent, die verspreide geruchten te kunnen bevestigen. »Von Bismarck," zegt het blad, »heeft het masker reeds afgeworpen, toen hij het katholieke centrum van den Rijksdag onregtvaardig beschuldigde, en hij zal niet gedoogen, dat Italië verzwakt worde, Italië, dat als eene voortdurende bedreiging tegen Oostenrijk moet dienen. Tot loon voor zijne goede diensten zal Italië dan later italiaansch Tyrol en Istrië ontvangen." Ook een duitsch blad, de Elberfelder Zeitung, deelt dit vermoeden van het Vaterland, althans wat betreft de Romeinsche Kwestie, die, wanneer von Bismarck zijn zin krijgt, geheel naar den wensch der Italianen zou worden opgelost. De pruissische regeringsbladen weerspreken dit alles niet; integendeel zy voeden de bezorgdheid der Katholieken , door dagelijks tegen het dogma der Onfeilbaarheid te velde te trekken, en — zooals we nog gisteren zagen — de pruissische regering tot het nemen van maatregelen tegen de katholieke bisschoppen aan te zetten. Een dier bladen, dat beschouwd kan worden als de getrouwe weerkaatsing van de inzigten der pruissische regering, schreef dezer dagen »dat de Katholieke Kerk na het Koncilieniet meer dezelfde is, als vóór het Koncilie, en daarom zelve wel eens aanleiding kon geven tot verwikkelingen, die van de Kath olieken zwaardere offers zouden eischen dan het verlies van de tijdelijke magt des Pausen." Hoe dwaas die taal ook klinken moge, toch verdient zij zeer de opmerking, omdat zy uitgaat van een orgaan der regering.
Ook in Oostenrijk wordt door zekere drijvers geen moeite gespaard, om de katholieke geestelijkheid in een kwaad daglicht te stellen, en vooral de werklieden tegen haar op te ruijen. Reeds herhaaldelijk zyn die geheime aansporingen meer of minder duidelijk uit de gevolgen gebleken, en welligt moet ook daarin de sleutel gezocht worden van de ongeregeldheden, die 11. Zaterdagavond in een der voorsteden van Weenen plaats hadden. Cirka 400 Katholieken waren aldaar in het hotel zum grossen Zeisig bijeengekomen, om, als leden van een politiek genootschap den »oostenrijkschen patriottendag" te houden. Daar de bijeenkomst onder alle opzigten het karakter van eene besloten vergadering droeg, en men liefst onbeschaamde indringers wilde weren, was de toegang door middel van een ijzeren balustrade afgesloten. Spoedig kwam echter eene bende van cirka 1000 werklieden, onder aanvoering van onbekende lieden, opdagen; toen zy den toegang versperd vonden, wisten zy met geweld binnen te dringen, door de deur in te beuken. De redenaars werden nu door een oorverdoovend geraas gestoord. De arbeiders drongen door tot de tribune, en maakten de voortzetting der vergadering onmogelijk. De kommissaris van policie sloot daarop de vergadering, dewyl geen genoegzame policiemagt aanwezig was om de orde te herstellen — had men dit niet kunnen voorzien? — en de Katholieken moesten onder het gejouw der menigte de zaal ontruimen.
---

Het katholieke Centrum in den duitschen Rijksdag.
De Breslauer Zeitung zegt regtstreeks van Rome omtrent de kwestie van het Katnoneue cein-urn ... ... _ Rijksdag de volgende mededeelingen ontvangen te hebben. De graaf Tauffkirchen, gezant van Duitschland bij het pauselijk hof, heeft betreffende genoemde kwestie tweemaal een officieel onderhoud gehad met kardinaal Antonelli. Het eerste had plaats kort na ontvangst te Rome van de telegrafische dépêche, welke het rezultaat aankondigde der debatten over het adres in de zitting van den duitschen Rijksdag op 30 Maart jl. Wat in dit onderhoud werd verhandeld, is bekend. De kardinaal zou namelyk hebben te kennen gegeven, dat hij de motie voor interventie ten gunste van den H. Stoel een weinig te voorbarig achtte.
In de tweede zamenkomst van den duitschen gezant met den Kardinaal, formuleerde de eerste deze beschuldiging: dat het goevernement van Berlijn van de zijde van het centrum evenals van de zijde van min of meer heethoofdige demokraten een systematischen tegenstand scheen te ontmoeten, terwijl de graaf den Kardinaal te verstaan gaf, dat men te Berlijn wel eens slecht gezind tegen den Paus kon worden, indien het romeinsche hof zijn invloed niet gebruikte, om het centrum op een voor het goevernement meer gunstigen weg te brengen. De Kardinaal verklaarde daarop, dat hij met alle kracht de aanmatiging moest verwerpen, om den H. Stoel in te roepen , voor het gemak van buitenlandsche goevei nemen ten. Dat was hetzelfde antwoord, hetwelk hij reeds vroeger aan lord Bulwer had gegeven, toen deze hem te Rome kwam verzoeken, dat de Paus in lerland de verkiezingen voor het parlement zou steunen, welke in het belang waren der engelsche regering. Overigens, voegde de Kardinaal er bij, heeft de geheele intrigue der duitsche diplomatie geen ander doel dan om tusschen den H. Stoel en het pruissische Kabinet twist te zaayer., ten einde den gezant een voorwendsel te verschaffen, om Viktor Emanuel naar Rome te volgen.
---

De Nieuwe Hoofdstad van Italië.
Van den 9n jl. wordt aan de Correspondance de Genève het volgende geschreven :
Nu de levenmakers, welke de feestelijkheden gedurende het verblijf van den re galant'uomo hebben opgeluisterd (?) voor het grootste gedeelte hunne huisgoden weer hebben opgezocht, heeft Rome zijn gewone gedaante herkregen, en blijkt uit niets dat het werkelijk de hoofdstad vanhetgioote koningrijk Italië is geworden.
Wel is waar wordt er het officieele orgaan thans uitgegeven, en zijn er nog enkele ministers achtergebleven, om te zorgen voor de installatie hunner bureaux, alsmede eenige geattacheerden der buitenlandsche aan het italiaansche hofgeakkrediteerdegezmtschappen, maar men zou ze zelfs niet eens opmerken, indien de dagbladen er niet van spraken. Tot de ministers, die nog te Rome vertoeven, behooren die van Buitenlandsche Zaken, van Openbare Werken en van Oorlog. De eerste heeft voorloopig zijn zetel opgeslagen in het paleis yan de Consulta, de tweede iv het paleis Braschi, en de derde in dezelfde vertrekken, welke vroeger door generaal Kanzler, den opperbevelhebber der pauselijke troepen, werden betrokken. De militaire intendance der romeinsche afdeeling is naar het klooster van San Lorenzo in Lucina overgebragt. Sella, de minister van Financiën, is gisteren van Florence teruggekeerd, terwyl Lanza naar Vignale, zijn geboorteland, is afgereisd, om er uit te rusten var. de vermoeienissen, en te herstellen van eene indigestie, welke hem de kopieuze maaltijden van den 2" en 3" jl. hebben bezorgd. Het ministerie van Justicie zal, volgens de dagbladen, eerst op het einde der maand Oktober a. s. in zijn geheel naar Rome worden verplaatst, terwyl de Koning, reeds na zyn terugkeer van Rome daarmede begonnen, voortgaat de ministerraden te Florence te houden. Italië zal dus nog een geruimen tyd twee hoofdsteden bezitten, hetgeen natuurlijk zeer weldadig (!) op den gang van openbare zaken zal werken. Een en ander staat welligt in verband met allerlei leugenachtige praatjes, dat de H. Vader doodelijk ziek is, en den daar- SnS<>.fll_hftD.denen wensch'*"*"~T:-' ""»-!•._-.« spoeaig^iiwgtiyi- _.„. _,„.. ,eu. Naar de korrespondent van de Univers althans met zekerheid zegt te weten, werkt het ministerie zeer veel in afwachting van die gebeurlykheid, maar laat niets van zijn plannen uitlekken; zelfs de diplomatie, welke de behulpzame hand hiertoe moet bieden, is slechts hoogst onvolledig daaromtrent ingelicht. De loting voor de militaire militie is gisteren geëindigd ; de laatste dagen zyn vrij bedaard en zonder de schandelijkhedenafgeloopen, welke op den eersten dag hebben plaats gehad; de reden hiervan wordt toegeschreven aan het opmerkelijk feit dat een der ellendelingen, terwijl hij de godlasterende kreten: Dood aan de zwarten (de priesters)! Dood aan den Paus! Dood aan Christus! uitbraakte, plotseling in elkander zakte, en met de godslastering nog op de lippen voor den eeuwigen Regter werd opgeroepen. Nu de trekking is afgeloopen, heerscht de grootste ontevredenheid onder delotelingen, wegens daarbij voorgekomene vergissingen, en hebben dezen aanleiding gegeven tot een vreeselijk vermoeden. Het getal der op de lijst der konskriptie ingeschrevenen bedroeg 2,030, terwijl in de urne 100 nummers meer zijn geworpen. Verscheidenen van degenen, welke die nummers getrokken hadden, zijn genoodzaakt geworden zich aan een nieuwe loting te onderwerpen; velen protesteerden, maar niettegenstaande alle tegenstribbeling, moesten zij gehoorzamen, en voor de tweede maal een nummer trekken, hetgeen in hun nadeel uitviel. Dien ten gevolge loopt het gerucht, dat die vergissing opzettelyk is gemaakt geworden om zekere personen te bevoordeelen; men wilde de loting voor ongeldig verklaren, maar zij die door de fortuin begunstigd waren geworden, verzetten er zich tegen. Reeds meer dan 800 met alle regt hierover ontevredene lotelingen hebben de plaat gepoetst, en hoe ijverig de kwestuur ook naar hen zoekt, is zij er tot dusverre niet in geslaagd het wild op te jagen.
---

Verscheidenheden.
De Commune-man Ferré, een intieme j vriend van Raoul Rigault, is, na eens I ontsnapt te zyn, op nieuwgeariesteerd. f Hij was het, die de vei moording der gij- | zelaars had bevolen, die last gaf totdt fuzileering van den aartsbisschop var
Parijs, den prezident Bonjean en tal van andere beklagenswaardige slagtoffers van ' den opstand. Op het zolderkamertje, waar hij werd gearresteerd, heeft men een dikken bundel dokumenten gevonden, betreffende deze treurige feiten, alsmede een autografisch briefje van Ferré, waarin hij beval het ministerie van Financiën in brand te steken.
Er is, naar men wil, in de omgeving van de prinsen van Orieans ernstig sprake van een huwelijk tusschen den hertog de Penthièvre, zoon van den prins de Joinville.die in dienst is geweest der amerikaansche marine, met zijne nicht, de infante Marie-Amelie, tweede dochter van den hertog de Montpensier, en bygevolg de jongste zuster van de gravin van Parijs. De prins is 26, en de infante 20 jaren oud.
Naar men verneemt heeft een onlangs te Londen overleden Franschman, Bonnard gebeeten, een zonderling testament achtergelaten. Hij vermaakt namelijk zijn geheele vermogen, dat 's jaarlijks niet minder dan 1,200,000 f rente oplevert, aan de vereeniging tot bescherming der dieren. De erfgenamen verklaren het testament onwettig, daar Bonnard aan de zielsverhuizing geloofde, en die vereeniging hem had wijs gemaakt, dat hy na zijn dood een paard zou worden. »Gij zult na uwe gedaanteverwisseling uw hoofd (kop?) slechts zoo behoeven te bewegen, had hem de prezident der vereeniging gezegd, de wyze van beweging opgevende, som het gelukkigste paard te zijn van het geheele Vereenigde Koningrijk." De vereeniging verdedigt zich met kracht tegen deze beschuldiging, en weldra zal een proces tusschen haar en de erfgenamen aanvangen, om de kwestie uit te maken.
Inmiddels zal Bonnard nog geruimen tijd als paard van de vruchten zijner testamentaire beschikking moeten verstoken blijven.
Engeland geeft Amerika niets toe, waar 't op het uitvinden van middeltjes aankomt, om de waar aan den man te brengen. Zoo leest men te Londen voor een winkel van mineraal-oliën: »Petroleum le kwaliteit, beter dan die van de Commune te Parijs," en daarboven is een groote fotografie geplakt, voorstellende de ruïne van het parysche Hotel de VUle.
Als een staaltje, dat Bismarck het hart der geannexeerde Franschen reeds heeft gestolen, diene het volgende:
Een hoofdofficier van het pruissiesch leger, jong, aanzienlijk rijk en met een schoone toekomst, liet zijn oog vallen op een jonge dame, behoorende tot een der aanzienlijkste familiën uit Metz. 't Gelukte hem na veel moeite aan de familie te worden voorgesteld, en, na nog meer moeite, aan de voeten der schoone zijn liefde te mogen belijden. Zoodra de aangebedene de verklaring van den Duit--u.? uV _ • „•:, _.2_ «,„ .«.ui Xèh antwoord, dat hij zich niet voldoende omtrent den omvang zyner fortuin had verklaard, en zij naauwkeurige inlichtingen verzocht.
Ha! dacht de officier met stralend gelaat, en haastte zich over zijn rijkdommen uit te weiden; millioenen, millioenen, en nog eens milüoenen klonk het van zijn bevende lippen, en reeds meende hij het melodieuze jawoord in zijn oor te hooren ruischen, toen de jonge dame bedaard opstond en zich verwijderde, na denverbluften officier op yskouden toon te hebben toegevoegd: »dat is nog te weinig voor mij; zoodra gij 5 milliards bezit, kom dan terug, en gij zult worden aangenomen. Mijn bruidschat moet de losprijs zijn van mijn vaderland."
De talentvolle katholieke duitsche schrijver Alban Stolz, heeft een nieuw werk uitgegeven, waarin hij de Kerk en het vatikaansch Koncilie tegen de protesteerende Katholieken verdedigt.
Het antwoord van den H. Vader op het adres, dat hem door de elzasser deputatie bij gelegenheid van zijn zilveren jubilee werd aangeboden, bevatte o. a. de volgende op den nieuwen toestand van den Elzas betrekkelijke zinsneden :
»Wat uw nieuwen toestand betreft, ik heb alle reden om te gelooven, dat gij in de vrije uitoefening van de katholieke godsdienst niet zult belemmerd worden. Twee brieven, welke ik van den nieuwen Keizer ontving, geven mij grond op deze hoop. Ik weet, dat men liever onder de regering blijft van een katholiek vorst, ofschoon de katholieken vorsten Maar gaan wij dat. liever stilzwijgend voorbij, want 't is thans de plaats niet om er van te gewagen. Alles moet zyn tijd hebben."
De vervolging, waaraan de katholieke pers te Rome blootstaat, neemt toe. De heer Antonio Mancini, de verantwoordelijke redakteur van het dagblad La Voce della Veritd, is den 14" Julij 1.1. voor de regtbank geroepen, om zich te verantwoorden over drie artikelen, in drie afzonderlijke nummers voorkomende. Men schijnt derhalve het blad door een driedubbel vonnis voor goed den doodslag te willen toebrengen.
Pc Gazzetta Uf'fitiale del Regno behelst
het dekreet, dat het Koninklijk exequatur zal worden uitgeoefend over al de akten en beschikkingen, welke van den H. Stoel uitgaan, en betrekking hebben op de kerkelijke goederen en beneficiën. Toch verkondigt men, dat deH. Vader onschendbaar en de Kerk vrij is 1
---

