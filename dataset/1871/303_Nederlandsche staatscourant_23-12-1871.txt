NEDERLANDEN. 's GRAVENHAGE, den 22sten December 1871.
(Staatsblad ii°. 127.) BESLUI T van den 6 den December 1871, houdende vaststelling van een reglement voor de scheepvaart, ter beveiliging van de spoorwegbrug over het Hollandsch diep in den Staatsspoorweg van Rotterdam naar Breda. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Staat en van Binnenlandsche Zaken, van 15 November 1871, n°. 232 ' 11de afdeeling; Den Raad van State gehoord (advies van 28 November 1871, n°. 22); Gezien het nader rapport van Onzen voornoemden Minister, van 1 December 1871, n°. 162, 11de afdeeling; Hebben goedgevonden en verstaan vast te stellen het roglement voor de scheepvaart, ter beveiliging van de spoorwegbrug over het Hollandsch diep in den Staatsspoorweg van Rotterdam naar Breda, zooals dat hiernevens is gevoegd. Onze Minister van Binnenlandsche Zaken is belast met üe uitvoering van dit besluit, dat in het Staatsblad geplaatst en aan den Raad van State medegedeeld zal worden. Het Loo, den 6den December 1871. WILLEM. De Minister van Staat en van Binnenlandsche Zaken , Thorbecke. Uitgegeven den vijftienden December 1871. De Minister van Justitie, J. A. Jolles. REGLEMENT voor de scheepvaart, ter beveiligingvan de spoorwegbrug over het Hollandsch diep in den Staatsspoorweg van Rotterdam naar Breda. Artikel 1. Alleen de brugwachter is bevoegd de beweegbare brug te openen of te sluiten , of eenig deel daarvan te verzetten. Artikel 2. De beweegbare brug wordt ten dienste van de scheepvaart zooveel mogelijk geopend gehouden. Met het sluiten van de bru<* wordt aangevangen vijftien minuten vóór het tijdstip. waarop de komst van eenen trein is bepaald of aangekondigd. Indien door weersgesteldheid of andere buitengewone omstandigheden de sluiting vermoedelijk meer tijd dan gewoonlijk kan vorderen, wordt daarmede zooveel vroeger aangevangen als voor de tijdige sluiting noodig is. Voor werktreinen wordt de brug gesloten na aankomst bij en verzoek tot gebruik van de brug. De brug wordt gesloten gehouden, zoodra de scheepvaart door de brug, ten "evolge van ijs of om andere redenen, niet kan plaats hebben. Alvorens over te gaan tot het sluiten der brug, geeft de brugwachter het sein, dat de doorvaart gestremd is. Bij de brug is geplaatst een seinpaal, hoog 6.80 meter boven de spoorstaven, voorzien van een' rood geschilderden bol, die langs den paal bewogen wordt en van eene lantaarn met groen en rood licht, ter hoogte van 3.90 meter boven de spoorstaven. Is de brug geopend, dan wordt dit aangeduid: bij dag door den geheel opgehaalden rooden bol; bij nacht door het groen licht, gekeerd naar de zijden van de scheepvaart. Is de brug gesloten, dan wordt dit aangeduid: bij dag door den neergelaten rooden bol; bij nacht door het roodo licht, naar de zijden van de scheepvaart gekeerd. Nachtseinen worden gegeven van een half uur na zonsondergang tot een half uur vóór zonsopgang. Artikel 3. Bij het doorvaren der vaargeul en der brugopeningen «edracen de schippers zich naar de politiebepalingen betreffende de vaart op de Nederlandsche rivieren, voor zoover zij niet met dit reglement in strijd zijn, en naar de bevelen van den brugwachter. De vaartuigen, komende van de zijde van Zwaluwe , varen door de noordelijke, die, komende van de zijde van Moerdijk , door -ie zuidelijke brugopening. Afwijkingen van deze bepaling kunnen door den brugw chter toegelaten of gelast worden. Artikel 4. Bij het naderen van de brug moeten de schippers bij de handwijzers, op den noordelijken leidam gesteld, de zeilen hunner schepen voorzien als bij het volgend artikel is bepaald of'in de gij brengen, de handen der ankers binnen boord brengen, den stoi>m afsluiten
en in het algemeen de vaart van het schip zoodanig verminderen, dat dit op een' afstand van 50 meters van de brug dadelijk kan stil liggen, wanneer de brugwachter dit noodig acht. Bij harden wind of sterken stroom zijn de schippers verpligt, door het uitbrengen van touwen of kettingen of door het terugwerken met stoom, de vaart van het vaartuig te verminderen en de goede rigting er van te verzekeren. De schippers moeten, door geluidseinen of door roepen, den brugwachter tijdig waarschuwen , dat hun schip de brug nadert. Nadat de brugwachter daartoe toestemming heeft gegeven en niet vroeger, wordt het schip naar de brug gestuurd en zoo langzaam voortbewogen, dat geen deel der brug door het stooten van het schip kan worden beschadigd. Indien door mist of andere oorzaken de bol of de lantaarn aan den seinpaal niet duidelijk te onderscheiden zijn, moeten de schepen buiten de remmingwerken van de brug terug blijven, tot dat van den brugwachter vergunning tot doorvaren is verkregen. Artikel 5. Bij het doorvaren der brug worden de schepen met geringe snelheid bewogen. Zeilende schepen mogen de brug doorvaren, hetzij met de stagzeilen, hetzij met staand groot zeil, doch alsdan nagenoeg geheel in de gij. In beide gevallen worden de schooten zooveel overgehaald en de ra's gebrast of getopt, dat bij het doorvaren geen touwwerk of zeil met de brug in aanraking komt. Stoombooten varen de brug door met halve kracht. Het is verboden met haken, boomen of andere voorwerpen het hout-, muur- of ijzerwerk der brug aan te raken; de haalpennen of ringen zijn hiervan uitgezonderd. Het verminderen der vaart of het vastmaken der vaartuigen geschiedt alleen door het uitbrengen van kettingen of touwen aan de meerpalen of duc d'alven, tenzij het uitbrengen van een anker onvermijdelijk is. De schippers zorgen, dat geene schade wordt toegebragt aan de vaartuigen, steigers, heijen , bokken of andere werktuigen, gebezigd voor herstelling of vernieuwing der brugwerken of voor uitdieping der vaargeul. Artikel 6. Hat is verboden : schepen in de openingen van de brug stil te houden; schepen aan eenig deel der brug vast te leggen of te verhalen. Dit mag uitsluitend geschieden door gebruik der daarvoor gestelde meerpalen en duc d'alven , die tot geen ander doel mogen gebruikt worden. Artikel 7. Geen vaartuig mag binnen de koppen van den leidam langer vertoeven, dan volgens het oordeel van den brugwachter noodig is voor het doorvaren der brug. Wanneer storm, ijsgang of tegenwind afwijkingen op deze bepaling gebieden, moeten de vaartuigen zich vastmeeren volgens aanwijzing van den brugwachter Binnen de handwijzers, in art. 4 bedoeld, varen de schippers elkander in de rigting naar dezelfde brugopening niet voorbij, dan met toestemming van den brugwachter. Buiten die handwijzers wachten de schippers tot dat de vaartuigen, welke zich nader bij de brug bevinden , zijn doorgevaren. Vaartuigen, in dienst voor de uitvoering van werk ten behoeve der overbrugging, kunnen in de vaargeul blij ven , zoolang de brugwachter dit toestaat. De vaartuigen, behoorende tot het veer tusschen Willemsdorp en Moerdijk , kunnen ter daartoe bestemdo plaats aan wal komen en blijven. Binnen den afstand van 100 meter buiten de koppen van den leidam is het uitwerpen van ankers verboden, indien dit niet volstrekt noodzakelijk is. Komen vaartuigen van beide zijden gelijktijdig aan, dan wordt het schip, dat het laatst tot een der gestelde handwijzers is genaderd, stilgehouden, tot dat het andere is doorgevaren. Bij harden wind of afstrooming wordt dat schip stilgehouden, hetwelk van benedenwinds of tegen stroom aankomt. By verschil beslist de brugwachter. Artikel 8. Is de brug gesloten, dan moeten de vaartuigen ter hoogte van de gestelde palen of handwijzers gestopt worden. Komt meer dan e'én schip van dezelfde zijde voor de gesloten brug aan, dan moeten de later aankomende op behoorlijken afstand van de eerst aangekomenen blijven. Bij het weder openen der brug varen de schippers door aan dezelfde zijde, naar volgorde van aankomst. Bij gelijktijdige aankomst aan beide zijden genieten de schepen met den stroom komende den voorrang. Rijksvaartuigen of die in dienst zijn van den Staat, stoombooten en de bij openbare verordening ingestelde beurtschepen worden vóór alle andere schepen doorgelaten. Artikel 9. Weigert een schipper zijn schip in de vaargeul of in de opening der brug volgens aanwijzing van den brugwachter te bewegen ofte verhalen, dan is deze, des noods door den sterken arm, bevoegd, ten koste van den onwillige, het noodige te verrigten om zijne aanwijzing te doen uitvoeren.
Artikel 10. Verhindert een vastgeraakt schip het sluiten der brug, dan is de direetie der spoorwegdienst bevoegd, onder toezigt van het hoofd van het bestuur der gemeente, waarin de brug gelegen is, en ten koste van den gezagvoerder of eigenaar van het schip, de oorzaak of de onrzaken van de verhindering te doen opruimen. Artikel 11. Geen vaartuig mag de vaargeul der draaibrug invaren, indien het dieper gaat dan de waterstand op het oogenblik der invaring toelaat. De peilschalen, aan de uiteinden van den leidam geplaatst, geven de vaardiepte in decimeters aan. Houtvlotten worden in de vaargeul niet toegelaten. Schepen of vlotten, die geen grootere breedte hebben dan zeventig meter en nergens, ook bij deining van het water, hooger reiken dan zes meter boven AP., kunnen onder de openingen der brug over het Hollandsch diep doorvaren. Artikel 12. Door schepen worden in dit reglement verstaan alle soorten van vaartuigen en houtvlotten ; door schippers zij, die op het schip of het houtvlot het gezag uitoefenen of met de leiding daarvan belast zijn; door brugwachter ook die personen, welke den brugwachter vervangen ot hem behulpzaam zijn. Artikel 13. Aan den brugwachter is de handhaving dezer bepalingen opgedragen. De brugwachter, de ambtenaren in art. 11, sub 1°. tot en met 6".. van het Wetboek van Strafvordering bedoeld, de ambtenaren van den Staat en van de spoorwegonderneming, aan wie het toezigt op de brug is opgedragen, de Koninklijke marécliaussées, de Rijksveldwachters en de plaatselijke politiebeambten in de gemeente , waarin de brug is gelegen , zijn met het opsporen van de overtredingen van deze bepalingen belast. Do processen-verbaal van overtreding worden opgemaakt op den eed, bij den aanvang hunner bediening afgelegd, of binnen 48 uren ten overstaan van den regter van het kanton of van het hoofd van het bestuur der gemeente, waarin de overtreding is begaan, met eede bevestigd. Artikel 14. De overtreders, tegen wie proces-verbaal is opgemaakt, mogen met de schepen hunne reis niet vervolgen, dan na, ten genoegen van het hoofd van het bestuur der gemeente, waarin de brug is gelegen, borgtogt te hebben gesteld tot verzekering van de vergoeding der door hen veroorzaakte schade. Artikel 15. Als overtreding van deze bepalingen wordt aangemerkt het niet voldoen aan eenig bevel der brugwachters, tot uitvoering of naar aanleiding van deze bepalingen gegeven. Artikel IC. Overtreding van deze bepalingen wordt gestraft volgens de wet van 6 Maart 1818 (Staatsblad n°. 12) Behoort bij het Koninklijk besluit van 6 December 1871 , n°. 13 (Staatsblad n°. 127). Mij bekend, ])e Minister van Staat en van Binnenlandsche Zaken, Thorbecke. Bij Koninklijk besluit van 13 December 1871, n°. 24, is aan Leeudert Logendijk , gewezen sluiswachter aan de Spieringsluis onder Werkendam , verleend een pensioen ten laste van den Staat ten bedrage van f 208 'sjaars, op grond van art. 5, alinea 4, art. 8,§ a en b, en art. 33, § 4, der wet van 9/3 Mei 1846 51 (Staatsblad n°. 24/49). Bij Koninklijk besluit van 20 December 1871, n°. 17, is aanG. van Oort, op zijn verzoek, eervol ontslag verleend als 2den luitenant bij de 2de compagnie van het 15de bataillon rustende schutterij in de provincie Gelderland. Voorts zijn bij de rustende schutterijen benoemd : in de provincie Noordbrabant, 5de bataillon , tot auditeur bij den schuttersraad mr. A. W. S. van Cooth; 2de compagnie, tot kapitein H. F. Kerssemakers, thans 1ste luitenant ; tot 2den luitenant L. Custers , thans sergeant; in de provincie Golderland, 15de bataillen , 2de compagnie, tot 2den luitenant mr. A. B. K. F. Schouten , thans schutter. Bij Koninklijk besluit van 20 December 1871, n". 18, is aan jhr. G. K. van den Santheuvel, onder dankbetuiging voor de door hem bewezen bijzondere diensten, op zijn verzoek, eervol ontslag verleend als lsten luitenant bij de dienstdoende schutterij te Steenwijk. Bij Koninklijk besluit van 20 December 1871, n°. 19, is aan de na te melden officieren bij de dienstdoende schutterijen , op hun verzoek , eervol ontslag verleend,'onder gehoudenheid tot het volbrengen van de op hen nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht, als: bij die te Amsterdam, aan A. Calkoen en aan mr. S. J. Brugroans, beiden als lsten luitenant; bij die te Zaandam , aan P. Langebaerd , als kapitein. Voorts zijn bij de dienstdoende schutterijen benoemd : bij die te Zutphen, tot 2den luitenant B A. Albers, thans sei'geant; bij die te Zaandam, tot kapitein F. H. Buys , thans 1ste luitenant; tot lsten luitenant P. van Heynsbergen . thans 2de luitenant; tot 2den luitenant A. F. G. Avis , thans schutter. Bij Koninklijk besluit van 20 December 1871, n° 20, is het eereteeken , ingesteld tot.belooning van eervolle langdurige werkelijke dienst bij de schutterij, toegekend aan : A. Nortier , kapitein , en J. Reutinger, officier van gezondheid der 2de klasse, beiden bij de dienstdoende schutterij te Gouda. Bij Koninklijk besluit van 20 December 1871, n°. 21, is aan de na te melden olficieren bij de dienstdoende schutterijen, op hun verzoek, eervol ontslag verleend, als : bij die te Gouda, aan P. L. J. Kamsteeg, als 2den luitenant, onder gehoudenheid tot het volbrengen van de op hem uit kracht der wet nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht; bij die te Amsterdam, aan W. van Rinkhuyzen, als lsten luitenant, onder gehoudenheid tot het volbrengen van de op hem uit kracht der wet nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij do wet gehecht;
bij die te Zaandam, aan L. Driescher, als 2den luitenant; bij die te Roermond, aan A. Th. E. H. Kessels, als 2den luitenant. Voorts zijn bij de dienstdoende schutterijen benoemd: hij die te Zaandam, tot 2den luitenant P. Latenstein. thans schutter; bij die te Amersfoort, tot kapitein E. L. Visser, thans lste luitenant; tot lsten luitenant A. Herschel Bz, thans 2de luitenant; tot 2den luitenant M. L Celosse; bij die te Roermond, tot 2den luitenant R. T. Mees, thans sergeant; bij die te Venlo, tot kapitein P. J. H. Mattousch, thans lste luitenant: tot lsten luitenant A. Th. E. H. Kessels, tot dus verre 2de luitenant bij de dienstdoende schutterij te Roermond.
---

