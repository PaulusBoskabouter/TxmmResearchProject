NEDERLANDEN. 's GRAVENHAGE, den 26sten April 1871.
Bij Koninklijk besluit van den 21sten April 1871-, n°. 14, is de heer M. Abro, thans leerling-tolk bij het consulaat te Smirna , bevorderd tot 2den tolk, en de heer J. H. Malcozzi benoemd tot 3den tolk, honorair, bij dat consulaat. Bij Zijner Majesteit» besluit van 21 April 1871, u°. 15, is de heer E. Struth benoemd tot Nederlandsch consul te Milaan. Bij Koninklijk besluit van 25 April 1871, n°. 4, is aan den heer J. F. A. K. Koelensmid, op zijn verzoek, eervol ontslag verleend uit zijne betrekking van surnumerair der posterijen.
---

BUITENLANDSCHE BERIGTEN. FRANKRIJK.
De Times zegt in zijn nommer van 24 April: » Het laatste bedrijf van het tooneelstuk hetwelk sedert 18 Maart in en rondom Parys uitgevoerd wordt, schijnt ophanden te zijn. De troepen van 's lands gouvernement staan nu rondom die stad geschaard in zoo groote getalsterkte , dat zij denkelijk elke defensielijn der opstandelingen zullen kunnen breken ; en hoogst waarschijnlijk zal het krijgsvolk der Commune eerstdaags tot binnen de omwalling van Parys terug gedrongen zijn ; maar de Parysche burgerij zal denkelijk voorzigtigheidshalve en uit vrees voor doortastende lieden als Cluseret en Dombrowski, het eind des strijds tusschen de Commune en de Nationale Vergadering afwachten alvorens zich te verklaren. Meer onzeker is het, of het krijgsvolk der Commune, binnen de omwalling met kracht aangevallen wordende , getrouw aan de roode vlag en aan het ten stadhuize gezetelde bewind zal blijven , of wel in stilte de uniform der nationale garde zal gaan afleggen om de kiel van den handwerksman weder aan te doen. «Het tijdstip der beslissende operatien is gekomen, 's Lands gouvernement verklaart dat het zijne aanstalten en toebereidselen voltooid heeft; en de generaals der Commune toonen door hunne jongste stappen , dat zij het naderende gevaar begrijpen. Het tooneel des strijds bewesten de stad is allengs van de Seine vooruit gebragt tot aan de linie van fortificatiën. De opstandelingen zijn achteruit getrokken tot eene nieuwe lijn van defensiewerken, en wachten aldaar den beslissenden aanval af. Vóór zich hebben zij de hoofdmagt van het leger van Versailles; op de regter flank worden zij bedreigd met eenen aanval uit Saint-Ouen over Clichy, en op de linkerflank door troepen, van Suresnes over de Seine trekkende naar Puteaux. De uitslag van dezen laatsten strijd buiten de vestingwerken is niet twijfelachtig; de opstandelingen zullen binnen Parys moeten wijken en de omwalling aan het leger moeten prijs geven. » Dan is er binnen Parys eene revolutie te verwachten ; maar haar loop laat zich niet vooruit zien. De oneenigheid in den schoot der Commune zal denkelijk onder den invloed van nederlagen en rampen toenemen; en onder haar krijgsvolk wordt reeds gemor tegen de aanvoerders gehoord. Felix Pyat, die zich met groote zelfvoldoening » den vader der Commune" noemt, heeft verklaard zijn ontslag als lid des gemeenteraads te zullen nemen , indien dit collegie, in strijd met het beginsel van volks-souvereiniteit, volhardde bij het besluit om lieden van de keuze der minderheid als leden toe te laten. » De heer Thiers maakt niet zonder reden staat op de zege zijns legers in den beslissenden strijd huiten Parys; ook mag hij den spoedigen val der Commune en de herstelling van het nationale gouvernement binnen de hoofdstad te gemoet zien; maar daarna zal hij nog veel orootere moeijelijkheden te overwinnen hebben dan thans. Immers zoo fan»' de opstand en de burgerkrijg voortduren, moet de Nationale Vergadering het hoofd der uitvoerende magt schragen, in de republiek als Frankrijks feitelijken regeringsvorm berusten, de nooit afgestane bevoegdheid tot het maken eéner nieuwe constitutie ongebruikt laten. Doch na den val der Commune is er niets meer , wat hare aanmatigingen of vooroordeelen beteugelen kan. Indien hare leden niet meer van den heer Thiers gediend willen zijn , kunnen zij de vrijheid nemen om hom te ontslaan. Dat zij eensklaps de monarchie afkondigen en eenen Bourbon tot den troon roepen, behoort tot de mogelijkheden, al bestaat er nog verdeeldheid tusschen de twee takken der Bourbons-familie. Maar die stap zou ten gevolge hebben dat al de verstrooide leden der gevallen Commune en hunne vrienden buiten Parys zich terstond hereenigden. - , . » Het is alzoo te betreuren dat de heer Thiers de Nationale Vergadering niet heeft kunnen bewegen om te verklaren dat zij het maken eener nieuwe constitutie voor Frankrijk niet tot hare taak rekent; hij heeft zelfs nog niet beproefd zulk een blijk van zelfverloochening van haar te verkrijgen; en daar zij gedurende den burgerkrijg ongezind was om afstand van de rol van Constituante te doen, zal zij hiertoe nog
minder te bewegen zijn wanneer de burgerkrijg en zijne gevaren voorbij zijn. De heer Thiers zal al zijne geestkracht en welsprekendheid behoeven om de gevaren welke in de innerlijke gezindheid der Nationale Vergadering gelegen zijn, af te wenden ; immers voor Frankrijks heil willen wij hopen dat hij zelf niet in hare gezindheid deelt." — Het officiele dagblad van 's lands gouvernement zegt in zijn nommer van 23 April: » Het Parysche dagblad l'A/prunchi, journal des hommes libres, zegt dat de kas der Commune door bekwaam beheer en dooide oneindig rijke hulpbronnen der stad Parys, in eenen zeer voldoenden staat is; en het voegt daarbij; »» Niettegenstaande de krijgsuitgaven » en de afneming der ontvangsten, bereiken deze laatste — het is schier » ongelooflijk — nagenoeg de hoogte der uitgaven; zij blijven slechts »zeven of acht millioen francs per maand daarbeneden; doch dit » tekort is eene beuzeling in het budget eener stad als Parys."" n Een tekort van acht millioen per maand — zoo vervolgt het officiele dagblad — dat is van zes en negentig millioen francs in het jaar, wordt eene beuzeling, eene nietigheid geheeten ! Doch de finantiemannen in Parys zijn nog maar korten tijd bij dat vak werkzaam geweest; denkelijk bestaat er in hun hoofd verwarring tusschen het budget van Parys en het budget van Frankrijk." — In de jongst ontvangen dagbladen van Parys leest men de volgende mededeeling van de Republikeinsche Foederatie der nationale garde: »Er is door dagbladen verzekerd dat het Centrale Comité, zijne taak volbragt hebbende, zich ontbonden heeft; dat is een gansch onwaar berigt. Het Comité kan even als de nationale garde, waarvan het een uitvloeisel is, eerst dan verdwijnen , wanneer de volksvrijheid te gronde gaat. Het Comité is en blijft gezeteld in zijn locaal achter de kazerne van het Chateau-d'Eau. Die arrondissementen der stad, wier vertegenwoordiging in het Comité uit minder dan drie gelastigden bestaat en dus onvoltallig is, worden verzocht om ten spoedigste al hunne vertegenwoordigers te zenden, voorzien van het proces-verbaal hunner verkiezing." — Een bij de Times ontvangen berigt uit Versailles van verleden Maandag-namiddag zegt: » Het bombardement der forten Issy en Vanves zal van heden af onophoudelijk worden voortgezet. Binnen eene week zal er eene groote beweging tegen Parys ondernomen worden. Het fort Charenton wordt door de Fransche troepen bezet; de Pruissen zullen hun vergunnen de noordelijke forten te bezetten nog vóór de kwijting van den eersten termijn der krijgsschatting, welke kwijting nog niet aanstaande is. «Onder de leden der Nationale Vergadering is eene partij welke den hertog van Aumale aan het hoofd der uitvoerende magt wil plaatsen met den titel van president der republiek. Die zaak is in verscheiden zamenkomsten besproken. Niemand is hier voor herstel der Keizerlijke regering, maar in de provinciën vertoont zich meer en meer eene voor haar gunstige reactie. » Gisteren is hier krijgsraad en vervolgens ministerraad gehouden ; de leden des bewinds zeiven verklaren dat het tijdstip der krisis gekomen is." — De Parysche correspondent van het Daily News meldt in een schrijven van verleden Maandag . dat het Centrale Comité met Cluseret overhoop ligt, hem voor eenen vermomden Bonapartist uitkrijt en met arrestatie bedreigt. ENGELAND. In de eergisteren gehouden zitting van het Lagerhuis is het gouvernement bij de discussie over zijne finantiele voorstellen ter naauwer nood aan eene nederlaag ontkomen. Een onafhankelijk lid van de liberale partij, de heer White, stelde voor te verklaren: » dat de door het gouvernement voorgedragen belasting-verhooging lasten aan het volk zou opleggen, voor welke geene genoegzame regtvaardiging in de bestaande tijdsomstandigheden te vinden was". Dit voorstel werd door verscheiden sprekers , waaronder ook liberalen , ondersteund; na eene langdurige discussie, in wier loop de lieer Gladstone vooruitzigt op eenige wijziging van het voorgedragen budget gaf, werd het verworpen, doch met eene meerderheid van slechts zeven en twintig stemmen, namelijk 257 tegen 230. De uitkomst der stemmingdeed juichkreten aan de zijde der oppositiepartij opgaan. DULTSCHLAND. De rijksdag heeft gisteren het voorstel van den heer Schulze tot toekenning van daggelden ter vergoeding van reis- en verblijfkosten aan de afgevaardigden voor den rijksdag, bij derde lezing met 186 tegen 128 stemmen definitief aangenomen. B E L G I E. In de gisteren gehouden zitting der Belgische Kamer van Vertegenwoordigers is de door het gouvernement voorgedragen kieshervorming door den minister van binnenlandsche zaken verdedigd. Hij beweerde dat de uitbreiding van het gewestelijke en het gemeentelijke steinregt thans wensclielijk en tijdig was, en dat die uitbreiding door eenvoudige ver-
laging van den census moest worden verkregen; het beginsel van capa citeit op zich zelf beaamde hij ten volle, maar deszelfs toepassing achtte hij onmogelijk ; althans was er onder al de middelen, voorgeslagen om de zekerheid te bekomen dat iemand kon lezen en schrijven, geen enkel hetwelk hem bruikbaar scheen. De heer Hagemans beweerde daarentegen , dat het staven der capaciteit eene gemakkelijke zaak was , en alleen door degenen die voor zich voordeel bij de heerschappij der onwetendheid vonden of verwachtten , als iets moeijelijks kon worden voorgesteld ; daarbij opperde hij het denkbeeld van eenen kiezers-katechismus, van staatswege op te stellon , en waaruit eenige door loting aangewezen vragen vaneenvoudigen aard schriftelijk zouden moeten worden beantwoord door een ieder die in het voordeel der voorgedragen census-verlaging zou willen deelen. Door den heer Dumortier was in de vorige week gewezen op de omstandigheid dat er onder de gemeentelijke kiezers, bij den voorgedragen census van tien francs, lieden zouden kunnen zijn die in den openbaren armen-onderstand deelden. Deze opmerking heeft indruk gemaakt; gisteren is door een ministerieel lid, den heer Tack, voorgesteld bij het opmaken der kiezerslijsten allen die in het loopende of in liet vorige jaar onderstand van het openbare armenbestuur ontvangen zouden hebben, van die lijsten uit te sluiten. Door een liberaal lid, den heer Dupout, werd vervolgens voorgesteld den census voor het gewestelijke en het gemeentelijke stemregt niet te veranderen, maar te bepalen dat een ieder die bewijst gedurende minstens twee jaren gebruik van het onderwijs aan eene van staatswege erkende inrigting voor middelbaar onderwijs te hebben gemaakt , stemgeregtigd voor de gemeentelijke en de gewestelijke verkiezingen zou zijn, onverschillig of en hoe veel belasting hij betaalde. Met het denkbeeld van den heer Dupont zich in beginsel vereenigende beweerde de heer Rogier, dat de door het gouvernement voorgedragen kieshervorming groote gebreken had, dat het wetsontwerp aanmerkelijke veranderingen behoefde alvorens aanneemlijk te kunnen worden geacht, en dat de beraadslaging daarover door de Kamer zou dienen te worden verdaagd. Bij een besluit van den 4den dezer was het houden van kermissen en veemarkten in de Belgische provincie Limburg verboden. Dit verbod zal met 1 Mei aanstaande voor de geheele provincie, uitgezonderd het gebied der stad Tongeren, buiten werking komen, zijnde er, gelijk in het betrekkelijke besluit des ministers van binnenlandsche zaken wordt gezegd, sedert den 4den der loopende maand geen nieuw geval van veepest in de provincie Limburg voorgekomen. VEREENIGDE STATEN. De President Grant heeft onder dagteekening van 5 April eene boodschap aan het Congres gerigt, waarin het volgende voprkomt: » Hiernevens gaat het rapport der commissarissen welke ingevolge een besluit van hetT Congres van 12 .Tanuarij jl. benoemd zijn. Het strekt ruimschoots tot staving van al wat ik heb gezegd van het gezondo luchtsgestel en het productief vermogen der republiek St. Domingo, van den eenparigen wensch harer bevolking om bij de Vereenigde Staten ingelijfd te°worden, en van haar vreedzaam volkskarakter. i) Aangaande de personen welke aan de zijde der Vereenigde Staten deel aan° do onderhandelingen tot aanhechting van St. Domingo hebben gehad , blijkt uit het rapport de louterheid hunner drijfveren en handelingen, en het ongegronde van het verwijt van oneerlijkheid, den President en zijnen gelastigden gedaan. n En nu is mijne taak geëindigd en daarmede alle persoonlijke zorg betreffende die zaak. Mijnen pligt heb ik volbragt, de uwe begint; volgaarne geef ik de gansche aangelegenheid over aan het oordeel van het^Amerikaansche volk en van zijne in het Congres vergaderde vertegenwoordigers. De feiten liggen thans voor de oogen der natie; die zoo zelden falende vierschaar, tegen wier wil ik geen besluit of staatkundige gedragslijn wil staande houden , zal uitspraak doen. «Mijn persoonlijk gevoelen blijft hetzelfde; ja, ik ben in mijne overtuiging nog bevestigd door het nevensgaande rapport, hetwelk getuigt dat de inlijving der republiek St. Domingo door haar belang en even zeer door het belang onzes lands aanbevolen wordt. " Er zijn evenwel mannen welke niet in die overtuiging deelen. Met liet oog op dat verschil van gevoelen geef ik u in overweging, het rapport te doen drukken en overal in het land te doen verspreiden, maar geen ander besluit daaromtrent in deze congres-zitting te nemen. Vóór den aanvang uwer volgende zitting zal ons volk de zaak overwogen hebben en tot eene op kennis der zaken gegronde oordeelvelling gekomen zijn. » Dat alzoo tot rijpheid gekomen oordeel zal het gansche gouvernement behooren te ontzien; niemand zal zich daarnaar blijmoediger voegen dan ik zelf. Niet alloen heeft onze constitutie tot beginsel dat er geene hoogere wet is dan de op constitutionele wijze uitgedrukte wil des volks; maar ik heb altijd geloofd dat allen wijzer zijn dan één mensch. Indien ons volk thans, nu het met den staat der zaken en met de feiten volledig bekend is gemaakt, de aanhechting van St. Domingo onwensclielijk verklaart, behoort het gansche gouvernement in die boslissing te berusten. Intusschen zal ik, gesterkt door de goedkeuring mijns gewetens, en mij verlatend op het oordeel van een vrij volk, de verwijten van teleurgestelde lieden geduldig verdragen." Z ü ID • A F R IK A. Er zijn gisteren in Engeland regtstreeksche berigten uit de Kaapstad ontvangeu. De gouverneur der Kaapkolonie was, naar luid daarvan, in de diamantrijke landstreek van het Zuid-Afrikaansche binnenland aan»ekomen, en er met geestdrift ontvangen; ook had hij een bezoek aan "den Oranje-Vrijstaat gebragt, en bij deszelfs bevolking eene hartelijke ontvangst gevonden. Het geschil omtrent het oppergebied over de diamantrijke landstreek, hetwelk de Zuid-Afrikaansche llepubliek en een aan Engeland onderdanig Kafferhoofd elkander betwisten, zou denkelijk door inroeping eener scheidsregterlijke uitspraak worden beslecht. TELEGRAPHISCHE BERIGTEN. Londen , 25 April, Beripten uit Versailles melden dat de heer Thiers
den 23sten eene langdurige samenkomst met den Kroonprins va» Saksen en den generaal von Fabrice gehad heeft. In het Lagerhuis heeft de heer Gladstone in antwoord op eene -interpellatie gezegd, dat de politie alleszins geregtigd was om gisteren den optogt van werklieden uiteen te doen gaan, daar de wet verbiedt petitien in massa aan te bieden. Na eene aankondiging van den heer Disraëli, dat hij de aandacht van het Huis op de finantiele voordragten zou vestigen , heeft de kanselier der schatkist verklaard dat do regering, uit hoofde van de in en buiten het Huis ingebragte bezwaren tegen de voorgestelde belasting op de lucifers , besloten had dit voorstel in te trekken , maar de verdere voorstellen staande houdt, welke Donderdag in behandeling zullen komen. Versailles , 25 April (des morgens). Het Journal Officiel, de in Parys verspreide geruchten tegensprekende, zegt dat zoo lang de opstand niet onderdrukt is het gouvernement niet met vrucht crediet-operatien kan ondernemen, en dat mitsdien de forten bij Parys op den regter Seine-oever nog in handen der Duitschers zullen blijven. Nog bevat het regeringsblad eene circulaire van den minister Picard betreffende de gemeentelijke verkiezingen, waarin aanbevolen wordt om aan de kiezers volledige vrijheid te laten. Indien agenten der opstandelingen van die verkiezingen gebruik wilden maken om nieuwe wanorde te stichten, dan zouden ze met nadruk moeten worden tegengegaan. In die circulaire wordt voorts aangekondigd , dat de gemeentelijke verkieziigen gevolgd zullen worden door verkiezingen tot aanvulling der Nationale Vergadering en der departementale raden. Heden morgen werd een hevig schutgevaarte vernomen; de batterijen van Meudoo, Brèteuil en Chatillon hebben haar vuur geopend tegen Issy , Vanves en het Point du Jour. De heer Ilaoul liigault heeft zijn ontslag uit de Commune genomen; de heer Cournet is zijn opvolger. Le Vengeur maakt drie brieven openbaar, waarin Felix Pyat vermaand wordt om lid der Commune te blijven. Pyat heeft geantwoord dat hij zou gehoorzamen. Le I<rangais acht uitstel der gemoentelijke verkiezingen waarschijnlijk. Versailles , 25 April (des avonds). De minister van binnenlandsche zaken Picard heeft in de Nationale Vergadering verklaard dat Frankrijk de middelen bezit om den opstand in Algerie te fnuiken, en dat die ook stellig gefnuikt zal worden. Het bombardement der forten van Issy en Vanves wordt gestadig voortgezet. Voor het overige is er niets bijzonders te melden. Versailles , 26 April, 8 ure des morgens. Het fort van Issy antwoordt slechts flaauw op het vuur van onze batterijen. Men gelooft dat het spoedig door de opstandelingen verlaten zal worden. De forten worden aanhoudend beschoten, ten einde te beletten dat de veroorzaakte schade hersteld worde. Onzo pontonniers hebben eene schipbrug tussfchen Puteaux en Neuilly geslagen ; do operatien worden met kracht voortgezet. Parys , 25 April (des morgens). Uit Vanves is gisteren naar den kant van Chatillon eene verkenning gedaan. De troepen van Versailles hebben op 500 nieters alstands beneden het plateau eene nieuwe batterij opgeworpen. Aan den kant van Billancourt hebben eenige schermutselingen plaats gehad. De gedelegeerden ran Lyon z : jn te Parys teruggekomen ; zij zullen gezamenlijk met do Ligue een manifest aan de oorlogvoerenden rigten. Parys , 25 April (des middags). De forten van Charenton en Aubevilliers zijn sedert gisteren door de troepen van Versailles bezet; de Duitsche troepen maken zich gereed om de overige forten te ontruimen. De werkelijke insluiting van Parys is dus begonnen. Volgens la Vérité zou den 22sten dezer eene overeenkomst dienaangaande tusschen het gouvernement van Versailles en de Duitschers gesloten zijn. Dat blad voegt er bij, dat gisteren alle naar Parys bestemde treinen met levensmiddelen buiten de vestingwerken aangehouden zijn. Parys , 25 April (des avonds). Aan den kant van Issy en Vanves heeft eene ligte kanonnade plaats. De inwoners van Neuilly, Sablonville en de Ternes verlaten hunne huizen en begeven zich naar Parys; die plaatsen leveren een treurig tooneel van verwoesting op. Zoowel de troepen van Versailles als de gefoedereerden zijn ijverig werkzaam aan het opwerpen van nieuwe en het herstellen der oude barricaden. De voorposten der eerstgenoemden staan 150 meters van de kerk van Neuilly. Pyat heeft aan den van verschillende kanten gebezigden aandrang toegegeven en blijft in do Commune. Durassier, de bevelhebber der kanonneerbooten, is van die betrekking ontheven. Een manifest der godelegeerden van Lyon bezweert de beide partijen om een einde aan den strijd te maken. Het smeekt de Nationale Vergadering om zich niet op de kracht der wapenen te verlaten, en waarschuwt de Commune om den kring harer bevoegdheid niet te buiten te gaan, maar te blijven binnen de grenzen van hetgeen de gemeenten op grond van hare onvervreemdbare natuurlijke regten eischen; zoodoende zal zij de belangen niet alleen van Parys maar van geheel Frankrijk bevorderen. De Duitschers hebben Charenton niet verlaten. Volgens geruchten staan er troepen van Versailles op het neutrale terrein. Weenen, 25 April. In het Huis van Afgevaardigden van den rijksraad is heden door den graaf Hohenwart de toegezegde voordragt betrekkelijk de uitbreiding van de autonomie der gewestelijke landdagen ingediend. De hoofdstrekking daarvan is, dat de landdagen wetten omtrent zekere onderwerpen zullen kunnen maken , die echter, om voor het betrokkene gewest van kracht to zijn, de goedkeuring des rijksraads en de bekrachtiging des Keizers behoeven. Bij het onderzoek dier wetten zal de rijksraad zich moeten bopalen tot de vraag of zij al dan niet met de rijksbelangen vereenigbaar zijn; hij zal ze dus in haar geheel moeten aannemen of verwerpen. In zijne rede tot toelichting der voordragt wees de graaf Hohenwart op de consequente, liartstogtelooze en aan de wet vasthoudende werkzaamheid dor regering, welko aan allo volksstammen in het rijk tracht te geven wat hun toekomt, en daarbij de constitutie naar letter en geest zoekt uit te voeren. Zij vertrouwt dat zij langs dien weg zeker tot eene algemeene bevrediging zal geraken. Wkenes , 25 April. Aan het einde der zitting van heden zijn in het Huis van Afgevaardigden twee voorstellen ingediend. Het eerste strekt om de mededeeling der regering betreffende de keus der delegatien aan eene commissie te verzenden ten einde deswege rapport uit to brengen, daar het twijfelachtig schijnt of het mandaat der in November jl. verkozen delegatien vervallen is dan of het nog voortduurt.
Volgens het tweede zou de regering moeten worden uitgenuodigd , om wetsontwerpen tot vermeerdering van het aantal leden van. het Huis van Afgevaardigden en tot regtstreeksche verkiezing der leden van het Huis in te dienen, Pesth , 25 April. De minister van justitie heeft aan den rijksdag medegedeeld dat de tegenwoordige zitting den 17den Mei gesloten en de nieuwe den 19den Mei geopend zal worden, in welke laatste terstond tot d« verkiezing der delegatie zal moeten worden overgaan. Florence, 25 April. De Senaat zet de beraadslagingen voort over de wet betreffende de aan den Paus te verleenen waarborgen. De minister van justitie heeft aangekondigd dat de regering een ontwerp van wet tot volkómen scheiding tusschen staat en kerk zal indienen. Shanghai, 12 April. Het Chinesche gouvernement heeft eene depêche aan de vreemde ministers gerigt, waarin het verlangt dat de scholen voor jonge meisjes opgeheven -worden, en dat men geen onderwijs meer geve strijdig met de leer van Confucius en de godsdienstige begrippen der Chinezen. Voorts geeft het kennis dat alle zendelingen, met uitzondering van die in de tractaat-havens, zullen beschouwd worden als Chinesche onderdanen; dat geene vrouwen tot de godsdienstoefeningen zullen worden toegelaten, en dat, zoo er in het vervolg weder zendelingen vermoord mogten worden, deswego geene vorgoeding zal worden gegeven. De antwoorden der gezanten op deze kennisgeving zijn niet bekend gemaakt. New York , 25 April. Goud-agio 103/ 4 .
---

