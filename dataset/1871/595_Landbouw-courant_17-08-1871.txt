Kort verslag
van de 26° algemeene vergadering der Geldersehe Maatschappij van Landbouw te Tiel , en de toen levens gehouden tentoonstellingen. Verhinderde de voorraad van gezette artikelen ons voorleden week een verslag op te nemen van de vergaderingen en tentoonstellingen te Tiel , nu dwingt ons dezelfde reden en bovendien gebrek aan plaats tot grooter beknoptheid, dan ons aangenaam is. Trouwens de N. Rolt. C. van 31 Julij en 2,3, 4 en 5 Aug, 1.1. heeft van een en ander reeds een uitgebreid verslag gegeven en o. a. de N. Tielsehe C. van 5 Aug. opgave gedaan van al de bekrooningen. Nadat het hoofdbestuur als naar' gewoonte den avond vooraf vergaderd had, werd de eerste zitting der 26° algemeene vergadering op Woensdag den 2 Aug. des morgens ten 9 ure door den voorzitter dezer vergadering, den Hr. J. J. Hasselman in den schouwburg te Tiel geopend met eene rede, die op verzoek van de vergadering in de med. en ber. zal opgenomen worden. De algemeene voorzitter der Maatschappij, de Hr. Baron Schimmelpenninck van der Oije , droeg daarop een belangrijk beknopt historisch overzigt voor van den werkkring der Mij., gedurende haar 25jarig bestaan. Ook dit stuk wordt in de med. en ber. geplaatst. Nadat de aanwezige afdeelingen , bij monde van een harer leden korte berigten hadden gegeven, meestal over den stand der gewassen (1), werd de rekening en verantwoording over 1870 met de begrooting over 1872 ingebragt , en mededeeling gedaan van eene missive des hoofdbestuurs behelzende diens voorstellen naar aanleiding van het rapport der toekomst-commissie en eene andere, voorstellende de 278 algem. verg. in 1872 te houden te Zalt-Bommel met -voordragt van haar bestuur. Nog werd gelezen een voorstel van den Hr. Lenshoek tegen de prov. verordening op de breede velgen, en tnededeeling gedaan, dat het Hoofdbestuur had aangewezen tot inleiders der beide sectiën de Heeren Dr. L. Mulder en mr. D. van Meurs. De jury der werktuiffentent. rapporteerde toen voor zoo ver zij gereed was, bij monde van den Hr. H. M. Hartog, die o. a. opmerkte, dat naar zijn oordeel de maand Augustus de meest ongeschikte is om verschillende werktuigen te beproeven. Aan mr. Amersfoordt, wiens werktuig, een schoffelploeg door paarden gedreven, met een geldprijs bekroond was, schonk de Mij., op voorstel van haren algem. voorzitter, in plaats daarvan hare zilveren medaille.
In de tweede zitting der algemeene vergadering, die plaats had op 3 Aug., des morgens ten .9 ure, voltooide de Hr. Hartog zijn rapport, hetwelk de keurmeesters voor de med. en ber. gereed zouden maken. Daarna kwamen in behandeling de voorstellen van het Hoofdbestuur, opgemaakt ten gevolge van het rapport der toekomst-commissie (2). Achtereenvolgens nam de algemeene vergadering de volgende besluiten: 10: De tentoonstellingen, tot nog toe in den regel gehouden bij elke algemeene vergadering, te doen plaats hebben eenmaal om de vier jaren, telkens in een ander gedeelte der provincie. 20: Art. 21 der Grondslagen daarom te wijzigen en te doen luiden: „Jaarlijks houdt de Maatschappij een algemeene vergadering, waarvan de tijd en plaats door het Hoofdbestuur worden vastgesteld.
(1) Bommelerwaard berigtte nieuwen afkoop van tienden, Overbetuwe het verminderen der braak, Overveluwe het doen plaats hebben van een landbouwcursus enz. enz. (2) De conclusiën van dit rapport zijn opgenomen ba de Landb.- C. van 3 Aug. 1.1.
„Om de vier jaren moet zij worden gehouden in een ander gedeelte der provincie en wordt zij vergezeld van eene tentoonstelling; de tijd en plaats van deze' laatste vergadering c. a. worden door de vorige algemeene vergadering op voordracht van het Hoofdbestuur, vastgesteld. „Als overgangsmaatregel zal de algemeene vergadering in 1874 van eene tentoonstelling vergezeld zijn”. Al. 2 en 3 van het art, blijven onveranderd. 3.: Voor elke vierjarige tentoonstelling beschikbaar te stellen eene som van b.v. f uitsluitend te besteden voor het doel der Maatschappij. 4.: De Hollandsche, Zeeuwsche en Friesche Maatschappijen van landbouw uit te noodigen , respektievelijk ook om de vier jaren hare algemeene tentoonstellingen te houden en wel, zooveel mogelijk, elk in het jaar, dat de andere Maatschappijen dit niet doen. 5.: Jaarlijks drie zilveren medailles met den stempel der Maatschappij, beschikbaar te stellen voor die personen die in dat jaar voor landbouwers de meeste en doelmatigste volksvoordrachten zullen hebben gehouden, terwijl het Hoofdbestuur, op voordracht van het Dagelijksch Bestuur beslist aan wie deze medailles zullen. worden uitgereikt. 6.: Er zullen zijn donateurs en donatrices, die eene jaarlijksche bijdrage van! 10 geven. 7.: Wanneer op deze wijze genoegzame gelden zijn bijeengebracht, b.v. f 500, zich te wenden tot de Provinciale Staten, met het verzoek om, even als zulks in de provincie Limburg is geschied, de wederhelft van de bezoldiging van een aan te stellen wandelleeraar als bijdrage uit de provinciale kas te ontvangen. 8.: Het Hoofdbestuur te machtigen tot het benoemen van correspondeerende leden buitenslands.
Onmiddellijk hierop gaven zich eenige donateurs aan, en genoot de Maatschappij de eer, ook eene donatrice onder hare leden te mogen opnemen (1). Daarna werd de rekening en verantwoording over 1870 goedgekeurd, bedragende in ontvangst en uitgaaf de som van f 5648.42, waaronder een voordeelig saldo (het kapitaal, dat de Mij. bezit) van j' 2935.93. De begrooting over 1872 werd mede goedgekeurd. De vergadering vereenigde zich voorts met het voorstel, om de 27° algem. vergadering in 1872 te Zalt-Bommel te houden. Tot leden van het bestuur dier vergadering benoemde zij op voordragt van het Hoofdb9stuur de Heeren : mr. P. C. Bijleveld , burgemeester van Z.-B. tot voorzitter; J. J. Hasselman , mr. W. Baron van Pallandt, mr. J. G. Everwijn, M. J. Versteegh, tot ondervoorzitters; mr. P. C. van der Pant en W. G. Bellingan de Krijger tot ondervoorzitters-plaatsvervangers. Na langdurige discussie werd het voorstel-Lenshoek , dat de Mij, zich zal wenden tot den Koning met verzoek de prov. verordening op de breede velgen niet goed te keuren met groote meerderheid aangenomen. Het is te hopen, dat de Mij. over dit wel wat ongemotiveerd genomen besluit, dat misschien zelfs ietwat onvoorzigtig heeten mag, later geen berouw zal gevoelen. De voorzitter der afdeeling rapporteerde daarna over wat daarin besloten werd. De algemeene vergadering keurde hare voorstellen goed. Nadat nog enkele opmerkingen waren gemaakt over het titelplaatje van den almanak over 1871
(1) Wij hopen zeer, dat velen in de prov. Gelderland en daarbuiten, voor wie eene bijdrage van f 10 geen bezwaar is, zich aan de Geldersche Mij. zullen aansluiten, om haar daardoor de uitvoering van haar wandelleeraar-plan mogelijk te maken.
(tevens Staring's Almanak voor den Ned. landman), waarin men toespeling zag op den te Eist in 1869 gehouden bekenden ploegwedstrijd , deed de Hr. Mulder het voorstel om aan het Hoofdbestuur op te dragen eene bloemlezing uit te geven (maar bij inteekening en niet voor rekening der Me.) der belangrijkste stukken, in de 25 jaargangen der med. en ber. voorkomende, welk voorstel werd aangenomen. Na schorsing der tweede zitting, is deze dienzelfden dag ten 3 ure voortgezet met de uitreiking der talrijke bekrooningen. De voorzitter, de Hr. Hasselman sprak vooraf een ige toepasselijke woorden en sloot de 26e algem. vergadering, nadat vooraf de algem. voorzitter der Me, op de hem zoo eigene wijze den hartelijkste/1 dank der M. had betuigd voor het in Tiel genoten gastvrij onthaal en voor de uitnemend geslaagde bemoeijingen der regelingscommissie, geholpen als deze was door het gemeentebestuur en de inwoners • van Tiel. De afd. Tiel, die in ledental de grootste is, had, zeide de Voorzitter zeer juist, alle eer van het in haar midden gevierde zilveren feest der Maatschappij. De leden der Me., die aan de bijeenkomsten der beide sectiën wenschten deel te nemen, werden in dit hun voornemen op den morgen van den 2e° Aug. door de plaats hebbende opening van de tent, van werktuigen ten 10 en die van paarden ten 12 ure verhinderd. Des avonds ten 6 ure kwam een 30ta1 hunner bijeen, en nadat besloten was slechts ééne sectie te houden, werden benoemd tot voorzitter de Hr. Dr. L. Mulder, tot ondervoorzitter de Hr. mr. D. van Meurs en tot secretaris de Hr. L. A. F. H. Baron van Heeckeren. Van wat daarna besproken is, kunnen wij slechts een oppervlakkig overzigt geven, en verwijzen naar het eerstvolgend nr. der med. en ber. , waarin de ijverige secretaris der Me. ongetwijfeld een verslag der sectie-vergadering zal opnemen, even naauwkeurig, als wij dit sints jaren van hem gewoon zijn. In het breede werd van gedachten gewisseld over vraag VII der punten van beschrijving (hengsten) (1), en een paar k.eeren dreigden de mededeelingen de grenzen der vraag verre te overschrijden. Ten slotte vereenigde de sectie zich met het voorstel des voorzitters, nam. te besluiten: dat het op grond van in Gelderland verkregen ervaring voorloopig aanbeveling verdient, Geldersche merriën met Oost-Friesche hengsten te kruisen. De uitkomsten dienen met naauwgezetheid nagegaan te worden. Aan de orde kwam voorts vraag XV (beknopte handleiding). Ook aan de behandeling van dit punt werd door velen deel genomen en mededeelingen werden gedaan door aanwezige leden uit de afd. ° Neder-Veluwe en Over-Veluwe over naar hun weten aanbevolen of gebruikte boekwerken. De sectie vereenigde zich ten slotte met deze conclusie des voorzitters : er is geene behoefte aan een nieuw boek, gelijk de vraag bedoelt, maar wel dááraan , dat de onderwijzers in staat gesteld worden zonder zulk een boek maar met een bord en een stuk krijt onderwijs gelijk het gewenschte op hunne scholen te geven. In verband hiermeê werden daarop besproken de vragen XIII (landbouw-onderwijs op de volksschool) en XIV (opwekken van den lust bij onderwijzers tot de kennis van de beginselen der landbouwkunde). Van geisoleerde pogingen bij de regering dit bleek uit de belangrijke overleggingen der vergadering verwachtte men weinig heil. De landbouw is en wordt in vergelijking met de nijverheid zeer stiefmoeder-
(1) Al deze punten zijn opgenomen in de Landb.- C. van 27 Julij 1.1.
lijk behandeld ten opzigte van het onderwijs, dat deed een lid der sectie duidelijk uitkomen. De sectie vereenigde zich ten slotte met het voorstel des voorzitters, te besluiten: aan de algem. vergadering mede te deelen, dat de sectie van oordeel is, dat het Hoofdbestuur moet gemagtigd worden, de zustermaatschappijen van landbouw b. v. in Holland, Zeeland en Friesland uit te noodigen elke met hem een of meer leden te deputeren tot eene gecombineerde vergadering, ten einde daarop te beraadslagen en zich te verstaan om zich eensgezind te wenden tot de regering met een gemotiveerd adres, verzoekende uitvoering van het lager-, middelbaar- en hooger landbouw-onderwijs, dat wel is waar bij de wet is geregeld, maar tot heden slechts een doode letter bleef. Omtrent de hoogstwenschelijke regeling van tiend-afkoop bij de wet, niet bij een wetsontwerp, gelijk Nederland er nu reeds telt van bijkans eiken nieuwen Minister van Justitie, maar bij een vastgestelde en uitgevaardigde wet, werd nog door eenige leden in warme bewoordingen gesproken. Het voorstel des voorzitters is ten slotte aangenomen, namelijk, dat men zal afwachten de stappen, dié van het Hoofdbestuur der M. zullen uitgaan (zie in de med. en ber. 1871, bl. 95, de conclusiën van het rapport der tiend-commissie, die, gelijk ter sectievergadering bleek, door het Hoofdbestuur alle zijn aangenomen). De sectie meende van gezamenlijke pogingen der voornaamste Maatschappijen ook hier veel nut te mogen verwachten. Daar het inmiddels reeds vrij laat was geworden, werd de sectie-vergadering gesloten en bleven dus vele punten onafgedaan; maar wat de sectie behandelde, we'rd vrij ruim besproken en mogt wel heeten niet het minst belangrijke deel der vragen uit te maken.
Er hadden tijdens de 26° algem. vergadering te Tiel drie tentoonstellingen plaats. Op woensdag 2 Aug. werd in de daartoe bij uitnemendheid geschikte plantage eene tentoonstelling van werktuigen geopend en dienzelfden dag ten 12 ure eene tentoonstelling van paarden op de veemarkt, buiten de Burensche barrière, terwijl op donderdag 3 Aug. op deze laatste plaats eene tentoonstelling van vee, schapen, pluimgedierte enz. plaats had. Eene beschrijving van een en ander te geven, ligt evenmin in ons plan als wij ons daartoe bevoegd achten. Alleen merken wij op, dat zulk eene tentoonstelling van werktuigen in Gelderland nog nooit heeft plaats gehad. In den catalogus nemen de inzendingen 21 bladz. in, waaronder de beste der nieuwere werktuigen voorkwamen, o. a. 5 locomobilen. Wij bevelen zeer aan het rapport, dat de drie juryleden dezer tentoonstelling (1) voor de med. en ber. hebben toegezegd, en dit wel op grond der uitnemende zorg, waarmee zij hunne alles behalve gemakkelijke taak hebben volbragt. De gouden med. der Mij. viel ten deel aan den Hr. C. J. Hasselman , te Zoden voor zijne voortreffelijke inzending; de gouden med., die de Hr. Baron van Lijnden van Sandenburg had geschonken, erlangde de Hr. G-. Stout te Tiel, terwijl de 1111. Landré & Glinderman, de Wed. J. C. Masse & Zoon, de HH. Valk & C°., de Hr. Amersfoordt enz. enz. ettelijke bekrooningen verwierven.
Voor de tentoonstelling van paarden waren volgens den catalogus aangegeven 28 hengsten, veulenmerriën met haar veulen 27, paarden van verschillenden leeftijd 84 inzendingen, totaal 139 inzenders. Bekroond met den len prijs, f 100, werd de fraaije oost-Friesche hengst, gestationeerd bij Gerrit Keij te Wadenoijen, in eigendom toekomende aan de vereeniging, die zich in de afd. Tiel vormde tot veredeling van het paardenras. Voorleden jaar viel te Arnhem aan dezen hengst ook de eerste prijs ten deel. Zijne afstammelingen, ofschoon nog jong, doen veel van zich verwachten. Voor de tentoonstelling van vee enz. staan in den catalogus opgenoemd voor stieren 13 inzenders; melkkoeijen 17, vaarzen 17, rammen 10, enz., totaal met hier niet genoemde 122 inzenders. Den eersten prijs, f 65, erlangde de stier (oud 2 jaren, Durharn) ingezonden door de wed. J. van Bolderik te Maurik. Wij vernamen van deskundigen over een en ander slechts goedkeuring en tevredenheid. Menigte van bezoekers hebben zich met eigen oogen kunnen overtuigen van den rijkdom, die te Tiel was bijeengebragt. Het landbouw-feest is waardiglijk gevierd door de kostelijke exemplaren van paarden, runderen enz. en alle hulde verdienen dan ook dd landbouwers, die zooveel schoons hebben te zien gegeven. Er zijn er, die geen gelegenheid ongebruikt laten om hunne afkeuring te kennen te geven, dat vergaderingen en tentoonstellingen van land(1) Deze jury bestond uit de Heeren H. M. Hartog, Claterbos en Bosker. De keurmeesters van de paarden, runderen enz. zijn ons onbekend.
bouwers altijd gepaard gaan met muzijkuitvoeringen. Er zijn er zoo, ja voorzeker. Gelukkig is echter het aantal van hen, die juist het tegenovergestelde meenen, veel grooter. Wij scharen ons onbewimpeld aan hunne zijde, en wat wij te Tiel op nieuw hebben ervaren, heeft ons er in bevestigd, dat de matinées en concerten, volksfeesten enz., bij een landbouw-feest onmisbaar behooren. Te beschrijven wat in dit opzigt te Tiel door de regelingscommissie was voorbereid en onder hare en and erer uitnemende zorgen is uitgevoerd, dat zou ons te ver voeren. Lof te brengen aan het muziekcorps der veldartillerie onder directie van Rudersdorff of aan de Elberfelder kapel onder directie van Willy Gutkind behalve dat 't onnoodig mag heeten en overbodig, is 't hier niet de plaats daarvoor. Maar 't is hier de plaats wel om hulde te brengen aan de uitmuntende directie van het landbouw-feest te Tiel, die de plantage in orde bragt met de schutterij-muzijk daar dagelijks, die voor deze gelegenheid de beurs deed overdekken en decoreren op sierlijke wijze en er een overvloed van licht in deed aanbrengen; die overal vertegenwoordigd, zich door geen moeite noch temperatuur van haar post liet houden die in één woord alle eer heaft van haar werk. Wij schrijven dit niet als pligtpleging, maar uit pligtsbesef. Die van nabij weet, wat voor de ordening van zulke feesten noodig is, weet het, dat zooveel belangelooze opoffering als waarvan nu weer de regelingscommissie te Tiel blijk heeft gegeven, alle aanspraak geeft, en na den keurigen uitslag van haar werk nog des te meer, op algemeene erkentelijkheid. Door den Voorzitter der Mij. is deze haar dan ook voor zoover de Mij, betreft, met uit het hart gevloeide woorden geheel teregt openlijk betuigd. Wij voegen daarbij uit volle overtuiging onzen dank. Red.
---

