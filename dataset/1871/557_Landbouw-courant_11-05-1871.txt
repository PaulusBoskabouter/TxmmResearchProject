Hoenders (kippen) op gronden van derden.
Aan de Redactie 1 Mag ik u verzoeken onderstaande vragen in uwe courant op te nemen? Weet een uwer lezers ook welk middel aan te wenden is tegen het nadeel door hoenders (kippen) veroorzaakt op de gronden van derden? Zijn er geen wettelijke bepalingen, waardoor deze openbare diqfstal belet kan worden? Is het geen diefstal, wanneer de oogst en tuinvruchten worden bestolen door hoenders? Die uit nooddruft iets ontvreemdt, wordt gestraft en straffeloos ziet men althans in deze gemeente, dat de hoenders, zelfs van den welhebbende, de vruchten van land en tuin van den armen daglooner rooven en vernielen ! in één woord, er wordt door de hoenders veel schade aan grondeigenaren en huurders toegebragt. Waarschuwingen, zoowel ernstige als minzame, baten niet, en het doodschieten dezer roofdieren geeft aanleiding tot groote moeiten en onaangenaamheden Apropos van hoenders. ken mijner vrienden wenschte wel te weten, waaraan het vreemde verschijnsel is toe te schrijven, dat hij bij een toom van 16 kippen en een haan waarneemt, namenlijk : deze 16 hennen hebben thans alle, behalve de haan, een kaal onderlijf, den geheelen buik zonder veeren. Overigens zijn geen ziekte-verschijnselen waar te nemen; kan één uwer lezers daaromtrent ook iets mededeelen ? Op den huize Buweriberg te S. Michiels Gestel, H. BERAIL. 26 April 1871- •
---

Wat is te Geervliet gebeurd ?
Mag en kan de districtveearts, wanneer hij gerequireerd wordt om longziekte te constateren en het rund in quwstie is reeds gestorven, uitspraak doen over het al of niet aanwezig zijn van longziekte op het bloote lijk zonder het te openen, ja wat meer is, nauwelijks zien wil? Nu, dit is daar gebeurd; de zaak absoluut genomen. Het geldt hier den anderen stal, in mijn vroeger stukje van 6 April genoemd. In den eersten stal heeft de zaak haar beslag, zooals gij zien kunt in de L.-Courant van 27 April. 21 Maart werd aangifte gedaan van eene koe, die verdacht werd gehouden aan longziekte te lijden. Mijnheer Alers komt en zegt, dat het longcatarrh is. Dit rund toonde na eenige dagen beterschap, maar niet van blijvenden aard, zooals gij later zien zult. Een dag of 8 verloopen er; een tweede rund wordt ziek onder dezelfde verschijnselen. De eigenaar geeft niet aan; want zegt hij, .de eerste was maar catarrhaal en deze is evenzoo. 9 April; een derde rund wordt ziek onder dezelfde symptomen als de beide vorige, maar vrij wat ernstiger. Nu hoort de eigenaar stemmen opgaan in de gemeente: „K. heeft al weder een longziek rund;" dit noopt hem aangifte te doen en wel op 18 April. Nu wordt alleen het laatst ziek gewordene aangegeven met de bijvoeging, dat het eerst ziek gewordene nog in het geheel niet beter is en dat hij er nog een heeft (N°. 2), die met het te vroeg kalven ook veel geleden heeft en nu nog niet is zooals zij wezen moet. Mijnheer Alers komt 21 April om de zaak te beslechten. Nu is tijdens de aangifte en zijne komst No. 1 en 3 gestorven; de laatste dunkt mij is hier het rund in qurestie. Hij gaat eerst de nog altijd langzaam herstellende zieke zien (N°. 2), die niet als zoodanig was aangegeven. Hierop grondt hij zijne uitspraak en zegt: geen longziekte, en de dooden gaan mij niet aan, daar kunt ge mede doen wat gij wilt. Is nu de zaak boven genoemd niet juist? Hij moest voor N°. 3 komen, maar wil het dier niet zien, evenmin als N°. 1, die in leven aan een longcatarrh leed. Is dit hier soms zoo behandeld', omdat hier zeker de obductie aan zijn geweten had geknaagd? H. te N.
---

St. Jans Rogge.
Deze is onlangs weder door G. Schmidt te Neuwaldau in Oost-Pruissen aanbevolen, als hebbende gedurende zeven jaren daarvan de gunstigste ondervinding opgedaan. Gezaaid van half Junij tot half Julij , levert deze rogge, een of meer sneden groen voeder, vervolgens eene naweide en in het volgende jaar een goed beschot van zaad en stroo. Zij vergenoegt zich met een schrale bodem, zelfs de zoodanigen die vochtig zijn, en geen lossen ondergrond hebben. De hoeveelheid zaaizaad is minder dan van de gewone rogge en wel 1,25 hectol. Aanvankelijk staan de planten ruim, maar door het sterk uitstoelen (zelfs in die mate dat 40 halmen op één wortel komen) doet de akker zich al spoedig als een groen tapijt voor. De prijs is op de bovengenoemde plaats 4-1 Thaler pr. 100 Zollponden (50 kg.). Die van mijne tusschenkomst wenscht gebruik te maken om er van te bekomen, gelieve v66r 15 dezer de opgave te doen. Apeldoorn, 5 Mei 1871. BRUNO TIDEMAN.
---

Zaad van de maïs „Stowell's Evergreen".
De firma E. H. Krelage & Zoon, te Haarlem, heeft naar aanleiding van het stukje over deze maïs, voorkomende in het vorig nr. zaad er van. ontboden, en zal denkelijk eerlang kleine hoeveelheden daarvan beschikbaar hebben. Wij haasten ons hiervan berigt te geven, en hopen, dat menigeen deze maïs zal beproeven, en vergelijkenderwijs nagaan of v. er's raad juist is al dan niet. Red.
---

Chinca-Guano.
Volgens berigt van den Belgischen consul te Lima (dat de Prov. Gron. C. mededeelt) zal de guanovoorraad op de Chinca-eilanden aan de Peruaansche kust, waar thans nog 54 schepen lading innemen, in drie á vier maanden uitgeput zijn. Daarentegen is er nog naar schatting 3millioen ton guano voorhanden op het eiland Guanape , waar 97 schepen in lading liggen; op Macabi 2 millioen, op Las Viejas 400,000 ton en op Pavellonde Pica 600,000 ton. Op de Lobes-eilanden rekent men, dat nog 500,000 ton aanwezig zijn, en op enkele andere plaatsen gezamelijk nog evenveel, doch deze van geringe kwaliteit. In 1868 werden 540,000 ton ingevoerd. Schat men den jaarlijkschen uitvoer gemiddeld op 500,000 ton, dan zou de voorraad alzoo nog zes á acht jaren strekken. Volgens Engelsche berigten heeft de Peruaansche regering echter reeds aan Duitsche en Fransche huizen 2 millioen ton guano verkocht, waarvan reeds de helft verscheept is.
---

FEUILLETON.
WIJZIGING VAN DEN FABRIEKMATIGEN ARBEID IN DE KOLONIËN DER MAATSCHAPPIJ VAN WELDADIGHEID. Aan de redactie der Landbouw-Courant. De maatregel tot het opheffen der handweverij in de Koloniën der Maatschappij van Weldadigheid heeft tot zoovele tegenstrijdige en onjuiste berigten in verschillende dagbladen aanleiding gegeven, dat het mij in het belang der M. v. W. wenschelijk voorkomt, de zaak eenigzins nader toe te lichten en eenige dwalingen aan te toonen, Waartoe de berigten (niet, of althans zeer waarschijnlijk niet uit Frederiksoord afkomstig) aanleiding hebben gegeven. Men heeft er toch •uit opgemaakt (en ik ontving vele brieven in dien geest en sprak velen °le er zoo over dachten), dat de fabrieken opge-4even en gesloten morden en dat er dus niets anders voor in de plaats zal komen, ergo, dat de groote menigte arbeiders hier in den winter arbeid zullen moeten derven, die ken zoo uitnemend te stade komt. Dit nu is geheel onjuist. Niet de fabrieken, dus ook niet de fabriekmatige arbeid zal opgeheven, maar slechts gewijzigd worden. De handweverijen zullen worden opgeheven, omdat zij niet tegen de stoomweverij en kunnen concurreren en de tijd van bescherming door de Regering (daterende van voor 1859) tot de geschiedenis behoort. Lettende op de ongunstige uitkomsten van enkele stoom-katoenweverijen in Twenthe en elders, mag het aan de voorzigtigheid en bekwaamheid van den Adjunct Directeur voor het fabriekwezen, de Heer J. Pottinga Sz. toegeschreven worden, dat de handweverijen gedurende de laatste jaren (want voor 1864 was er eene niet onbelangrijke winst) nog een betrekkelijk gunstige uitkomst hebben gegeven. Toch was het verlies in verhouding tot de verdiende arbeidsloonen te groot, en vandaar dat de vraag ernstige overweging verdiende, of de tegenwoordige fabriekmatige arbeid niet door anderen vervangen kon worden, in. a. w. of de bakens niet verzet moesten werden nu het getij was verloopen? Die vraag is door H.H. Commissarissen der Mu van Weld. in bevestigende zin beantwoord, maar ook in dien zin, dat andere fabriekrnatige arbeid de plaats moest innemen van dien, welke gebleken was slechts met te groote schade gedreven te kunnen worden en die buitendien het intellectuele nadeel had, dat de arbeider er weinig van leerde; want het hand-weefgetouw is niet meer van deze eeuw, en de handwever kan als zoodanig op weinig plaatsen werk vinden of door de uitoefening van zijn beroep de kost voor zich en de zijnen verdienen. Is er echter geen werk te vinden, 't welk met en nevens den landbouw kan worden uitgeoefend en voldoet aan de behoeften van den arbeider ten platten lande? Ook die vraag is in bevestigenden zin beantwoord, en vandaar dat er nu naar gestreefd wordt om het werk der handweverijen te vervangen door zoodanigen arbeid die: P niet door stoom is of kan worden vervangen; 2e den arbeider in staat stelt om zonder of althans geen noemenswaardig kapitaal, een tak van nijverheid uit te oefenen, die hem ten allen tijde in staat kan stellen iets te verdienen, wanneer de landbouw hem geen werk geeft Ten deele zijn zoodanige takken van industrie, (we zouden ze gaarne landbouw-industrie willen noemen) reeds in de Mu van Weld. ingevoerd. De russchen zijn onkruid in het land. Gesneden, gedroogd en geweven, worden zij de vloermatten, die onze Hollandsche boerin niet kan missen en hier reeds door velen vervaardigd worden.
Biezen en wilgen twieg (teenen) groeijen daar, waar gras noch koren door den landbouwer kan worden geteeld. Welnu, biezenmatten en goed vervaardigde manden zijn courante artikelen. Niet alleen de flora van Nederland, maar ook die van andere landen telt gewassen, die alleen door bewerking waarde ontvangen en wier fabriekage tot heden niet door stoom geschiedt en waarschijnlijk nimmer zal kunnen geschieden. Welnu, het weven van russchen matten, het maken van manden, het touwslaan , het weven van koedekken (dat misschien kan worden voortgezet), is reeds in de WI v. W. ingevoerd, en die industriën zullen uitgebreid en vermeerderd worden. Er bestaat dus geen voornemen tot opheffing, maar slechts tot wijziging van den fabriekmatigen arbeid, gegrond op de veranderde behoeften van dezen tijd in het belang der bevolklng, die in en door den landbouw een bestaan vindende, echter behoefte heeft •aan arbeid in tijden, dat de landbouw of houtteelt die niet verschaft; indastriën dus, waárvan de grondstof goedkoop is en weinig of geene werktuigen of machineriën vereischt, maar waarvan het product door den arbeid een betrekkelijk hooge waarde verkrijgt. Dit is kortelijk den weg geschetst, dien het bestuur der Maatschappij van • Weldadigheid wil inslaan. Die in haar belang op dien weg een goede wegwijzer kan en wil zijn, zal met dank als zoodanig worden aangenomen, omdat het bestuur overtuigd is, dat het met veel moeijelijkheden gepaard gaat, om, wanneer men den verkeerden weg verlaat, „den besten" te vinden. Frederiksoord , De Directeur April 1871. der Maatschappij van Weldadigheid, C. J. M. JONGKINDT CONINCK.
---

