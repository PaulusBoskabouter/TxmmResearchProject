NEDERLANDEN.
'sGravenhage, den 30sten Junij 1871. Bij) Koninklijk besluit van 29 Junij 1871, n°. 23, is W. H. Lampe , te Purmerend, benoemd tot plaatsvervanger van den districts-veearts wien Alkmaar als standplaats is aangewezen. By Koninklijk besluit van 29 Junij 1871, n°. 24, is de veearts W. II. Lampe, te Purmerend , met den titel van gouvernements-keurmeester van vee, belast met de visitatie van vee aan den Helder, vóór de inlading in een schip naar buiten's lands bestemd. Bij Koninklijk besluit van 29 Junij 1871, n°. 25, is de plaatsvervangende districts-veearts H. J. Prakke, te Leeuwarden , met den titel van gouvernements-keurmeester van vee, belast met de visitatie van vee te Harlingen, vóór de inlading in een schip naar buiten 's lands bestemd. Bij Koninklijk besluit van 29 Junij 1871, n°. 35, is L. Swart te Alkmaar, met intrekking zijner aanstelling als buitengewoon districtsveearts, benoemd tot districts-veearts. dankbetuiging voor de Bij Zijner Majesteits besluit van den 28sten Junij 1871, n". 39, is ten gevolge van de opheffing der militaire auditien te Middelburg en te Maastricht, aan mr. P J. G. van Diggelen en mr. J. M. Swart, met ingang van 1 Julij 1871, eervol ontslag verleend als auditeurmilitair in de tweede militaire afdeeling, onder door hen als zoodanig bewezen diensten. Bij Zijner Majesteits besluit van den 28sten Junij 1871, n°. 36, zijn benoemd: tot plaatsvervangend kantonregter te Amsterdam (derde kanton) mr. H. N. Teding van Berkhout, thans plaatsvervangend kantonregter in het kanton Nieuwer-Amstel en advocaat te Amsterdam, mr. W. S. J. van Waterschoot van der Gracht en mr. W. H. Elias, beiden advocaat te Amsterdam; tot plaatsvervangend kantonregter te Nieuwer-Amstel mr. A. A. van der Mersch, advocaat te Amsterdam. Bij besluit van den 28sten Junij 1871, n". 27, heeft Zijne Majesteit goedgevonden te benoemen tot ridder der orde van den Nederlandschen Leeuw den met rang van kolonel gepensioneerden luitenant-kolonel C. M. de Jong van Rodenburgh, laatstelijk gediend hebbende bij het 8ste regement infanterie. Bij besluit van den 28sten Junij 1871, n°. 33, heeft Zijne Majesteit goedgevonden: 1°. bij het wapen der infanterie te benoemen, tot kapitein van de 3de klasse (naar ouderdom van rang), bij het lste regement, den lsten luitenant W. K. F. Meijer, van het algemeen depot van discipline; bij het 8ste regement, den lsten luitenant-adjudant F. J. N Prohn, van het corps; 2°. in zijnen rang over te plaatsen bij het regement grenadiers en jagers, en zulks te rekenen van den lsten September aanstaande, den kapitein A. Pompe, van den staf der infanterie, werkzaam bij de Koninklijke Militaire Akademie. Bij besluit van den 28sten Junij 1871, n°. 34, heeft Zijne Majesteit goedgevonden bij het Departement van Oorlog te benoemen: 1°. tot commies, den adjunct-commies C. P. Kahlmann; 2°. tot adjunct-commies mr. H. C. P. de Bruyn, advocaat bij den Hoogen Raad der Nederlanden; een en ander in te gaan den lsten Julij aanstaande.
MINISTERIE VAN F I N A N T I E N. De Minister van Finantien maakt, ter voldoening aan art. 7 der wet van den 26sten April 1852 (Staatsblad n°. 90), bekend, dat krachtens die wet voor een kapitaal van tien millioen gulden aan muntbiljetten in omloop is, en dat tot verzekering van de verzilvering dier biljetten 'de volgende kapitalen op de grootboeken der nationale schuld zijn ingeschreven , te weten: op het grootboek der 2% percents inschrijvingen een kapitaal van f 18,788,000.00, uitmakende, tegen den daarvoor bij art. 5 der wet bepaalden koers van 50 ten honderd, eene waarde van f 9,394,000.00 en op het grootboek der 3 percents inschrijvingen een kapitaal van f 1,010,300.00, uitmakende , naar den daarvoor als boven bepaalden koers van 60 ten honderd, eene waarde van Te zamen 'sGravenhage, den 30sten Junij 1871. 606,180.00 f 10,000,180.00 De Minister voornoemd, Blussé :oninkxa ï ÏLI0T11F.EK TE'SHAGE.
De verzending van geslotene brievenmalen naar Suriname en Curaqao over Frankrijk en verder met de Fransche pakketbooten via St. Nazaire, zal, te beginnen met de volgende maand, worden hervat. De eerste brievenmaal zal worden verzonden in verband met het vertrek uit St. Nazaire op den 8sten Julij aanstaande, en vervolgens op den 8sten van elke volgende maand. De correspondentie met de bovengemelde gelegenheid naar Suriname en Curacjao te verzenden, behoort drie dagen vroeger en dus den 5den in den voormiddag te Amsterdam , Rotterdam en 's Gravenhage ter post te worden bezorgd. 'sGravenhage, den 27sten Junij 1871. De Minister van Finantien, Blussé. geldverzendingen door middel van post1 Julij aanstaande, nieuwe bepalingen O van Voor de binnenlandsche wissels zullen, te rekenen in werking treden. Op alle postkantoren en hulpkantoren der posterijen zullen formulieren voor postwissels voor het publiek verkrijgbaar zijn, tegen betaling van een halve cent per stuk. Die formulieren worden door de belanghebbenden zelve ingevuld, voor zoo veel betreft het over te maken bedrag, hun eigen naam en woonplaats en die van den geadresseerde. Het verschuldigde regt wordt betaald door middel van frankeerzegels, die door de afzenders op de wissels zijn vast te hechten. De belanghebbenden zijn niet meer verpligt zich met de verzending der postwissels te belasten, maar zulks geschiedt voortaan, zonder eenige verdere betaling dan het bovenbedoelde regt, door de zorg der postkantoren, regtstreeks aan de geadresseerden. Van bovengemeld tijdstip af zal voor de formulieren der Duitsche postwissels mede een halve cent per stuk verschuldigd zijn. 'sGravenhage, den 27sten Junij 1871. De Minister van Finantien, Blussé. Naar aanleiding der tusschen de Postadministratie van Nederland en van den Duitschen Bond gemaakte schikkingen, bestaat er gelegenheid om door middel van het stelsel van postwissels, gelden naar Konstantinopel over te maken of van daar te ontvangen. De tot bovengemeld einde op de postkantoren in Nederlandsche munt te storten sommen voor Konstantinopel bestemd, zullen een bedrag van acht en tachtig gulden zeven en zestig cent niet mogen te boven gaan. De afzenders hier te lande zijn verpligt het over te maken bedrag in de Turksche munt op te geven. Ter bepaling van hetgeen daarvoor in de Nederlandsche munt is te storten, wordt het gemelde bedrag naar den daaromtrent overeengekomen maatstaf in de Nederlandsche munttaal herleid. Het te betalen regt bedraagt 37'/» of 75 cent, namelijk: 37V S cent voor sommen f 44.35 niet te boven gaande en 75 cent voor hoogere sommen tot het vastgestelde maximum 'sGravenhage, den 28sten Junij 1871. De Alinister van Finantien , Blussé. Telegrafie. Met ingang van den 3den Julij aanstaande zal het Rijkstelegraafkantoor te Zwijndrecht open zijn: op werkdagen van 8 tot 12 ure voorvan 2 tot 3'/ 2 , 6 tot 7'/ 2 en 9 tot 10 ure namiddags; op Zon-en feestdagen van 8 tot 10 1 /» ure voor- en van 6 tot 7 1 /, ure 'sGravenhage, den 30sten Junij 1871. namiddags. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
Onder dagteekening van 24 Junij is door den minister van binnenlandsche zaken eene aanschrijving aan de departements-prefecten gerigt van dezen inhoud: » Bincen eenige dagen zullen de verkiezingen tot aanvulling der Nationale Vergadering plaats hebben. De maires der gemeenten van uw departement hebben reeds bepaalde instructien van u ontvangen betrekkelijk de vorming der lijsten van stemgeregtigden en betrekkelijk hetgeen bij de stemuitbrenging en de stemopneming in acht genomen moet worden. Alzoo is de regelmatigheid van het werk der verkiezingen verzekerd. Doch dat zou op zich zelf niet toereikend zijn; de eerste en voornaamste pligt voor de vertegenwoordigers van het openbare gezag in een vrij land is: volstrekte en onvoorwaardelijke eerbiediging van de vrijheid der kiezers, wering van al wat eene inbreuk daarop zou schijnen, al was het ook maar eene zijdelingsche inbreuk.
ii Alzoo moet het gouvernement verbieden dat eenig dienaar of gelastigde van het bestuur, hoe ook genaamd, zich tot het rondbrengen van candidaten-lijsten of ingevulde stembiljetten late gebruiken. Welk doel, welke uitwerking die soort van tusschenkomst heeft is bekend : zij legt eene blaam op het bestuur; zij krenkt den candidaat en den kiezer beiden in hunne vrijheid. •i Dat hebben de departements-prefecten begrepen; en in het meerendeel der departementen zijn de maires door hen gewaarschuwd en alzoo met de zienswijze des gouvernements aangaande dat punt bekend geworden. Dring daarop aan, mijnheer de prefect, wanneer dit noodig is om de maires tot het juiste begrip van de inzigten der regering te brengen. Noch aan de beambten der gemeenten in de steden, noch aan den veldwachter in de plattelands-gemeenten , staat het vrij ingevulde stembiljetten aan de woningen der kiezers of in de nabijheid der stembus uit te reiken: aan de candidaten moet de zorg voor de uitreiking hunner aanbevelingen en hunner stembriefjes geheel en uitsluitend worden overgelaten. Laat geene twijfeling dienaangaande meer bestaan. Van uwe waakzaamheid verwacht ik, dat deze aanschrijving, welke gewis door de publieke opinie wordt beaamd, in uw departement stipt zal worden nageleefd." De minister van openbaar onderwijs heeft de onder zijn departement behoorende ambtenaren, bepaaldelijk de schoolmeesters, d.ien weten dat zij in den geest der regering handelen en zich welgevallig bij haar maken zouden, niet door zoodanige bemoeijing met de verkiezingen als onder het Keizerlijke gouvernement van hen werd gevergd, maar in tegendeel door strikte onthouding van alles wat verder zou gaan dan de regtmatige deelneming van eiken burger in het verkiezingswerk. Aanschrijvingen van dergelijke strekking, dozer dagen van den minister van justitie uitgegaan, zijn reeds vermeld. In de verleden Dingsdag gehouden zitting der Nationale Vergadering is van regeringswege verklaard dat bij de aanstaande verkiezingen geenerlei afwijking van de bestaande wetsbepalingen meer zou worden gedoogd, en dat alzoo overal bij de eerste stemuitbrenging de vereeniging op éénen persoon van een aantal stemmen, gelijk staande met minstens een achtste van het aantal in het departement ingeschreven kiezers, een vereischte tot eene geldige keuze zou zijn. Het departement van de Seine is voor de verkiezing van 21 afgevaardigden op den 2den -Tulij aanstaande, bij een besluit des prefects van 22 Junij, gesplitst in 358 seetien of onderkiesdistricten. In dat departement was het aantal candidaten , voor de verkiezingen aanbevolen en in meer of minder ernstige aanmerking komende, verleden Dingsdag reeds geklommen tot 184. Onder die 184 candidaten zijn personen wier namen aan het ordelievende deel der bevolking bezorgdheid inboezemen, zoo als Gambetta, Victor Hugo, Ranc , Lockroy , Floquet, Bon vallet, Mottu , Loiseau-Pinson, Nadaud , Charles Rault, Breslay, Robinet. Murat en Stupuy. De verkiezing dier candidaten wordt door het Journal des Débats en den Constitutionnel dringend ontraden, en hunne optreding zelve reeds als een waarschuwend verschijnsel voor de voorstanders van orde en vrede beschouwd. Intusschen zijn die en de 19 met hen verbondene dagbladen van Paryst nog niet geslaagd in hun voornemen om eene gemeenschappelijke lijs van candidaten op te maken en aan het ordelievende deel der bevolking van het département der Seine aan te bevelen. In het departement der Seine-et-Oise heeft de heer de Noailles hertog van Ayen , een van de aanzienlijkste mannen der monarchale rigting in Frankrijk, zich candidaat gesteld met eenen open brief aan de kiezers, waarin het volgende voorkomt: "Dat mijne inzigten van conservativen en tevens vrijgevigen aard zijn is u bekend; gedurende achttien jaren tegenkanting tegen het Keizerlijke gouvernement heb ik nooit met de vijanden der openbare orde geheuld , noch mij laten bewegen tot iets wat met mijne beginselen strijdig was. ii Op dit oogenblik behoort wederopbeuring des lands en herstel zijner welvaart onze eenige gedachte te zijn: de tijd voor het kiezen van den definitiven regeringsvorm zal luter komen; de weldenkende burgers mogen steeds de voorkeur aan eenen of anderen regeringsvorm geven, doch op dit oogenblik behooren zij enkel op wederopbouwing van het vernielde en gesloopte bodacht te zijn. Dat ik voor mij de voorkeur geef aan de liberale en constitutionele monarchie, dat ik ons land als éénen Staat onder den schepter van eenen monarch wensch te zien (en geene foederatie of eedgenootschap) is u bekend; doch ik zou dien wensch niet tot verwezenlijking willen zien komen door eenen coup d'état, door onwettige of gewelddadige stappen en bij wijze van overrompeling. Aan de behoudsgezinden , dat zijn de weldenkende en regtschapen voorstanders der volksvrijheid, dient thans de leiding der openbare aangelegenheden toevertrouwd te worden; wij moeten, gelijk de heer Thiers heeft gezegd, beginnen met de republiek te onttrekken aan den invloed der slechte republikeinen." — Verleden Dingsdag heeft de Nationale Vergadering de discussie aargevangen over de wetsvoorstellen van de heeren Magnin en Bethmont, van den heer Savary en van den heer Raudot tot wijziging van de inrigting en de bevoegdheid der Departementsraden , welke drie wetsvoorstellen door de commissie voor de vermindering der centralisatie omgewerkt en tot één ontwerp zamengesmolten zijn. De strekking van dit ontwerp is : de magt der departementale volksvertegenwoordiging uit te breiden ; hare uitoefening duurzaam en gestadig te maken door middel eener commissie die de Raad voor den tijd zijner afwezigheid met ztine magt zou bekleeden; den departements-perfect onder de bevelen of het Joezigt van die commissie te stellen; en eindelijk de vertegenwoordigingen van naburige departementen in staat te stellen tot onderling overleg en zamenwerking ter bevordering van gemeenschappelijke belangen. Deze voordragt wordt door sommige staatkundigen aanbevolen als de heilrijkste stap die er in Frankrijk tot verzekering der volksvrijheid en tot wering van nieuwe revolutien te doen zou zijn; door anderen wordt zij afgekeurd als strekkende om door verzwakking van het oppergezag Frankrijk j allengs tot een eedgenootschap te maken en er de nationale eenheid door eene foederative verbindtenis te vervangen. Anderen weder beweren dat de voordragt een constitutioneel vraagstuk betreft, dat is een van de vraagstukken die als bij eene stilzwijgende overeenkomst, vooreerst van de orde van don dag verwijderd zijn. — Verleden Woensdag werd de nieuwe Fransche vijf percents rente te Parys aan het slot der beurs genoteerd op 84 francs 40 c., dat is 1 franc 90 c. premie. De algemeene verwachting was, dat elke inschrijving in de nieuwe geldleening slechts voor de helft van haar nominaal bedrag zou worden aangenomen. Zeker is het, zegt de Constitutionnel,
dat het meerendeel der inschrijvingen, op zich zelf reeds het totaal der leening evenarend, Fransche inschrijvingen, inschrijvingen van landgenooten zijn, en niet speculatie maar geldbelegging ten doel hebben, hetgeen op nieuw bewijst hoe rijk Frankrijk is. In do zitting der Nationale Vergadering van 28 Junij zeide de minister van finantien, dat voor de leening in zes uren tijds ruim twee malen zoo veel als het gevraagde bedrag was ingeschreven; dat deze schitterende uitkomst geheel aan Frankiijks rijkdom en crediet, aan zijnen goeden naam en aan de vaderlandsliefde zijner burgers te danken was, en door geenerlei kunstmiddelen van de zijde der regering was bevorderd , zijnde er geen penning door de regering besteed om de koersen aan de beurs op te houden. DUITSCHLAND. De Deutsche Reichs-Anzeiger bevat een Keizerlijk besluit van 24 Junij jl., waarbij aan alle inwoners van den Elsas en Lotharingen, die tot nu toe wegens politieke of militaire vergrijpen veroordeeld zijn , voor zoo ver daarmede geene Andere misdrijven gepaard zijn gegaan, kwijtschelding van straf geschonken wordt, met herstel in het genot der burgerlijke regten, wanneer zij daarvan bij het tegen hen uitgesproken vonnis ontzet mogten zijn In de Strasburger Zeitung van 25 Junij leest men: "Het is niet te miskennen dat die gedeelten der bevolking van den Elsas, welke vijandig tegen de nieuwe orde van zaken gezind zijn , in den jongsten tijd weder woeliger zijn geworden. De Duitsche regering verlangt van de bevolking geene geestdrift noch sympathie, maar zij vordert de feitelijke aanneming van den nieuwen staat van zaken met zijne gevolgen, en zij zou haren duursten pligt verzuimen indien zij toeliet dat van hare zachtmoedigheid en inschikkelijkheid misbruik gemaakt wierd om de bestaande orde van zaken te ondermijnen. Zoo men bereid is om aan het particularismus der Elsassers eene zekere speelruimte te laten, dan geschiedt dit niet met oogmerk om eene van de Duitsche nationaliteit verschillende eigenaardige Elsasser nationaliteit binnen het Duitsche rijk aan te kweeken , nog minder om een stuk Fransche nationaliteit in het Duitsche rijk te behouden : maar in de onderstelling dat.de oorspronkelijke en natuurlijke Duitsche aanleg der bevolking den kunstmatig aangokweekten Franschen geest het best zal overwinnen, wanneer de eigenaardige zeden en gewoonten des lands ontzien worden. » Zacht wat den vorm, maar krachtig wat de zaak betreft", is de leus van den vorst von Bismarck; dat de eerste helft dier leus steeds toegepast is zullen de Elsassers niet betwisten; mogen zij dan ook de tweede helft niet vergeten." — De Berlynsche Volkszeitung maakt de volgende aanmerking: » Reeds vóór den jongsten grooten oorlog hebben wij dikwijls gelegenheid gehad ons te beklagen over een verschijnsel in Duitschland, hetwelk men bij de Franschen n Chauvinisme" noemt, en hetwelk zich bij ons onder den naam van » patriotismus " openbaarde. Hoe veel men ook van liefde tot den vrede spreekt, en hoe sterk men ook bij voorkomende gelegenheden protesteert tegen de onderstelling dat Duitschland zich in de geschillen van vreemde staten zou willen mengen, zien wij toch dagelijks in sommige dagbladen betoogen , dat de lotgevallen van Europa thans in Berlyn beslist worden , en hooren wij verkondigen dat de wereld zich zal moeten schikken in het feit dat haar zwaartepunt thans van de hoofdstad van Frankrijk naar die van Duitschland verplaatst is. In de daad is er geen enkele naburige staat meer , welken men van die vermaning verschoond heeft. Belgie, Nederland, Zwitserland, Engeland, Oostenrijk, zelfs Rusland, aan allen is nu eens met zachte dan met scherpe bewoordingen te verstaan gegeven , dat men nog wel eens eene afrekening met hen zou kunnen houden. Het zoogenaamde patriotismus schijnt niet te gevoelen dat men zich daardoor schuldig maakt aan hetzelfde euvel, wat men vroeger in de Franschen zoo dikwerf gegispt heeft." SPANJE. De Madridsche correspondent der Indépendance Beige geeft in een schryven van 24 Junij eenige inlichtingen omtrent de kabinetskrisis. Zij is. volgens hem, geenszins, gelijk vroeger gewoonte was, door het hof bewerkt, maar evenmin door een besluit van het parlement, waarin het ministerie steeds de meerderheid op zijne zijde heeft, doch door heimelijke kuiperijen, welke thans al den invloed verloren behoorden te hebben. ITALIË. Het dezer dagen medegedeelde berigt van een besluit der Italiaansche regering tot ontbinding der in haar land bestaande of later ontstaande afdeelingen der Internationale Vereeniging van handwerkslieden schijnt onjuist te zijn. In een schrijven uit Florence van 23 Junij zegt de correspondent van het Journal de Geneve : n Er wordt hier heden veel gesproken over het besluit des gouvernements tot het ontbinden eener vereeniging die zich »de Internationale demokratische vereeniging van Florence" noemde. Zij verkondigde leerstellingen welke geheel in den geest der Parysche Commune vielen , maar zij miste gelukkig nog de magt om toepassing aan die leerstellingen te geven , en telde slechts een honderdtal leden. Daar zij in beraadslagingen , welke door het Mazzinïstische dagblad el Dovere te Genua openbaar waren gemaakt, van de Parysche Commune met verschooning, ja met lof gesproken had, heeft de regering bevel tot hare ontbinding gegeven en de betrekkelijke nommers van el Dovere in beslag doen nemen. ii De door ons gouvernement voor ontbonden verklaarde vereeniging zal zich zekerlijk verzetten en zich aan die beschikking niet onderwerpen , doch zij schijnt buiten staat te zijn om ernstig kwaad te stichten. ii De vraag komt van zelf op, wat dat honderdtal personen weêrhoudt van eenvoudige intrede in de ware Internationale, oene vereeniging die zich niet meer te vormen heeft, die reeds maar al te wel gevestigd is. De reden is denkelijk dat zij thans naar hun eigen oordeel kunnen handelen, terwijl zij als leden der Internationale niets zouden hebben dan den pligt tot gehoorzaamheid." — Uit Napels wordt gemeld dat aldaar mgr. Gallo, de aartsbisschop \an Patrasso, kort na zijne aankomst uit Rome in hechtenis genomen is, als verdacht van deelneming aan eene zamenzwering tegen de veiligheid des Staats. Die praelaat heeft steeds in naauwe betrekking met het Napelsche huis van Bourbon gestaan.
TURK YE. Volgens de berigten van een Londensch dagblad is lord Dalling, meer bekend onder den naam van sir Lytton Bulwer, zonder eenige olficiele zending te Konstantinopel gekomen, en heeft hij de Porte aangeraden het Suezkanaal over te nemen dewijl het door de kanaalmaatschappij niet kon worden onderhonden , en tevens eenen spoorweg langs den Euphraat aan te leggen. BELGIË. Bij een besluit van 29 Junij heeft het Belgische gouvernement, met het oog op de veepest, dqn invoer en den doorvoer van rundvee over de oostelijke grenslinie, van Gemmenich tot Athus , verboden. Dit verbod zal met 3 Julij aanstaande in werking komen. — In de gisteren gehouden zitting des Senaats vroeg een lid, «welke instructien de Belgische gezant te Florence had ontvangen ten aanzien der opening van het Italiaansche parlement in Rome." De minister van buitenlandsche zaken beloofde die vraag in de zitting van 3 Julij te zullen beantwoorden en alsdan tevens de bedoelde instructien te zullen overleggen. VEREENIGDE STATEN. De Londensche dagbladen van gisteren behelzen het volgende telegram , don 28sten Junij uit Slianghaï door den Britschen consul afgezonden en dien eigen dag aan het ministerie van buitenlandsche zaken te Londen ontvangen: » De krijgsmagt dor Vereenigde Staten heeft eene «verwinning op de Koreërs behaald, en wel op King-Hoa-eiland. Eene vesting, het bolwerk van Korea aan die zijde, is door de Amerikanen ingenomen en verwoest. De Koreërs verweerden zich met vertwijfelden moed ; 500 van hen sneuvelden. Het verlies der Amerikanen bestond in: drie gesneuvelden, waaronder een officier, en zeven gekwetsten." Buitendien bevat de Times van gisteren een officieel berigt uit Washington van 28 Junij, volgens hetwelk vijf forten , door 11,000 Koreërs bezet, stormenderhand genomen waren; er waren daarbij 243 Koreërs gesneuveld en 481 stukken geschut buit gemaakt. De commodore Rogers, de bevelhebber der expeditie , berigtte dat zijn gansche verlies bij die krijgsoperatien bestond in drie gesneuvelden benevens eenige gekwetsten. TELEGRAPHISCHE BERIGTEN. Parys , 29 Junij De aangekondigde wapenschouwing heeft heden plaats gehad. Ten twee ure verscheen de maarschalk Mac Mahon mat zijnen staf in Longchamps, en weldra verkondigden salvo's van het geschut de aankomst van het gouvernement Terstond daarna begonnen de troepen te defileren, en bij het voorbijtrekken der tribunes hief elk regement een levendig gejuich aan. De Patrie zegt dat de geruchten aangaande eene toenadering tussclien Oostenrijk, Pruissen en Rusland onjuist zijn, en meent te weten dat de Fransche gezant te Weenen de stelligste verzekering heeft ontvangen , dat Oostenrijk vriendschappelijke betrekkingen met Pruissen en Rusland wil onderhouden, maar niet denkt aan een drievoudig verbond, hetwelk schadelijk voor zijne belangen en eene zijdelingsche daad van vijandigheid jegens Frankrijk zou wezen. De Patrie voegt er bij , dat de bedoelde geruchten verspreid zijn door Pruissisch-gezinde bladen. De dagbladen van Bordeaux maken de rede bekend , welke de heer Gambetta aldaar voor de gedelegeerden der republikeinsche comité's gehouden heeft. Hij zoide het tegenwoordige gouvernement aan te nemen en voegde er bij : een gouvernement, in welks naam men wetten maakt, den vrede sluit, leeningen van milliarden tot stand brengt, regt spreekt, eenen opstand dempt die tien monarchien ten val gebragt zou hebben , is een gevestigd en wettig gouvernement, hetwelk zijne kracht en zijn r egt door zijne daden zelve bewijst. Dat gouvernement moet geëerbiedigd worden. Wie het bedreigt is een oproerling. Parys , 29 Junij, des avonds. De Constitutionnel , de Débats en de andere dagbladen, welke de » Union Parisienne de la Prosse " uitmaken , hebben eindelijk hunne candidatenlijst openbaar gemaakt. Al hunne candidaten zijn bekwame personen, de algemeene achting genietend en in het kerkelijke, het wetenschappelijke of' het bedrijvige leven met eere werkzaam, maar die op het politieke tooneel nooit eene bepaalde en scherp uitkomende houding hebben aangenomen. De minister van oorlog is een van die candidaten. Parys , 30 Junij. Al de dagbladen roemen de goede houding der troepen bij de op gisteren gehouden wapenschouwing. De heer Thiers en de maarschalk Mac Mahon werden door de troepen met gejuich begroet. In het Paris-Journal is een brief van den gewezen prefect van Parys, den heer Haussman , openbaar gemaakt, waarin deze verklaart dat hij tot geene uitsluitende partij behoort maar een getrouw dienaar van zijn land is, en dat hij in het belang der partij van de orde weigert eene candidatuur aan te nemen. De heer Gambetta is gisteren te Parys aangekomen. De door hem te Bordeaux gehouden rede strekt hoofdzakelijk tot aanbeveling der ontwikkeling van het volksonderwijs en van de nationale weerbaarheid. Berlyn , 30 Junij. Het vertrek des Keizers naar Hannover, hetwelk op heden morgen ten 9 ure bepaald was, heeft niet plaats gehad, daar Z. M. gedurende den nacht eenen aanval van rheumatische pijnen gehad heeft, die des morgens, ofschoon minder hevig, nog voortduurden. De Kroonprins is naar Hannover vertrokken. Londen , 29 Junij. In de zitting van het Lagerhuis heeft de heer Enfield gezegd, dat men noodzakelijk den afloop der werkzaamheden van de gemtengde commissie moet afwachten, alvorens vergoeding te vragen voor de aan Britsche eigendommen toegebragte schade, waarvan geene opgave gedaan is aan de commissie die het tractaat gesloten heeft. De heer Gladstone voegde er bij, dat hij weldra zal aankondigen of er een dag voor de beraadslaging over het tractaat vastgesteld kan worden. Een officieel telegram van den Britschen consul te Shanghai, van gisteren, berigt: De Amerikaansche troepen hebben die van Korea op het eiland King Hoa geslagen, hunne vesting vermeesterd en verwoest en 500 man gedood. De Amerikanen verloren 3 dooden, waaronder 1 officier , en 7 gekwetsten.
Londen, 30 Junij. De Keizer en de Keizerin van Brazilië zijn gisteren avond hier aangekomen. Het Lagerhuis heeft met 324 tegen 230 stemmen het voorstel aangenomen om de beraadslaging in comité te beginnen over de bill tot invoering van de geheime stemuitbrenging. Londen, 29 Junij. Blijkens den heden verschenen weekstaat was de stand der Bank als volgt: totale reserve £ 17,559.790; banknoten in omloop £ 24,049,750; voorraad edel metaal £ 26,609,540; portefeuille £ 20,661,763; rekening met particulieren £ 23,139,721; rekening met de schatkist £ 9,898,184: reserve van banknoten £ 16,813,360. New York, 29 Junij. Goud-agio 12 "/g.
---

