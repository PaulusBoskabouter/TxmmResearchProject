NEDERLANDEN. 's GRAVENHAGE, den 12den Junij 1871.
P.ij Koninklijk besluit van 9 Junij 1871, n°. 16, is aan de na te melden officieren bij de rustende schutterijen, op hun verzoek, eervol ontslag verleend, als : in de provincie Gelderland, 6de bataillon, 2de compagnie, aan W. Reerink, als lsten luitenant; 15de bataillon, Sde compagnie, aan A. Kusters , als kapitein; in de provincie Groningen, 2de bataillon, 1ste compagnie, aan jhr. mr.P. J. van Swinderen. als lsten luitenant. En zijn voorts bij de rustende schutterijen benoemd: in de provincie Gelderland, 6de bataillon, 2de compagnie, tot lsten luitenant J. Heukelman, thans 2de luitenant ; tot 2den luitenant J. N. Dijkman, thans sergeant; 15de bataillon, 3de compagnie, tot kapitein J. N. Martens, thans lste luitenant; tot lsten luitenant jhr. N. H. W. van Delen, thans 2de luitenant; tot 2den luitenant J. F. L. Pool, thans schutter; in de provincie Noordholland, 7de bataillon, 2de compagnie, tot kapitein D. Bek, thans 2de luitenant; tot lsten luitenant J. Wildschut; tot 2den luitenant J. J. C. Sarlet, thans fourrier; 5de compagnie, tot lsten luitenant W. P. Eskes , thans 2de luitenant; tot 2den luitenant A. Goede Dzn.; in de provincie Friesland, 4de bataillon, lste compagnie, tot lsten luitenant D. G. Reitsma, thans 2de luitenant; tot 2den luitenant F. S. Algra, thans schutter; in de provincie Groningen, 2de bataillon, lste compagnie, tot lsten luitenant S. Lohman , thans 2de luitenant; tot 2den luitenant H. Brants, thans sergeant. Bij Koninklijk besluit van 10 Junij 1871, n°. 26, is benoemd tot burgemeester der gemeente Venio M. J. A. Mulder. Bij Koninklijk besluit van 11 Junij 1871, n°. 19, is aan A. H. Ficq, op zijn verzoek, eervol ontslag verleend als 2den luitenant bij het corps Koninklijke scherpschutters, gevormd uit de vereeniging tot bevordering van 's lands weerbaarheid te Rotterdam. Bij Zijner Majesteits besluit van den lOden Junij 1871, n°. 15, is benoemd tot kantonregter te Rotterdam (eerste kanton) mr. A. A. J. Clant, thans kantonregter te Rotterdam (tweede kanton.) Bij Zijner Majesteits besluit van den lOden Junij 1871, n ö . 14, is aan mr. W. C. Scheidius, op zijn daartoe gedaan verzoek, eervol ontslag verleend als lid van het collegie van regenten over het huis van arrest te Winschoten, en is benoemd tot lid van genoemd collegie mr. B. W. N. Servatius, officier van justitie bij de arrondissements-regtbank te Winschoten.
---

BUITENLANDSCHE BERIGTEN. FRANKRIJK.
Bij een besluit van den 9den dezer heeft het gouvernement bepaald dat de stemgeregtigde bevolking van zeven en veertig departementen alsmede die van het arrondissement Belfort , op 2 Julij aanstaande zal opkomen om leden voor de Nationale Vergadering, en wel een aantal van honderd dertien te zamen , te verkiezen , ter vervulling van plaatsen die open staan ten gevolge van sterfgevallen , van ontslag nemen of van andere omstandigheden. Het departement der Seine, of Parys, alleen zal alsdan een en twintig afgevaardigden te verkiezen hebben. Bij deze verkiezingen, eene gelegenheid voor nagenoeg de helft deinatie om van hare inzigten en wensclien te doen blijken, zal ieder stemgeregtigde zijne stem in de gemeente zijner inwoning uitbrengen, en op zijn stembiljet zoo vele personen aanwijzen als er thans afgevaardigden door zijn departement te verkiezen zijn. — In strijd met de berigten van sommige dagbladen blijkt uit eene mededeeling van ÏUnivers , dat de graaf van Chambord niet in Frankrijk is noch er dezer dagen is geweest. — Het officiele dagblad brengt thans het volledige verslag van de Donderdag jl. gehouden zitting der Nationale Vergadering, waarin besloten is de prinsen van Orleans als leden toe te laten en de Bourbons van de ballingschap te ontheffen. Dat besluit is genomen na eene redevoering van den heer Thiers, wier eerste en grootste gedeelte strekte om het" te ontraden ; het werd door het Hoofd der uitvoerende magt beschouwd als strijdig met het algemeene belang, dewijl het, althans in het oog der republikeinen, een stap op den weg tot herstel der monarchie zou zijn en alzoo de met geweld bedwongene doch nog niet gesmoorde hartstogten weder aanprikkelen zou; als strijdig met den
wapenstilstand der partijen, die in de Vergadering bij hare eerste zamenkomst te Bordeaux was tot stand gekomen en welks verbreking dadelijk eenen nieuwen, verschrikkelijken burgerkrijg ten gevolge zou hebben; en eindelijk als strijdig met de voorwaarde waaronder het Hoofd der uitvoerende magt aangesteld was en het gezag aanvaard had, namelijk de verpligting tot instandhouding der republiek als feitelijk bestaanden en althans voorloopig aangenomen regeringsvorm. Na die bezwaren aangewezen te hebben, vervolgde de heer Thiers, blijkens het officiele zittingverslag, zijne redevoering nagenoeg aldus: >i Lettend op hetgeen mij door de voorzigtigheid en door de goede trouw werd voorgeschreven, en getrouw aan mijn oude gevoelen dat de zoogenaamde uitbanningswetten in de daad wetten van voorzorg , een regtmatige en doelmatige voorzorgmaatregel tot wering van burgertwisten en beroerten zijn, heb ik mij de vraag gedaan of ik het Fransche grondgebied weder toegankelijk mogt stellen voor leden van vorstelijke geslachten die over ons land geregeerd hebbefc"; en ik hel over tot het gevoelen dat het geene voorzigtige en loffelijke handeling van mij zou zijn. » Mij herinnerend hoe bescheiden een vorst welke thans ongelukkig is, dien ik noch verguizen noch beleedigen wil, zich in het jaar 1848 bij do Grondwetgevende Vergadering aanmeldde, — hoe bescheiden de optreding was van dien prins welke eenige jaren later Keizer der Franschen was — heb ik mij gezegd dat het altijd zeer gevaarlijk voor oene republiek was, eenen man die nog prins was in haar midden op te nemen. Ik laster de prinsen niet; doch de Voorzienigheid heeft hen geplaatst in eene bijzondere positie, waarvan zij zich niet kunnen ontdoen en wier bezwaren zij niet kunnen wegnemen; en zoo ik hun raad mogt geven, zou ik hun zeggen dat afzien van die positie, dat abdiceren beneden hunne waardigheid zou zijn. God heeft hen vorstelijke personen gemaakt; zij moeten vorstelijke personen blijven, daar zij anders den eerbied en het zedelijke gezag, waaraan zij behoefte hebben, verbeuren zouden. Doch er zijn aan die positie onmiskenbare bezwaren verbonden; en ik deed mij de vraag of ik niet eene feil zou begaan met hen weder in ons land te laten komen; ik heb mij gezegd dat er maar één middel was om dien stap verschoonlijk te maken, namelijk ons land vooraf door aanwijzing van deszelfs strekking en mogelijke gevolgen te waarschuwen ; dit nu is het wat ik thans doe. » Verder heb ik mij gezegd: door meer dan één geslacht is Frankrijk geregeerd. Wetten welke aan dezen of genen persoon of geslacht het genot van bet gemeene regt ontzeggen en hen tot eene uitzondering maken — wetten van exceptie — wil men niet langer laten bestaan: zij moeten worden ingetrokken. Het zij zoo ! Doch wanneer wij sommige vorstelijke personen weder in het land laten komen en andere buiten gesloten houden, dan hebben wij nog eene wet van exceptie als vroeger, met dit onderscheid alleen dat nu alleen die vorstelijke personen met exceptionele maatregelen worden getroffen, welke het laatst ons grondgebied hebben verlaten, en die nog een voorwerp van levendïgen haat zijn. Alzoo zou men het stelsel van exceptionele wetsbepalingen, waaraan men een einde wilde maken, zijns ondanks in stand gelaten hebben. En wat zouden wij dan doen in geval een ander prins dan een uit het huis van Bourbon door de kiezers tot lid der nationale vertegenwoordiging wierd verkozen, hetgeen toch zou kunnen gebeuren, daar het algemeen stemregt, hoewel in het algemeen genomen onfeilbaar, toch in een of ander deel des lands feilen kan begaan. Wil men uit edelmoedige zucht tot billijkheid wetten van exceptie afschaffen, dan zou het onpartijdig voor alle hier te lande geregeerd hebbende geslachten gedaan moeten worden. Alzoo werd ik bedacht op het ontwerpen van wetsbepalingen toepasselijk op al de dynastien en die tevens de vrijheid tot terugkeer in ons land aan zekere voorzorgmaatregelen, aan zekere van de toe te laten personen te vorderen waarborgen, zou verbinden. Het kwam mij voor, dat zulk eene wet billijk zou zijn en, zonder iets beleedigends voor de vorstelijke personen te hebben, ons in staat zou stellen om ons tegen mogelijke gevaren te behoeden. Ik heb dan ook bepalingen van die strekking aan de commissie van rapporteurs voorgeslagen, eerst in eene zeer stellige redactie, vervolgens in zachtere bewoordingen; doch ik bevond dat er geene kans op aanneming van dezelve bestond, althans niet bij de commissie. Ik drong lang aan; maar ten laatste heb ik er van afgezien; het nadeelige van eene verandering des bewinds in de tegenwoordige tijdsomstandigheden weerhield mij van het tot eene kabinetsquaestie te maken. i) Alzoo was ik in groote verlegenheid en slingering van gemoed ; doch de vaderlandsliefde der bedoelde prinsen is mij te hulp gekomen; aan eenige van die mannen onzes lands, wier woord altijd alle twijfeling zal doen vervallen , hebben zij opgedragen te gemoet te komen aan de beduchtheden en bedenkingen, welke voor mij zoo vele gemoedsbezwaren waren; zij hebben mij gezegd dat zij geen hinderpaal zouden zijn, dat zij niet in deze vergadering zouden verschijnen, en dat geene van de beduchtheden die mij zoo veel bekommering hadden gegeven , ooit door hun gedrag zou worden geregtvaardigd. i) Die edelmoedige opoffering heb ik aangenomen ; ik heb gemeend dien ten gevolge de u voorgedragen wet [tot ontheffing der Bourbons van de ballingschap] te kunnen aannemen onder voorbehoud van het
regt om naar eigen oordeel, als belast zijnde met do instandhouding der openbare orde op de straat en der kalmte in de gemoederen — maar onder onverwijlde inroeping van uw oordeel — maatregelen te nemen zoodra ik gevaar voor Frankrijk , voor zijne toekomst of voor zijne instellingen zou zien; en dat regt heb ik mij jegens allen en een iegelijk voorbehouden. »Welnu, onder dat voorbehoud en op dien voet zal ik, ofschoon altoos met grooten last voor mij zeiven, in staat zijn om de pligten mijner ambtsbetrekking bij voortduring te vervullen. Maar denkt niet dat mijn gedrag in deze zaak is bepaald door den wensch om aan het bewind te blijven: het bewind is eene vermoeijende taak, doch ik acht mij verpligt mijne kracht aan de belangen des lands te blijven wijden. Mijn gedrag in deze zaak is enkel bepaald door beweegredenen waarvoor ik ten aanhooren van u, van mijn land, van de nakomelingschap, van God mag uitkomen. Ik blijf uit pligtsbesef op dezen zetel, met de bede om uw voortdurend vertrouwen, en onder herhaling der betuiging dat ik niemand, neen, niemand bedriegen zal." DUITSCHLAND. In den Duitschen Bondsraad zijn eergisteren twee wetsontwerpen vastgesteld om onverwijld bij den Rijksdag te worden ingediend. Het eene daarvan strekt om eene som van vier millioen rijksdaalders uit de Fransche oorlogscontributie ter beschikking van de bondsregering te stellen ten einde daaruit de officieren , geneesheeren en manschappen der landweer, die ten gevolge van hunne oproeping tot de dienst te velde bijzonder zwaar in hun burgerlijk bedrijf benadeeld zijn geworden, tot het hervatten van dat bedrijf zoo veel mogelijk behulpzaam te zijn. Door deze voordragt wordt voldaan aan het besluit van den Rijksdag , genomen op het lievig door de regering bestredene voorstel des heeren Bunsen, zonder dat echter, naar men uit Berlyn schrijft, van het besluit des Rijksdags in de motiven der voordragt gewaagd wordt. Bij het tweede van de boven bedoelde wetsontwerpen , hetwelk met het zoo even gemelde schijnt zamen te hangen, wordt eene som, mede van 4 millioen, uit de Fransche oorlogscontributie ter beschikking van den Keizer gesteld, ter verleening van dotatien aan die Duitsche veldoversten welke in den jongsten oorlog bijzonder veel tot den gelukkigen afloop van denzelve hebben bijgedragen. — Uit Dresden wordt gemeld dat de Kroonprins van Saksen den loden dezer aldaar uit Compiègne aangekomen is, om zich naar Berlyn te begeven ter deelneming aan den zegevierenden intogt der troepen. — Verscheiden Noordduitsche bladen bevatten de volgende officieuse teregtwijzing: » De Norddeutsche Alljetneine Zeitung heeft zich herhaaldelijk ten gunste van Napoleon verklaard. Men heeft daaruit de gevolgtrekking afgeleid, dat onze regering eene restauratie van Napoleon zou begunstigen. Die gevolgtrekking is ongegrond. Uit de verklaringen en de houding der regering blijkt dat zij voortdurend in allen deele het beginsel van niet-tusschenkomst handhaaft." — Uit München wordt gemeld: » De processie ter gelegenheid van den Sacramentsdag op den 8sten dezer was dit maal veel minder luisterrijk dan in vroegere jaren. De Koning, de prinsen, de hoojere en lagere hotbeambten namen er geen deel aan; naast het verhemelte, waaronder de aartsbisschop zich bevond, gingen eenige militairen, maar voor het overige waren de troepen van het garnizoen, die anders den stoet vergezelden, niet opgeroepen. Aan de staatsambtenaren, die vroeger verpligt waren aan de processie deel te nemen, was bij ministeriele circulaire kennis gegeven, dat de Koning de plegtigheid niet zou bijwonen en daarbij ook niet vertegenwoordigd zou zijn, en dat het aan de ambtenaren vrijgelaten werd afwezig te blijven, indien zij gemoedsbezwaren tegen de deelneming hadden Alleen de ministers graaf Bray, von Lutz en von Braun. waren niet een vijftigtal ambtenaren tegenwoordig. De hoogeschool was slechts door 6 hoogleeraren in de theologie en 1 hoogleeraar in de regten — en de gemeenteraad, die 80 leden telt, slechts door drie leden vertegenwoordigd. Ofschoon het militair geleide ontbrak werd de orde. van den optogt niet gestoord." ENGELAND. In de Vrijdag jl gehouden zitting van het Britsche Lagerhuis is door den minister Forster op eene tot hem gerigte vraag het volgende geantwoord: » Het gouvernement kan nog niet overgaan tot het verligten der beperkingen waaraan de handel in Duitsch rundvee hier te lande thans onderworpen is. Het heeft nog maar weinige dagen geleden berigton ontvangen waardoor het is bevestigd in de overtuiging dat het nog geen tijd is om eenige verandering in de voorschriften betrekkelijk den invoer van Duitsch rundvee te maken. » Immers wij hebben van onzen gezant te München vernomen dat er in de laatste dagen gevallen van veepest in Beyeren, en wel nabij München , waren voorgekomen ; en hoewel er hoop bestond dat de ziekte er door de onverwijld en met kracht genomen maatregelen zou worden gestuit en uitgeroeid, blykt evenwel uit dat feit, dat Duitschland in dit opzigt de gevolgen van den oorlog nog niet is te boven gekomen , en dat het nog geen tijd is om den handel in Duitsch vee van beperkingen te ontheffen. »Intusschen vlei ik mij met de gedachte dat het laatstelijk door ons gouvernement genomen besluit tot opheffing van beperkingen welke aan den invoer van vee uit Nederland waren opgelegd, eene zeer voordeelige werking heeft gehad voor de verbruikers van vleesch in het noordelijke deel van Engeland, alsmede voor de landbouwers, die groote behoefte aan aanvulling hunner veestallen hadden ; en het laatstelijk gedane onderzoek heeft mij bevestigd in de overtuiging dat de invoer van Nederlandsch vee geen gevaar van veepest, noch het vrije vervoer binnen 's lands van Nederlandsch vee gevaar van longziekte voor onzen veestapel medebrengt." In dezelfde zitting van het Lagerhuis is door den heer KnatchbullHugessen , namens de regering gezegd dat Harer Majesteits gouvernement, althans het tegenwoordig bestaande kabinet, afgezien had van het ten vorigen jare opgevatte denkbeeld om de kolonie Gambia, op Afrika's westkust, aan eene andere mogendheid over te dragen. n Engeland — zeide hij verder — bezit en behoudt koloniën op Afrika's westkust, niet voor zijn eigen voordeel, maar uit beweegredenen van waarlijk verheven on reinen aard , namelijk met de bedoeling om er den slavenhandel uit te roeijen en het Christendom met de beschaving onder de inlandsche volksstammen te verbreiden."
ITALIË In berigten uit Rome van 9 Junij wordt gemeld dat het Italiaansche gouvernement bevel had gegeven om nieuwe werken tot verdediging van Rome aan te leggen en om torpedo's of onderzeesche mijnen in de voornaamste havens des koningrijks te plaatsen. Naar hetgeen verder wordt gemeld had de Paus bevel gegeven om in Rome noch den Heiligen Sacramentsdag noch den vijf-en-twintigsten verjaardag zijner troonsverheffing met openbare plegtigheden te vieren, maar do viering tot plegtigheden binnen den omtrek der kerkgebouwen te bepalen. SPANJE. In Madrid is, blijkens de berigten van 8 Junij, de Heilige Sacramentsdag dit jaar weder op de gebruikelijke wijze van wege de burgerlijke overheid gevierd. Het stedelijke bestuur had wegens den slechten staat zijner kas besloten ditmaal de viering van .dat feest aan de kerkelijke overheid over te laten: het heeft daarvan afgezien op verzoek van den Koning Amadeus, die de te maken kosten voor zijne rekening nam. Zijne Majesteit heeft persoonlijk aan de processie van den 8sten deel genomen. TELEGRAPI1ISCHE BERIGTEN Ontvangen gisteren 11 Junij. Versa.ili.es , 10 Junij. Het Journal Officiel bevat een besluit van gisteren, waarbij de kiezers in 113 kiesdistricten tegen den 2den Julij worden bijeen geroepen om tot de verkiezingen ter aanvulling van de Nationale Vergadering over te gaan. Nog bevat het regeringsblad eene bekendmaking houdende dat alle in de Fransche Bank gedeponeerde effecten en andere waarden behouden zijn gebleven. Versailles , 11 Junij. Het, Journal Officiel berigt dat de heer Picard zijn ontslag genomen heeft als gouverneur der Bank. De prinsen van Orleans hebben Versailles nog niet verlaten. Londen , 11 Junij. De Observer geeft zijne goedkeuring te kennen van de afschaffing in Frankrijk der wetten, waarbij de vorsten van Orleans uit dat land verbannen waren. Berlyn , 10 Junij. De vleugel-adjudant luitenant-kolonel graaf von Waldersee, vroeger militair gevolmagtigde in Parys , is tot zaakgelastigde van Pruissen bij de Fransche regering benoomd, en zal zich den 13den dezer naar Parys op zijnen post begeven. Weenen , 10 Junij. Ten gevolge van de bij circulaire desltaliaanschen ministers van buitenlandsche zaken gedane voorloopige kennisgeving betreffende de verplaatsing van den regeringszetel naar Rome is , naar men uit eene goede bron verneemt, aan den baron von Kübeck, Oostenrijksch gezant te Florence, last gegeven om den Koning van Italië naar Rome te volgen. Volgens berigten uit Pesth is de minister Gorove voornemens zijn ontslag te nemen. Florence , 11 Junij. De Kamer van Afgevaardigden zet de beraadslaging voort over de zaak van den St. Gotthard-spoorweg. De heer Migliorati is heden met instructien betreffende de quaestie van het Laurion-bergwerk naar Athene vertrokken. St. Petersbukg , 10 Junij. De Italiaansche gezant, markies di Bella Caracciolo, is met verlof naar Italië vertrokken. New York, 10 Junij. In New Hampshire is de heer Weston, een demokraat, tot gouverneur verkozen. Volgens berigt uit Toronto zal Britsch Columbia zich met Canada vereenigen. Goud-agio 12V 2 . Ontvangen heden 12 Junij. Athene , 10 Junij. De Koning vertrekt heden nacht naar Triëst; zijn verder reisplan is niet bekend. De Kamer heeft vóór de sluiting een voorstel aangenomen strekkende om haar diep leedwezen over den burgeroorlog in Frankrijk te verklaren. In zijne laatste rede heeft de president-minister medegedeeld , dat Turkye krachtig medegewerkt heeft tot beteugeling der struikrooverij, welke bijna geheel uitgeroeid is.
---

