NEDERLANDEN. 's GRAVENHAGE, den 8sten April 1871.
Bij Koninklijk besluit van den lsten April 1871 , n°. 11 , zijn benoemd : jhr. mr. R. A. A. E. von Pestel, thans raad van legatie honorair hij Zr. Ms. gezantschap te Berlijn, tot raad van legatie bij dat te Londen ; mr. F. W. C. P. graaf van Bylandt, thans secretaris bij het gezantschap te Weenen, tot raad van legatie bij dat te Berlijn; jhr. mr. K. W. F. Wttewaal van Stoetwegen, secretaris van legatie, thans tijdelijk toegevoegd aan het gezantschap te St. Petersburg, tot secretaris van legatie bij dat gezantschap Terwijl bij datzelfde besluit zijn overgeplaatst : jhr. mr. A. P. C. van Karnebeek, thans raad van legatie bij het srezantschap te Londen, naar het Departement van Buitenlandsche Zaken, om aldaar tijdelijk werkzaam te zijn; mr. D. Everwijn, thans raad van legatie bij het gezantschap te St Petersburg, naar dat te Parijs; jhr. mr. A. L. E. de Stuers, thans secretaris van legatie, werkzaam bij het Departement van Buitenlandsche Zaken, naar het gezantschap te Weenen. Bij Zijner Majesteits besluit van den 7den April 1871, n°. 6, zijn benoemd: tot regter in de arrondissements-regtbank te Appingedam, jhr. mr. O. de Marees van Swinderen, thans griffier bij het kantongeregt te Bectsterzwaag; tot griföér bij het kantongeregt te Beetsterzwaag, mr. U. Stheeman , advocaat en candidaat-notaris te Groningen. Bij Zijner Majesteits besluit van den 5den dezer, n°. 21, is bepaald , dat de bij art. 21 van het reglement voor de opleiding van kadets bij het corps mariniers bedoelde commissie tot het afnemen van het examen voor den rang van 2den luitenant, in dit jaar zal bestaan uit den commandant en inspecteur van het corps mariniers, als voorzitter, den kapitein ter zee P. van der Velden Érdbrink en den kapitein der 1ste klasse bij voorschreven corps J. Gautier, als leden. Bij besluit van den 7den April 1871, n°. 9, heeft Zijne Majesteit goedgevonden den kapitein B. T. P. J. van Heel, van het 3de regement infanterie, krachtens art. 42, § 2 c, der wet van den 28sten Augustus 1851 (Staatsblad n". 128), op pensioen te stellen , en het bedrag van dat pensioen , ingevolge de artt. 14 b en 19 der wet van dezelfde dagteekening ( Staatsblad n°. 129), te bepalen op f 1050 'sjaars. Bij besluit van den 7den April 1871, n°. 10, heeft Zijne Majesteit goedgevonden: 1°. bij het wapen der infanterie te benoemen: bij het 1ste regement, tot lsten luitenant (naar ouderdom van rang), de 2de luitenants jhr. O. H. Trip en L. M. .T. Wenniger, beiden van het corps; bij het 2de regement, tot lsten luitenant (naar ouderdom van rang), den 2den luitenant A. J. Vetter, van het corps; bij het 3de regement, tot kapitein van de 3de klasse (naar ouderdom van rang), deu lsten luitenant C. A. Koorevaar, van het 6de regement; tot lsten luitenant (naar ouderdom van rang), de 2de luitenants J. van Dam en J. Uilkens, beiden van het corps; bij het 5de regement (naar ouderdom van rang), den 2den luitenant H. G. van Tarel, van het corps, thans gedetacheerd bij het koloniaal werfdepöt; bij het 7de regement, tot kapitein van de 3de klasse (naar ouderdom van rang), den lsten luitenant-adjudant A. de Heus, van het 6de regement; 2°. krachtens punt 4 van art. 38 der wet van den 28sten Augustus 1851 ( Staatsblad n°. 128), in afwachting van nadere beschikking, op non-activiteit te stellen den lsten luitenant J. E. van Gorkum, van het 7de regement infanterie. Bij besluit van den 8sten April 1871 , n". 9 , heeft Zijne Majesteit goedgevonden : 1°. te benoemen : bij de administrateurs van kleeding en wapening, tot kapitein administrateur van kleeding en wapening (naar ouderdom van rang) bij de Koninklijke Militaire Akademie , den 1 sten luitenant -administrateur van kleeding en wapening J. J. A. van der Weg, van genoemde Akademie;
bij de kwartiermeesters, tot lsten luitenant-kwartiermeester (naar ouderdom van rang) bij hot 4de regement infanterie , den 2don luitenantkwartiermeester N. W. Torré, van het corps; 2°. over te plaatsen, in zijnen rang, bij het regement grenadiers en jagers, den kapitein-administrateur van kleeding en wapening J. Hilberg, van het 6de regement infanterie; als lsten luitenant-administrateur van kleeding en wapening bij het bataillon mineurs en sapeurs, den lsten luitenant-kwartiermeester T. L. Muller, van het 8ste regement infanterie. RAAD VAIV STATE. Openbare vergadering van den Raad van State, Afdeeling voor de geschillen van bestuur , op Woensdag den 12den April 1871, des voormiddags ten elf ure.
---

BUITENLANDSCHE BERIGTEN. DUITSCHLAND
Aan de beraadslagingen van den Duitschen rijksdag over het voorstel der katholieke partij, om eenige bopalingen betreffende de zoogenoemde » grondregtenaan de rijksconstitutie toe te voegen, is van wege de regeringen geen deel genomen. Hoe intusschen aan die zijde over het voorstel wordt geoordeeld is op te maken uit het volgende artikel der half-officiele Berlynsche Provinzial-Correspondenz: n Het moest bevreemding wekken, juist door eene streng katholieke parlij voorstellen ten gunste van burgerlijke en godsdienstige vrijheid te zien doen, welke lijnregt in strijd zijn met de overleveringen der katholieke kerk , gelijk die nog onlangs plegtig bekrachtigd zijn geworden. De tegenwoordige Paus heeft, gelijk bekend is, nog maar weinige jaren geleden in den zoogenaamden Syllabus «eene lijst van alle dwa»lingen en verderfelijke leerstukken, welke door hem verworpen en » verboden zijn", doen zamenstellen en aan alle bisschoppen mededeelen. Onder de » dwalingen , welke met het hedendaagsche liberalismus zamenhangen", wordt aldaar in § 10 uitdrukkelijk de leer veroordeeld, dat andere godsdiensten gelijke regten als de katholieke godsdienst hebben; — voorts wordt op nieuw met nadruk herinnerd n dat de politieke vrijheid van alle eerediensten, en de aan een iegelijk gewaarborgde vrijheid om alle gevoelens en zienswijzen openlijk bekend te maken, tot bederf der zeden en der zielen en tot verbreiding der pest van hot indifferentismus bijdraagt; " — eindelijk wordt het gevoelen verworpen » dat de Paus zich met den vooruitgang, het libeialismus en de beschaving van den nieuweren tijd zou kunnen verzoenen." i) Hoe is het daarmede overeen te brengen dat juist de katholieke partij voorstelt grondregten betreffende vrijheid van godsdienst en drukpers in de rijksconstitutie te waarborgen ? i) Waarschijnlijk is het der katholieke partij hoofdzakelijk te doen geweest om artikel 15 der Pruissische grondwet, hetwelk de zelfstandigheid en onafhankelijkheid der kerkgenootschappen waarborgt, voor geheel Duitschland van kracht verklaard te zien, en daardoor aan de katholieke kerk in verscheiden bondsstaten eene gunstigere positie te verzekeren dan zij er tot hier toe heeft. Om dit oogmerk te bereiken , en daar men al dadelijk begreep dat het niet wel mogelijk zou zijn de aanneming uitsluitend van het bedoelde artikel door te drijven, stelden de katholieken voor, de betrekkelijke bepalingen der Pruissische grondwet in haar geheel over te nemen. »Al de partijen in den Rijksdag verwierpen echter dit voorstel en wel hoofdzakelijk omdat het gevaarlijk geoordeeld werd, kerkelijke vraagstukken op het gebied der rijkswetgeving over te brengen zonder voorafgaande zorgvuldige overweging en voorbereiding. «Bovendien zullen de quaestien betreffende de vrijheid der drukpers en het regt van vereeniging, welke bij de tegenwoordige constitutie uitdrukkelijk als onderwerpen der rijkswetgeving genoemd worden , binnen kort wettelijk worden geregeld. n Daarentegen is de uitbreiding van de bevoegdheid des rijks tot de godsdienstige aangelegenheden van den aanvang af hoogst bedenkelijk geoordeeld. Bij de beraadslaging over het ontwerp der bondsconstitutie in hot jaar 1867, verklaarde de vertegenwoordiger der regering (de minister von Savigny) onder schier algemeenen bijval, dat het godsdienstig-zedelijke gebied in geen geval aan de zelfstandige beschikking der afzonderlijke staten onttrokken zou worden. Daarvan op dit oogenblik af te wijken, zou juist thans, mi de godsdienstige vraagstukken meer dan ooit van moeijelijken en teederen aard zijn, in meer dan dénopzigt hoogst bedenkelijk en voor de ontwikkeling der rijksaangelegenheden hoogst nadeelig zijn."
— Volgens eene naai* het schijnt officieuse mededeeling uit Weenen van 5 April zou het Engelsche kabinet te Berlyn hebben doen vragen: of, en zoo ja onder welke voorwaarden, in welken vorra, en met welk doel de Duitsehe legers tot eene medewerking of tot zelfstandige operatien tegen de tijdelijke bewindhebbers in Parys gebezigd zouden worden, en zou daarop het bepaalde antwoord gegeven zijn: dat Duitschland zich in ieder geval ten volle geregtigd achtte om de stipte uitvoering des 1 vredespraeliminairen zoo noodig op eigen hand te verzekeren, en dat eventuole militaire operatien, tot dat einde ondernomen, natuurlijk niet verder zouden gaan dan het doel waartoe zij strekten ; dat Duitschland zich voor het overige voortdurend van alle inmenging in de Fransche aangelegenheden zal onthouden, met uitzondering alleen van het geval dat zijne ondersteuning door de wettig ingestelde Fransche regering ingeroepen wierd , en dat in zoodanig geval de wijze en de uitgestrektheid der te verleenen ondersteuning bij eene formele overeenkomst geregeld zouden worden. — De graaf de Montmartin, landeigenaar in den Elsas, voormalig prefect en lid van den departementalen raad, die zich met gedelegeerden der Strasburgsche kamer van koophandel naar Berlyn heeft begeven, heeft van daar eenen brief aan een der bladen van Strasburg gezonden, waarin hij aan zijne landgenooten onder het oog brengt, dat zij door zich blijmoedig en onvoorwaardelijk in hunne veranderde positie te schikken slechts hun welzijn en hunne belangen kunnen bevorderen. «Naar mijne overtuiging, zegt hij in dat schrijven, staat het vast, dat bij de Keizerlijke regering de wensch en het vaste voornemen bestaan om aan den Elsas eeno met zijne behoeften, wenschon en zeden strookende staatsinrigting en eene even bekwame als liberale administratie te geven. De geslagene wonden teheelen, de gemoederen te verzoenen, de belangen van allen te bevorderen, en het land niet als een veroverd maar als een in allen deele gelijke regten als Duitschland bezittend gewest te behandelen, scheen mij toe de ernstige wil te zijn van allen, die aan de overzijde des Rhijns eenigen invloed op onzen toestand uitoefenen. En niet alleen in de hoogero kringen van re<jerin<* en administratie, maar van alle beschaafde en verlichte Duitschers, met welke wij in aanraking kwamen, hebben wij onvergetelijke bewijzen van innige deelneming en sympathie ontvangen... . De besluiten welke genomen zullen worden, ja, de geheele wijze van handelen jegens onzen Elsas, zullen weldra bewijzen dat ik mij niet bedrogen heb, en dat. terwijl aan gene zijde der Vogesen achter ons alles vermolmd instorten en te gronde gaat, aan gene zjde des Rhijns eene gezonde kracht ons voor oogen staat, waaraan wij ons onvoorwaardelijk tot heil' van ons land moeten aansluiten , indien wij ook voor onzen Elsas eene toekomst vol kracht en leven wonschen." — Uit München wordt van 4 April aan de Kölnische Zeitung gemeld: » De hoogleeraar en proost dr. von Döllinger [die in een dezer dagen openbaar gemaakt schrijven aan den aartsbisschop van München verklaard heeft in de verwerping der besluiten van het jongste concilie te volharden] is thans het voorwerp van algemeene hulde en bewondering geworden. Toen het gisteren bekend werd dat hij de hoogmis in de hofkerk zou bedienen, stroomde zulk eene menigte naar de kerk, dat deze naauwlijks de helft der menschen kon bevatten. De telegraaph en de post brengen dagelijks een groot aantal adressen, verklaringen van adhaesie en gelnkwenschen aan den heer Döllinger." FRANKRIJK Het gouvernement heeft verleden Woensdag-avon 1 per telegraaph berigt uit Versailles aan de gewestelijke overheden gezonden dat de orde in Marseille gewapenderhand hersteld was. Het zeide verder in die mededeeling : » Alzoo zijn al de groote steden thans rondom het vrijelijk verkozen gouvernement des lands vereenigd. In Limoges heeft zich eene opschudding van weinig gevaarlijken aard voorgedaan; maaide communisten van die stad * niet willende onderdoen voor de communisten van Parys, hebben den kolonel van het in dat departement gelegerde regement kurassiers vermoord; de verdiende straf zal de daders van dien Iafhartigen moord spoedig achterhalen. ii Voor Parys zijn de onzen meester van de gansche heuvelkruin van Chatillon. Eene wisseling van kanonschoten zonder veel uitwerking is er thans gaande tusschen de door ons leger veroverde schans van Chatillon en de forten Issy en Vanves. » Het bloed van het leger zorgvuldig sparende heeft het gouvernement ondienstig geacht bevel te geven tot het aantasten van die forten, wier lot met dat van Parys verbonden is en welke met de hoofdstad zullen vallen wanneer het tijdstip daarvoor zal gekomen zijn. ii De opstandelingen in Parys, zich than3 niet meer de overwinnaars kunnende noemen, zijn in angst en ontsteltenis. Zij vaardigen vogelvrijverklaringen de een tegen den ander uit, in afwachting van den tijd dat zij zich door de gansche bevolking verlaten zullen zien en tot het welverdiende uiteinde zullen komen. i> Ziedaar wat er gisteren en heden is voorgevallen, opgegeven met die naauwkeurigheid waarvan het gouvernement voornemens is nooit af te wijken." In Parys is verleden Woensdag van wege de Commune eene bekendmaking aangeplakt, die het volgende inhoudt: » Heden-nacht is er in de vlakte van Chatillon en in de nabijheid van het fort Vanves een heete strijd gevoerd. Het vijfde legioen van de nationale garde heeft er dapper zijnen pligt gedaan ; onder de tien bataillons waaruit het bestaat, is noch afvalligheid noch aarzeling gezien. Het aantal gesneuvelden en gewonden zal ons eerst heden-avond bekend zijn. ii Het 248ste bataillon nationale garde , welks uitrusting eerst dén vorigen dag voltooid was geworden , is ten één ure 's nachts op het tooneel des strijds aangekomen en terstond in het vuur gebragt. ii Heden -ochtend ten negen ure is, hoewel onze positien overal derwijze werden verdedigd dat er geen grond tot bezorgdheid bestond, door den generaal Cluseret, in overleg met de uitvoerende commissie der Commune, besloten de troepen weder binnen Parys te doen komen , zullende hunne organisatie onverwijld worden gewijzigd. De kolonel Cécilia is belast met de uitvoering dier beweging , welke aan onzo dappere bataillons zeer hard moet gevallen zijn." — De Imlépendance Beige zegt onder dagteekening van 7 April: » Heden ontbreekt het schier geheel aan militaire berigten uit Parys en uit Versailles. Dit laat zich trouwens ligtelijk verklaren: immers de gewapende strijd is op dit oogenblik bijna geheel geschorst. Het leger der regtmatige regering heeft de nationale garde uit alle buiten de
linie der forten gelegene positien verdreven; en de Commune heeft in hare zitting van verleden Woensdag bepaald dat al haar krijgsvolk binnen Parys zQu terug keercn. De strijd met voetvolk heeftopgehóuden : de artillerie der bside partijen vuurt nog , doch zonder veel uitwerking. «Intusschen is er in Parys erge regeringloosheid, waarvan uiterst willekeurige maatregelen het gevolg zijn. Niemand mag de stad verlaten zonder reispas of bijzondere vergunning. De huiszoekingen en arrestatieri duren er voort, zoo mede het in beslag nemen van dagbladen en de bevelen tot schorsing der uitgifte. n De dwingelandij toont zich niet alleen in een toenemend aantal dwangmaatregelen, maar neemt ook een stelselmatig karakter aan. Zoo is er eene jury (eene nabootsing der rovolutionaire vierschaar van het jaar 1793) ingesteld om al degenen welke zich verdacht van medepligtigheid met do regering van Versailles zouden maken, wel niet te veroordeelen, maar na een kort en summier onderzoek in staat van beschuldiging te stellen, hetgeen voor de aldus aangeklaagde personen ten gevolge zal hebben dat zij als gijzelaars opgesloten en gevangen gehouden worden om met hun eigen hoofd in te staan voor het leven van die aanhangers der Commune, welke in de handen der regering van Versailles gevallen zijn of nog mogten vallen. ii De eerste persoon bestemd om als gijzelaar naar dat nieuwe stelsel te dienen, schijnt de aartsbisschop van Parys, mgr. Darboy, te zijn. ii Niettegenstaande de maatregelen der Commune tegen de dagbladpers, gaan de Temps , de Opinion Nationale , de Siècle, het Journal de Paris , de Avenir National en het Bien Public voort de handelingen der Commune te berispen met eenen nadruk en moed, die zeer scherp afsteken bij de flaauwhartige houding van het ordelievende deel der bevolking." — Een correspondent der Times zegt in een schrijven uit Parys van den 4den: » Er begint hier onder de bevolking eene reactie tegen de Commune of althans tegen haar besluit om het geschil met Versailles gewapender hand uit te maken; het vrouwelijke doel der bevolking, huisvrouwen en moeders van nationale gardes, verheffen in de eerste plaats hare stem daartegen , en jammeren openlijk over het verlies of de afwezigheid hunner steunen en broodwinners. Die reactie zal, naar het zich laat aanzien, allengs veld winnen en spoedig onweerstaanbaar worden. Dit schijnt de regering te Versailles te begrijpen ; immers zij heeft thans geen voornemen om Parys met geweld binnen te drinaen ; had zij dit willen doen, dan zou het haar verleden Zondag weinig moeite hebben gekost; de mariniers waren toen reeds na bij eene van de stadspoorten. welke zonder verdedigers was. Doch de aanvoerders van het leger hadden bevel om niet verder voorwaarts te rukken , en zelfs om achterwaarts te trekken nadat zij de opstandelingen uit Courbevoie en Puteaux zouden hebben verdreven. Intusschen is dat besluit van den heer Thiers zorgbarend voor het ordelievende gedeelte der Parysche bevolking; het vraagt hoe lang het nog in het hol van den leeuw zal moeten blijven. De houding van het ten stadhuize gezetelde bewind belooft weinig goeds voor dat deel der bevolking. Goed onderrigte lieden verhalen verschrikkelijke dingen van de raadsvergaderingen op het stadhuis. Aldaar heeft de heer Ranc (de gewezen politie-prefect van Gambetta en diens handlanger bij alle willekeurige maatregelen) veel invloed over de andere leden der Commune verkregen. Ranc is onder hen de gevaarlijkste man, degene die in karakter en inborst het meest op Robespierre gelijkt. Ranc is een man met eenen koelen geest, een boschaafd uiterlijk, eene scherpe tong, een schrander hoofd, en in begaafdheden, gelijk in maatschappelijken stand, uitstekende boven al zijne ambtgenooten, zelfs boven den heer Delescluze, die nevens hem het voorkomen van gematigdheid krijgt, i' Naar gezegd wordt heeft Ranc reeds moeite gedaan om de Commune tot het navolgen der revolutionaire maatregelen \ an het jaar 1793 over te halen; dit is hem nog niet gelukt; doch er kan weldra een tijd komen waarin de Commune juist door wanhoop en vertwijfeling tot de alleruiterste maatregelen geneigd wordt. Komt er een dag waarop aan de meeste leden der Commune het hoofd omloopt — hetgeen allezins tot de gebeurlijkheden der naaste toekomst behoort — dan zou Ranc met hulp van Félix Pyat de opperste leiding in handen nemen , en met koelbloedige, berekenende, stelselmatige gewelddadigheid het bestuur gaan voeren. » Ranc heeft reeds veel te verantwoorden , zelfs dingen die hem op het schavot zouden kunnen brengen ; en hij zou het spel niet opgeven zoo lang er nog iets te verspelen zou blijven. Kortom , degenen die Ranc kennen duchten kwaad van zijne geestkracht, van zijne Jacobynsche scherpzinnigheid. Van de plannen om in schikking met Versailles te treden zal niets komen zoolang Ranc zijnen tegenwoordigen invloed in den gemeenteraad van Parys uitoefent." — Blijkens uitvoerige berigten uit Parys van verleden Donderdag-avond waren de lijken der in de jongste gevechten gesneuvelde manschappen van de nationale garde er dien dag met staatsie ter aarde besteld; doch die plegtigheid was , althans naar de verzekering van den correspondent der I'idépendance Beige , door het publiek als met onverschilligheid aangezien. In den ochtend van Donderdag was er eene guillotine, en wel eene van een bijzonder maaksel welke zeven hoofden te gelijk kon doen vallen , op een van de pleinen van Parys, de place Voltaire, aangebragt en opgerigt, maar terstond door Manschappen van de nationale garde in beslag genomen en verbrand. Dit was, naar het scheen , eeno met voorkennis der Commune aangelegde demonstratie, ten doel hebbende de bevolking gerust te stellen. Wederom hadden leden van de Commune hun ontslag uit den gemeenteraad genomen, en wel Ulysse Parent en Regère. Ook hoorde men van de uittreding van den heer Ranc spreken. In het nommer van verleden Donderdag behelsde het dagblad der Commune een rapport van Cluseret omtrent den staat der militaire zaken. Daarin komt deze zinsnede voor: «Kortom, onze positie is die van lieden welke, gesterkt door het besef van hun regt, zich tot verwering bepalen en geduldig afwachten dat zij aangevallen worden." Verder behelst dat blad de volgende nota, den 5den door Pasclial Grousset aan de leden van het corps diplomatique te Parys gerigt: »De ondergeteekende, lid der Commune van Parys, haar gelastigde voor de betrekkingen naar buiten, heeft de eer u officieel te verwittigen van de vestiging van het gemeentelijke gouvernement van Parys. Hij verzoekt u, kennis daarvan aan uw gouvernement te geven, en
«ebruikt deze gelegenheid om u te betuigen dat de Commune wenscht de broederlijke banden, welke het volk van Parys met het vo |k verbinden, naauwer en naauwer toe te halen." Eindelijk behelst genoemd blad het bekende besluit tot instelling eener kamer van besehuldiging voor tegenpartijders der Commune. In den aanhef daarvan leest men: »Overwegende dat het een volstrekte plio-t voor de vertegenwoordigers der Commune van Parys is, de eer en°het leven der twee millioenen inwoners, welke hun de zorg voor ei«en lot en toekomst hebben toevertrouwd, te verdedigen; dat daartoe op staanden voet alle door den staat der zaken geëischte maatregelen moeten worden genomen; en dat de staatsmannen en de overheden der stad het algemeene welzijn behooren te doen zamengaan met het ontzag voor de volksvrijheden." ENGELAND. Verleden Woensdag is te Londen in eene talrijke vergadering van dissenters (dat zijn protestanten die niet tot de Staatskerk behooren) eenstemmig besloten toe te treden tot , en alle ondersteuning te verleenen aan het voorstel hetwelk in de zitting van het Lagerhuis van 9 Mei aanstaande door den heer Miall zal worden gedaan, om aan de bisschoppelijk-protestantsche kerk in Engeland, gelijk ten vorigen jare aan die in Ierland , het karakter en de voorregten van eene staatsinstelling te onttrekken. — In de Times van den fiden leest men het adres hetwelk don 4den dezer door den hertog van Norfolk en drie en dertig andere aanzienlijke Engelschen namens de katholieken van Groot-Britannie den Paus is overhandigd, strekkende om de herstelling van de wereldlijke magt des Heiligen Stoels voor regtmatig en noodig te verklaren. Naar hunne overtuiging is de veiligheid van alle troonen der wereld afhankelijk van de onschendbaarheid van den Pauselijken troon, en geven zij ■alzoo met dit adres tevens een blijk van trouw aan de Britsche Kroon TURK YE. Naar hetgeen onder dagteekening van 24 Maart uit Konstantin op el wórdt geschreven , bevestigt het zich d it de Porte besloten heeft Sinope, Trebisonde en Batun in de Zwarte Zee (nu niet langer een onzijdig water) te versterken en tot geduchte inrigtingen voor de marine te maken. Verder wordt gemeld dat de Porte eene vriendschappelijke en geruststtellende depêche van het Weener kabinet ontvangen had , en nu minder bezorgd wegens hare betrekkingen met de Oostenrijk-Hongaarsche monarchie was. VEREENIGDE STATEN. Volgens de berigten uit de Vereenigde Staten van het laatst deivorige maand werd de onderlinge strijd der leiders van de republikeinsche, de thans bewind voerende partij zoo fel, dat bij de stemming «ver gewigtige vraagpunten de demokratische partij de uitkomst beslissen kon door zich te voegen bij het radicale of wel bij het gematigde deel der republikeinsche partij. Zoo was het ook gegaan in de ■zaak van den Kuklux- clan, dat is van de maatregelen tot bescherming der negers in Zuidelijke Staten tegen kwellingen en vervolgingen van de zijde der blanken. De radicalen wilden eedgenootschappelijke troepen derwaarts gezonden hebben als middel tot beveiliging der zwarte bevolking, maar tevens ook als middel om invloed op de verkiezingen inde Zuidelijke Staten uit te oefenen. De gematigde republikeinen twijfelden of een uiterste middel zoo als het beschikbaar stollen der eedgenootschappelijke krijgsmagt, vereischt werd om de vrijgemaakte zwarten tegen mishandeling en tegen verkorting hunnèr politieke regten te beveiligen ; met hen vereenigden zich de demokraten ; en het gevolg was het besluit om de gesteldheid der bedoelde Zuidelijke Staten tot onderwerp van een parlementair onderzoek te maken en zich hiertoe, voor dit jaar althans, te bepalen. De Senaat heeft besloten zijne werkzaamheden in de tegenwoordige zitting (dat is tot aan December dezes jaars) te bepalen tot maatregelen ter bescherming van trouwe en aan de Unie verknochte burgers in het Zuiden, dat is van de gewezen slaven. Dit besluit bragt van zelf mede, dat het besluit van het Huis van Afgevaardigden tot afschaffing van het invoerregt op steenkolen, zout, koffij en thee voor dit jaar zonder uitwerking zou blijven. Do commissie van enquête heeft zich in haar rapport voor de inlijving van St. Domingo verklaard. Het Congres heeft zijne beslissing, op verzoek van den President Grant, tot het eind dezes jaars uitgesteld. TELEGRAPHISCHE BERIGTEN Parys, 6 April (10 ure des avonds). Het kanon- en geweervuur duurt voort. Den geheelen namiddag is aan de zijde van Montrouge en tusschon Asnières en Nanterre gevochten. Ook de forten van Bicètre, Ivry en Charenton hebben aan het artilleriegevecht tegen de batterijen der troepen van Versailles deelgenomen. Die troepen hebben eenen krachtigen aanval op de positie der Paryzenaars te Neuilly gedaan; ten 6 ure was de barricade bij de brug aldaar gedeeltelijk vernield; de nationale garde was op de vlakte van Gennevilliers omsingeld en deed vergeefsche pogingen om zich door de vijandelijke linie eenen weg te banen en naar Parys terug te keeren. Verscheiden granaten zijn binnen de muren van Parys en op de Avenue de 1'Impératrice neergekomen en gesprongen. Het bewind volhardt er nog altijd bij het besluit om den strijd voort te zetten. De partij der orde verdubbelt hare pogingen om tot eene verzoening te geraken. Volgens geruchten zou er veel hoop bestaan op het tot stand komen van eenen wapenstilstand van 48 uren met uitwisseling van gevangenen. Le Temps stelt voor dat Parys Louis Blanc afvaardige om met den heer Thiers te onderhandelen over eane overeenkomst, waarvan de voornaamste voorwaarden zouden zijn de uitvaardiging eener nieuwe kieswet en de bijeenroeping eener staatregelende vergadering. Parys , 7 April (des morgens.) De nacht is rustig geweest en men heeft geen geschutvuur gehoord. Het officiele blad bevat niets aangaande de militaire situatie. De aangekondigde meeting, ter beraadslaging
over middelen om tot eene verzoening te geraken , is door de Commune verboden. De nationale garde houdt aan de spoorwegstations een streng toezigt op de treinen en vordert van alle vertrekkende personen het schriftelijk bewijs dat zij gehuwd en ouder dan 35 jaren zijn. Het gerucht is in omloop dat de barricades bij de brug van Neuilly door de troepen van Versailles vermeesterd zijn. Parys, 7 April (2 ure na den middag). Sedert heden morgen wordt bij Courbevoie hevig gevochten. De artillerie van Versailles heeft aan beide zijden dier plaats post gevat en de linietroepen staan op de heuvels bij Puteaux. De artillerie der nationale garde is op den weg buiten de poort van Maillot en op de wallen bij de poort van Neuilly geplaatst. Aan den kant van Chatillon hoort men geen geschutvuur. De forten van Issy, Vanves, Montrouge en den Mont-Valérien zwijgen. De meerderheid der nationale garde houdt zich dapper. Bij een besluit der Commune is bepaald dat ieder nationale garde die zicli aan de dienst onttrekt ontwapend worden en geene soldij ontvangen zal, en dat zij die weigeren te vechten van hunne burgerlijke regten ontzet zullen worden. Versailles, 7 April. In de Nationale Vergadering heeft de minister Picard medegedeeld, dat de militaire operatien tegen de brug van Neuilly met den besten uitslag bekroond zijn geworden, en de barricade ingenomen is. Volgens een berigt van den generaal Montaudon was hij de positie geheel meester en werd er thans gewerkt aan het opwerpen van een bruggenhoofd aan de overzijde der rivier bij Neuilly. Er zijn ernstige verliezen geleden. De generaal Bisson is gesneuveld. Da minister voegde bij deze mededeeling den wensch dat de Vergadering haren dank aan het leger zou betuigen. Het voorstel der regering strekkende ter bespoediging der regtspraak van den krijgsraad tegen gewapende opstandelingen heeft in de afdeelingen der Nationale Vergadering veel tegenkanting ontmoet. Tien van de vijftien leden der commissie van rapporteurs zijn er tegen gestemd. Het officiele blad behelst een besluit waarbij de generaal Vinoy tot kanselier van het Legioen van Eer benoemd wordt. Naar verzekerd wordt is de maarschalk Mac-Mahon tot opperbevelhebber van het leger van Versailles benoemd. De gisteren uit Parys overgekomen delegatie van den handelsstand had herstelling der postdienst tusschen Parys en de departementen r en niets anders, ten doel. Londen , 8 April. Berigten uit Parys melden dat Vrijdag-morgen bij Courbevoie en Neuilly op nieuw een hevig gevecht is ontstaan. Augsbuhg , 7 April. De Allgemeine Zeitung berigt: De aartsbisschop heeft aan den hoogleeraar Friedrichs kennis gegeven dat hij zich binnen 14 dagen op straffe van excommunicatie heeft te onderwerpen. Eene dergelijke kennisgeving is aan den hoogleeraar Döllinger gezonden. Athene , 6 April. Onze .regering heeft Rusland gevraagd om uitlevering van het lijk van den patriarch Gregorius, die in 1821 te Konstantinopel met den strop ter dood gebragt en te Odessa begraven is. Dit verzoek is door het Russische gouvernement ingewilligd: overmorgen vertrekt een Grieksch oorlogsschip met eenige bisschoppen om het lijk van Odessa te halen.
---

