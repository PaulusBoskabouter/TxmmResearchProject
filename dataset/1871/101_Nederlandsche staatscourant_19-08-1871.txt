NEDERLANDEN. 's GRAVENHAGE, den 18den Augustus 1871. MINISTERIE VAN BINNENLANDSCHE ZAKEN.
In bijvoegsels tot deze courant wordt medegedeeld het Verslag betreflende den aanleg van Staatsspoorwegen van 1 Januarij tot 30 Junij 1871.
---

BUITENLANDSCHE BERIGTEN. FRANKRIJK.
In de eergisteren gehouden zitting der Nationale Vergadering is overgegaan tot de verkiezing van eenen voorzitter en ondervoorzitters, welke, gelijk bekend is, telkens voor drie maanden tijds worden benoemd. De heer Jules Grévy is nagenoeg eenstemmig tot voorzitter herkozen; met eene minder grocte meerderheid zijn drie van de vier ondervoorzitters herkozen; de vierde, de heer Léon de Maloville, een vriend en vertrouweling van den heer Thiers, is niet herkozen, maar vervangen door een invloedrijk lid van de regter zijde, den heer Saint-Marc Girardin; welke keuze in de tegenwoordige omstandigheden beduidenis heeft; zij wordt beschouwd als een blijk van ingenomenheid tegen Rivet's voorstel om den heer Thiers tot President deiRepubliek te benoemen en wel voor drie jaren tijds. Er waren in die zitting slechts omstreeks 470 leden tegenwoordig. Vervolgens is gehandeld over een voorstel van den heer Joubert en andei-e leden, strekkende om wettelijke regelen voor het bezigen van kinderen tot handenarbeid te maken, ten einde de kinderen te beveiligen tegen gevaren van ligchamelijken en van zedelijken aard , waaraan zij in fabrieken en mijnwerken nog maar al te dikwerf bloot staan. De Vergadering heeft, overeenkomstig het advies harer commissie, besloten dat wetsvoorstel in beraadslaging te nemen. Daarop volgde de beraadslaging over het voorstel van den heer Dahirel om eene commissie tot het ontwerpen eener nieuwe constitutie te benoemen. Reeds eenigen tijd geleden was dit voorstel gedaan, en was door de betrokkene commissie voorgesteld hetzelve buiten beraadslaging te houden als ontijdig en voorbarig zijnde. Dit meende de voorsteller thans vooral, nu er voorstellen als dat van Rivet aanhangig waren, te moeten betwisten; hij verklaarde zich zeer rondborstig, en drukte zich nagenoeg aldus uit: »Wij, monarchaal-gezinden — immers ik ben voor de monarchie; van haar alleen verwacht ik duurzaam heiivoor Frankrijk; hiervoor ben ik altijd rond en openlijk uitgekomen — waren en zijn nog gezind om te wachten tot dat het tijdsverloop onzen wensch tot vervulling brenge. In dien geest hebben wij in Februarij dezes jaai's, toen de Vergadering hare taak in Bordeaux aanving, gestemd en gehandeld; wij beloofden toen, dat wij de constitutionele vraagpunten , de vraag van 's lands deflnitiven regeringsvorm, van onze zijde zouden laten rusten, mits en zoo lang als zij evenmin door eene van de andere partij te berde wierden gebragt. Zoo kwam er als eene wapenschorsing tusschen de politieke partijen tot stand; wij voor ons hebben ons stipt daaraan gehouden. Doch dit (vervolgde hij, zich tot de linker zijde wendend) hebt gij niet gedaan; gij hebt bij verscheiden gelegenheden de aangegane verbindtenis uit het oog verloren; en nu komt gij te berde met een voorstel welks strekking het tegendeel is van de instandhouding van den voorloopigen staat van zaken. Thans moet er eene beslissing genomen worden, des te meer dewijl de heer Thiers door het vasthouden zijner eigene inzigten waar die bij de commissien der Vergadering geenen bijval vinden, zijne aanvankelijk zoo goede verstandhouding met deze Vergadering heeft gestoord, zoodat er ook in dit opzigt dringende behoefte bestaat aan eene nadere regeling van de uitoefening der uitvoerende magt." De commissie bleef bij haar gevoelen dat het voorstel ontijdig en voorbarig was. Bij monde van den heer Boyer hield zij dat staande; zij voegde daarbij evenwel, dat het voorstel van den heer Dahirel althans niet in beraadslaging kon komen voor dat er een besluit omtrent Rivet's voorstel genomen zou zijn. Hoewel dit laatste voorstel niet aan de orde was, gaf de heer Boyer vrij duidelijk te verstaan dat het weinig bijval bij de commissie vond. Ten slotte heeft de Vergadering zonder hoofdelijke stemming besloten Dahirel's voorstel buiten beraadslaging te houden ; doch dit besluit is met eene geringe, en zelfs eenigermate twijfelachtige meerderheid geaomen. Eene meer talrijke meerderheid verklaarde zich vervolgens tegen het sedert geruimen tijd aanhangige voorstel van den heer Baze om te bepalen dat de Vergadering minstens nog twee jaren werkzaam zou blijven, en zich niet zou ontbinden voor dat zij al de organieke wetten gemaakt zou hebben. Door een lid, den heer Vitalis, is voorgesteld de toelage welke de leden der Nationale Vergadering als zoodanig uit de schatkist genieten, aan eene korting van vijf en twintig per cent te onderwerpen, terwijl de jaarwedden der staatsambtenaren eene korting van hoogstens twintig ten honderd ondergaan. Tevens heeft hij voorgesteld de huishoudelijke
uitgaven der Vergadering door besparingen met acht a negen millioen francs te verminderen. — In eene zamenkomst van leden der uiterste linker zijde is eergisteren besloten liivet's voorstel te ondersteunen. Hiertegen stemden slechts vier of vijf volksafgevaardigden , waaronder Gambetta , die alzoo , gelijk een dagblad doet opmerken, noch een hoofd der radicale partij noch een vriend van den heer Thiers blijkt te zijn. — Eergisteren heeft de derde krijgsraad te Versailles het verhoor in zake van de leden der Parysclie Commune voortgezet. In die teregtzitting heeft de bekende Lullier de regters en het publiek vermaakt door de koddige verwaandheid waarmede hij verhaalde hoe hij de Commune had zoeken ten val te brengen ten einde zich vervolgens tot dictator op te werpen en alsdan in den naam van Parys een vergelijk met de te Versailles gevestigde regering te treffen. — llit de wijze waarop de Parysche dagbladen, inzonderheid de Siècle en andere organen van de republikeinsche partij, over de ontmoeting te Gastein spreken , blijkt dat de toenadering tusschen Oostenrijk-Hongarye en het Duitsche Keizerrijk in Frankrijk met leede oogen gezien wordt. Tot geruststelling wordt in een van die dagbladen herinnerd dat het gerucht van een bondgenootschap tusschen Rusland en Duitschland dezer dagen door Keizer Alexander zeiven , toen hij den nieuwen gezant van Frankrijk ontving, is tegen gesproken. ITALIË Het door den Osservatore Romano openbaar gemaakte schrijven van den Paus aan den markies de Cavaletti draagt de dagteekening van den Ssten dezer. Zijne Heiligheid heeft daarin , gelijk reeds gemeld is, te kennen gegeven dat hij noch gouden troon noch den titel van de Groote voor zich begeerde; dat hij het verleenen van dezen titel aan de nakomelingschap overliet, en het voor dien troon bestemde geld liever zou zien besteden tot het vrijkoopen van geestelijken van de Italiaansche krijgsdienst. Blijkens de jongste berigten uit Rome vond dat Pauselijke schrijven er ook aan de zijde der liberale partij veel bijval. Op den kerkelijken feestdag van verleden Dingsdag hebben zeer vele ingezetenen van Rome naar het aloude gebruik hunne woningen geïllumineerd ; deze betooning van feestvreugde is door niets gestoord, even min van de zijde der regering als van den kant der revolutionaire partij; hetgeen volgens de liberale dagbladon bewijst dat de Italiaansche overheden en de bevolking van Rome niet de Kerk maar alleen hare wereldlijke magt hebben verzaakt. 0 0 S T E N R IJ K. De Neue Freie Presae spreekt over de jongste besluiten van het ministerie Hohenwart in denzelfden geest als de andere Weener organen der vrijzinnige en Duitsch-gezinde rigting (zie ons vorig nommer); zij besluit eene hartstogtelijke oproeping aan de kiezers aldus: » Mot de uitsluitende ontbinding der aan de constitutie getrouwe Landdagen heeft het ministerie onbewimpeld don oorlog aan de DuitschOostenrijkers verklaard en zich den terugtogt voor altijd afgesneden." RUSLAND. Het officiele dagblad van het Russische gouvernement behelst in zijn • nommer van 12 Augustus een door den rijkskanselier vorst Gortschakoff den Keizer gezondon rapport omtrent den bekenden stap der Evangelische Alliantie. Daaruit blijkt dat de rijkskanselier, toen hij in de vorige maand te Friedrichshafen deputatien van die protestantsche vereeniging ontving, geweigerd heeft de als acten van beschuldiging luidende adressen aan te nemen, en verklaard heeft niets te kunnen gedoogen wat ook maar den schijn van inmenging in de zaken van het Russische rijk zou hebben, maar dat hij 's Keizers innige en standvastige verknochtheid aan het beginsel van godsdienstige verdraagzaamheid en gewetensvrijheid, een aloud beginsel van Zijner Majesteits voorzaten en van de Russische staatkunde, zeer nadrukkelijk uitgesproken heeft. Met dat antwoord hebben de deputatien genoegen genomen; zij beoogden, gelijk men weet, inzonderheid de belangen van de protestantsche bevolking der Russische Oostzee-provincien te bevorderen. ÏEREENIGDE STATEN. Blijkens de berigten uit Washington van 1 Augustus heeft de President Grant aldaar dien dag de geloofsbrieven aangenomen van de nieuwe gezanten van het Duitsche Keizerrijk en van het Koningrijk der Nederlanden, en heeft er bij die gelegenheid eene wisseling van vriendschapsbetuigingen plaats gehad. Daar er geruchten in omloop waren van het aankoopen van Cuba voor rekening der Vereenigde Staten, is in het begin dezer maand van wege het Amerikaansche gouvernement aan het publiek medegedeeld dat het thans geenerlei stappen doet met het doel om in het bezit van
Cuba te komen, maar dat het volhardt bij zijn vroeger verkondigd besluit om niet te gedoogen dat het bezit dier kolonie van Spanje overga op eenigen anderen Staat dan de Vereenigde Staten. Dat de strijd op Cuba geëindigd was, werd te New York ten stelligste ontkend; er werd, in tegendeel, verzekerd dat de vrijheidlievende ingezetenen van Cuba zelfs uit Canada bijstand verwachtten. Zeker is het dat de bevolking van Canada door den gouverneurgeneraal des Gebieds, bij eene proclamatie van den 3den dezer, gewaarschuwd is tegen deelneming aan gewapende expeditien tot ondersteuning der opstandelingen op Cuba.
TELEGRAPHISCBE BER1GTEN Londen, 18 Augustus. De wet houdende bepalingen tot verbetering van de organisatie der Britsche landmagt is door de Koningin onderteekend. Een voorstel van enquête omtrent de dezer dagen te Dublin voorgevallen botsing tusschen de politie en eene talrijke volksschare is gisteren bij het Lagerhuis door de regering bestreden en door de vergadering met 75 tegen 23 stemmen verworpen. Een hier ontvangen telegram uit Madrid meldt dat de heer Roque Barcia op vrije voeten was gesteld en dat dit er tot vreugdeblijken van de zijde der bevolking aanleiding gegeven had. Die republikeinsche volksafgevaardigde was onlangs in hechtenis genomen als verdacht van medepligtigheid aan het vermoorden van den maarschalk Prim. Londen, 18 Augustus. Een gisteren te Dublin aan de Fransche deputatie van het Roode Kruis aangeboden gastmaal is, ten gevolge van de onbedachtzame keuze der gasten, in eene politieke meeting ontaard. Toen de gebruikelijke feestdronk aan de Koningin Victoria werd gebragt, werd er gefluit Heden wordt door den Onderkoning van Ierland een feestmaal ter eere dier deputatie gegeven. Parys, 17 Augustus. "Van de vijftien leden, in de afdeelingen der Nationale Vergadering verkozen om de voorstellen der heeren Rivet c. s. en der heeren Adnet c. s. te onderzoeken, zijn negen tegen Rivet's voorstel gestemd Parys, 18 Augustus. De commissie voor het onderzoek van Rivet's voorstel heeft heden ochtend zitting gehouden; waarschijnlijk zal haar rapport aanstaanden Maandag inkomen, en de openbare discussie Dingsdag aanvangen. Dat voorstel zal denkelijk gewijzigd en vervolgens met groote meerderheid van stemmen aangenomen worden. Gisteren is het in de afdeelingen door den hertog de Broglie en door den heer Gambetta levendig bestreden. De heer Abatucci heeft, naar gezegd wordt, zijn ontslag als vertegenwoordiger van Corsica genomen, opdat de heer Rouher in zijne plaats tot lid der Nationale Vergadering zou kunnen worden verkozen. De gedachtenwisseling over het verwijderen der Duitsche troepen uit de nabij Parys gelegen departementen duurt voort, en schijnt binnen kort tot de gewenschte uitkomst te zullen leiden. Stettin , 17 Augustus. In verscheiden dorpen dezer omstreek hebben zich gevallen van cholera voorgedaan. Koningsberg , 17 Augustus. Eergisteren zijn hier 70 personen door de cholera aangetast en 34 aan die ziekte gestorven; gisteren 80 aangetast en 27 gestorven. De metselaars-gezellen alhier zijn tot gezamenlijke arbeidsstakii.g overgegaan. Gumbinnen , 17 Augustus. Volgens de laatstelijk door het Russische gouvernement openbaar gemaakte berigten is de cliolera-epidemie afnemend. Tusschen 20 Julij en 27 Julij jl. zijn er 238 personen door die ziekte aangetast, terwijl er in het geheel 443 aangetast, 190 daarvan genezen en 83 gestorven zijn. Madrid, 17 Augustus. Een gewezen lid der Parysche Commune, behoorende tot de opperhoofden der Internationale, is hier te lande in hechtenis genomen. Het gouvernement heeft besloten hem aan den regter in Frankrijk uit te leveren. Madrid , 17 Augustus. Eene door het hoofdbestuur van de Spaansche afdeeling der Internationale aan het gouvernement gerigte petitie ontvouwt hare beginselen, maar klaagt over belastering en vervolging. De petitie erkent evenwel , dat de Internationale tegen het beginsel van gehoorzaamheid aan hooger gezag is gestemd, ja vooral is gesticht met het doel om dat beginsel uit te roeijen. De petitie herinnert dat de president-minister Zorilla zich dezer dagen openlijk voor het repressive stelsel en tegen het preventive stelsel heeft verklaard ; en zij zegt ten slotte : H De Internationale begeert orde, maar wil geene bevoorregte volksklassen. Meent het gouvernement dat wij de wetten schenden, dan vervolge het ons voor den regter. Wil het ons buiten de wet stellen, dan kome het er voor uit. Zoo niet, dan eerbiedige het onze regten als burgers eener vrije natie en doe het die eerbiedigen." Washington, 17 Augustus. Het batig slot van het met 30 Junij jl. geëindigde dienstjaar, ten bedrage van 91 millioen dollars, alsmede een nog beschikbaar overschot van vroegeren tijd, zullen worden aangewend om 121 millioen dollars nominaal kapitaal van de nationale schuld af te lossen. New York , 17 Augustus. Goud-agio 12'/ 3 a 12V 4 ; slotkoers 12V 4 . New York , 18 Augustus. Het nieuwe plan dos gouvernements tot plaatsing der ter verlaging van de rente der nationale schuld uit te geven obligatien vindt veel bijval bij het publiek. De nationale banken haasten zich de voor haar weggelegde obligatien te nemen. Londen, 17 Augustus. Blijkens den heden verschenen weekstaat was de stand der Bank als volgt: totale reserve £ 15,238,769; banknoten in omloop £ 52,099,240; voorraad edel metaal £ 25,338,009; portefeuille £ 16,898,298; rekening met particulieren £ 23,178,143; rekening met de schatkist £ 4 ,686 ,230: reserve van banknoten £ 14,555,375. Parys , 18 Augustus. Uit den weekstaat der Bank van Frankrijk blijkt, toeneming van Il 3 / S millioen francs in den voorraad specie; van 17 5 / s millioen in de wissel-portefeuille (terwijl de ten gevolge der krijgsgebenrtenissen onbetaald gebleven wissels van oude dagteekening, die eene afzonderlijke portefeuille uitmaken, met een bedrag van 26% fr.
verminderd zijn); van 3'/, 6 millioen francs in de circulatie van banknoten en van 22 millioen francs in bedrag der voor de schatkist ontvangen gelden: daarentegen afneming van 40 7 / s millioen francs in het bij beleeninnuitstaande totaal, en van 72'/, millioen francs in het aan particulieren op loopende rekening toekomende bedrag.
---

