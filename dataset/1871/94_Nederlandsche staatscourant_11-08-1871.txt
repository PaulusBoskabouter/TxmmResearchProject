NEDERLANDEN.
's Gravenhage , den 10 den Augustus 1871. Bij Zijner Majesteits besluit van den 7den Augustus 1871, n°. 23, js aan jhr. rar. .T. W. M. Schorer, op zijn daartoe gedaan verzoek, eervol ontslag verleend als plaatsvervangend kantonregter te Middelburg. MINISTERIE VAN BINNENLANDSCHE ZAKEN Do Minister van Staat en van Binnenlandsche Zaken; Gelet op art. 13 der wet van 1 Junij 1865 ( Staatsblad n°. 59) en op de Koninklijke besluiten van 14 Februarij 1870 ( Staatsblad n = . 31) en van 5 November 1870 (Staatsblad n°. 174), maakt bekend dat in de maand September aanstaande gelegenheid zal worden gegeven tot het afleggen van het examen bij art. 4 dier wet, ter verkrijging van het diploma in art. 16 vermeld, voorgeschreven. De dagen waarop en de plaats waar voormeld examen wordt afgenomen . zullen nader worden bekend gemaakt. Zij die tot het examen wenschen te worden toegelaten , worden verzocht daarvan vóór 20 Augustus e. k. schriftelijk opgave te doen aan den voorzitter der commissie van examen, den Staatsraad en hoogleeraar dr. P. L. Rijke, te Leiden. Zij, die alleen wenschen te worden toegelaten tot het leveren deibewijzen vermeld in de eerste zinsnede van art. 4 en alzoo het natuurkundig examen voor alsnog niet wenschen af te leggen , behooren daarvan vóór 20 Augustus e. k. schriftelijk opgave te doen aan den voorzitter van de examen-commissie. 's Gravenhage, 18 Julij 1871. Voor den Minister, De Secretaris-Generaal, Hubrecht. MINISTERIE VA N F I N A N T I E N. VERSLAG omtrent het vergelijkend examen voor de betrekking van surnumerair der registratie en domeinen, gehouden te Utrecht op den 15 den Junij 1871 en volgende dagen. Aan Zijne Excellentie den Minister van Finantien. De Commissie benoemd bij resolutie van Uwe Excellentie van 13 Maart 1871 (afdeeling Registratie en Domeinen), n°. 63, ten einde het vergelijkend examen af te nemen aan hen die tot surnumerair der registratie en domeinen wenschten te worden benoemd, heeft de eer hierbij Uwer Excellentie verslag uit te brengen van hare werkzaamheden Op hare voorloopige bijeenkomst, op verzoek van haren voorzitter, overeenkomstig de bepalingen vervat in Uyver Excellentie's bovenbedoelde resolutie, gehouden den 6den Mei jl., heeft de Commissie de wijze, waarop het examen zou worden afgenomen, besproken en vastgesteld en daarvan op den 20sten dier maand aan Uwe Excellentie verslag gedaan. Drie punten zijn daarbij voornamelijk tar sprake gekomen: 1°. de betrekkelijke waarde aan het mondeling en aan het schriftelijk onderzoek toe te kennen ; 2°. de inrigting van het examen; 3°. de beoordeeling der adspiranten door de Commissie. Wat aangaat het eerste pur.t heeft de Commissie gemeend aan hot schriftelijk examen meerdere waarde dan aan het mondelinge te moeten toekennen, omdat 1°. de adspiranten kalmer en meer op hun gemak zijn bij het bewerken der stukken en daardoor de invloed van gemoedstoestand of andere toevallige omstandigheden veel geringer is, en 2°. omdat ook het oordeel der Commissie kan geacht worden na het onderzoek der schriftelijke stukken meer op degelijke gronden te rusten. Immers is eene herhaalde en naauwkeurige vergelijking mogelijk en bij twijfel eene herlezing en eene wijziging van haar oordeel niet uitgesloten, terwijl de uitspraak der geheele Commissie altijd meer waarborgen voor de juistheid van het te vellen oordeel oplevert dan het vonnis van elk lid afzonderlijk. Wat het tweede punt aangaat, zoo meende de Commissie het mondeling onderzoek dagelijks te moeten doen plaats hebben bij vier adspiranten gelijktijdig, door de vier leden der Commissie elk in de hun opgedragen vakken. Het examen zou nimmer langer dan een uur achter elkander duren, waarna minstens een half uur rust zou worden gelaten, terwijl voor dit deel van het onderzoek de tweede dag van het examen van iederen ad spirant werd bestemd, om hem in de gelegenheid te stellen den dag te voren met de examinatoren kennis te maken. Intusschen zouden in een ander vertrek de adspiranten met het schriftelijk w erk bezig zijn en de voorzitter het uitreikon en in ontvangst nemen der stukken regelen, die daarbij zoo veel mogelijk zou in acht nemen w at voor elk der adspiranten, naar de stemming waarin hij verkeerde en den tijd die voor hem beschikbaar bleef, het best zou passen. Wat eindelijk het derde punt betreft, zoo is de Commissie tot de
overtuiging gekomen dat, welke bezwaren ook aan de gekozene, als aan iedere wijze van beoordeeling verbonden waren, het puntenstelsel de meeste waarborgen voor een juist en geheel onpartijdig onderzoek aanbood. Dien ten gevolge heeft zij het aantal punten in ieder vak van het mondeling examen te behalen, bepaald, terwijl na afloop van het mondeling onderzoek het aantal verkregen punten dadelijk definitief zou worden vastgesteld. Op de gronden boven breedcr ontwikkeld heeft zij het maximum der punten op het schriftelijk examen te behalen, bepaald op nagenoeg tweemaal het maximum voor het mondeling onderzoek aangenomen. De Commissie meende het aantal ter bewerking voor te leggen stukken te moeten brengen op vijftien. Dit betrekkelijk groote aantal was naar haar oordeel niet te verminderen. Een grondig onderzoek in de vele zoozeer uiteenloopende onderwerpen waarover het examen zich moet uitstrekken , laat eene beperking niet toe Daarbij komt dat de onderwerpen waarmede sommige der adspiranten, op de kantoren, waar zij hunne opleiding hebben gehad, meer naauwkeurig bekend zijrt geworden, door anderen, praktisch althans, niet zijn kunnen behandeld worden, terwijl aan den anderen kant de adspiranten dadelijk na hunne benoeming tot -urnumerair, kunnen geroepen worden als waarnemend ontvanger van een niet onbelangrijk kantoor op te treden. Daar het examen vergelijkend is, moesten de stukken, naar het oordeel der Commissie, niet te gemakkelijk zijn Immers in dat geval zou het veelal onmogelijk zijn, om hen die boven een zeker peil waren, naar waarde te schatten. De uitkomst heeft bewezen dat aan den anderen kant de stukken ook niet te moeijelijk waren, daar toch van elke opgave een of twee uitmuntende en in allen deele juiste oplossingen zijn ingekomen. Den adspiranten zou overigens volle vrijheid worden gelaten in den tijd dien zij voor het uitwerken der stukken zouden willen besteden , met dien verstande echter dat ieder adspirant nooit langer dan een dag van 8 tot 4 ure over een en hetzelfde stuk zou mogen werken. Ten einde nu do beoordeeling der schriftelijke stukken geheel onpartijdig en zonder eenige vooringenomenheid te doen plaats hebben . zou de voorzitter bij den aanvang van het examen iederen adspirant een nommer doen trekken , waarmede hij zijne oplossingen . in plaats van onderteekening zou waarmerken. Gelijktijdig zou hij op eene daartoe bestemde lijst zijne handteekening achter het door hem getrokken nommer plaatsen. Die lijst zou door den voorzitter worden bewaard, opdat op die wijze de leden de stukken zouden kunnen beoordeelen zonder te weten van welken adspirant zij afkomstig waren. Eerst nadat het onderzoek der schriftelijke stukken geheel was afgeloopen en het getal der aan ieder stuk toegekende punten definitief zou zijn vastgesteld, "zou uit de lijst door den voorzitter worden medegedeeld . welke adspirant door ieder nommer werd aangeduid. Wanneer er in den loop van het onderzoek tusschen de leden der Commissie verschil zou ontstaan omtrent het getal der toe te kennen punten , zou een vijfde van het totaal bedrag der door ieder lid toegekende punten worden genomen. De uitkomst' heeft echter geleerd dat meestal eenstemmigheid kon worden verkregen of wel het verschil van zeer geringen om -arig was. Bij het aantal punten bij het schriftelijk onderzoek behaald , zou vervolgens dat van het mondeling worden opgeteld en op die wijze het totaal generaal worden vastgesteld In hare bijeenkomsten van 13 en 14 Junij jl. heeft de Commissie alles verder geregeld en op 15 Junij, zijnde den laatstelijk door Uwe Excellentie bepaalden dag. en de volgende dagen het examen geheel overeenkomstig de aangenomen wijze afgenomen. De Commissie heeft ter oplossing voorgelegd, uitvoerig uitgewerkte voorstellen over de bij Koninklijk besluit van den 7den Junij 1856, n°. 80, voorgeschreven vakken ; van elk stuk heeft zij eene behoorlijk gemotiveerde oplossing verlangd. De onderwerpen in de vraagstukken vervat waren de volgende: Hypotheken. De geldigheid en de rang van eene nieuwe hypothecaire inschrijving in het daarbij aangewezen geval, door den schuldeischer genomen, nadat de oorspronkelijke op eenvoudige toestemming van zijn mondelingen lasthebber was doorgehaald. Openbare verkoopingen van roerende goederen. De gevolgen van het in een aangewezen vonnis aangenomen beginsel, dat de wet van 22 Pluviose jaar VII alleen ten onderwerp heeft openbare verkoopingen tegen contante betaling met dadelijke levering. Notariaat. a. De toestand en de aard van het notaris-ambt hier te lande in het begin dezer eeuw vóór de invoering der wet van 25 Ventose jaar XI, en de kracht welke aan notariele acten van dien tijd wordt toegekend. (Van dit punt is slechts eene korte en zakelijke aanwijzing gevraagd.) b. Zeven gevallen voor de toepassing der wet op het notaris ambt, met de vraag of al dan niet wetsovertreding bestaat.
Domeinen. Vier vraagpunten betrekkelijk de consignatien en de consignatiekas. Scheiding. De verdeeling tusschen de verschillende geregtigden van den boedel van iemand, die driemaal in algeheele gemeenschap was gehuwd en door zijne eerste vrouw was ingesteld tot erfgenaam onder den last om het onvervreemd en onverteerd nagelatene aan aangewezen derden uit te keeren , terwijl het aantal kinderen van elk huwelijk en de aanbreng van elk der echtgenooten wordt aangegeven. Zegel en registratie. a. De vraag, of in een aangewezen geval iemand voor de toopassing der registratiewet als borg of als eenvoudig hoofdelijk mede-schuldenaar moest beschouwd worden. b. Het opmaken van een dwangschrift. c. De toepassing der registratiewet op eene acte bevattende ruiling en schenking tusschen eene gemeente en verschillende bijzondere personen, van gronden, nog betioorende tot eenen weg, en van anderen tot het verleggen van dien weg benoodigd. d. De toepassing der zegel- en registratiewet op een proces-verbaal van openbare verhuring met voorbehoud van het regt van beraad, ten overstaan van een notaris gehouden, terwijl de verhuurder aan den voet der acte eene eenvoudige verklaring van gunning heeft gesteld. e. Het opmaken van een proces-verbaal wegens zegel-overtreding. Privaat regt. a. Eene voorwaardelijke novatie van schuld, aangegaan door de toekenaars van een geaccepteerden wissel met onvolledig endossement, terwijl de acceptant gefailleerd was, met de vraag, wie der aangegeven personen solidair aansprakelijk waren krachtens den wissel en wie krachtens de burgerlijke overeenkomst. b. De verdeeling van een boedel tusschen de geregtigden, waarbij de vragen, in hoeverre giften bij liuwelijksche voorwaarden schenking of erfstelling zijn en welke werking het beding van schenking van al de goederen der maatschap aan een der vennooten heeft, moesten beantwoord worden.
Succes sieregt. a. Een rappoi t, ook ter beoordeeling van stijl en voordragt , op een rekest waarbij teruggave wordt gevraagd van regt, geheven van de waarde van een in een vreemd Rijk gelegen onroerend goed , door een ingezeten dezes Rijks in bezwaarden eigendom nagelaten, krachtens een fidei-commissum perpetuum , ingesteld door een ingezeten van dat vreemd Rijk, waarin zoodanige fidei-commissen geoorloofd zijn. b. De berekening van het regt van successie en van overgang op, en de boeking van artikelen op het memoriaal n°. 3 ten gevolge van, de memorie van aangifte eener nalatenschap , waarin baten en schulden zijn aangewezen en waarbij erfstelling in het beschikbare ten behoeve van de nagelatene weduwe van den erflater, verwerping door de twee uit het huwelijk nftgelaten kinderen, waarvan een een zoon had, en vruchtgebruik en periodieke uitkeeringen van verschillenden aard voorkomen; c. de berekening van het regt van successie en van overgang op, en de boeking van artikelen op memoriaal n°. 3 ten gevolge van , de memorie van aangifte eener nalatenschap , waarvan de baten en schulden zijn aangewezen en tot welke nalatenschap ook behoort een erfdeel in een door den erflater onder beneficie van inventaris aanvaarden boedel van een vooroverleden erflater , opleverende een nadeelig saldo , terwijl als legaten een gezamenlijk vruchtgebruik en een onroerend goed tegen inbreng van eene mindere waarde zijn besproken , van welk laatste legaat echter afstand wordt gedaan. Wat nu den indruk van het examen betreft: deze was over het algemeen niet ongunstig, hoewel de Commissie de opmerking niet achterwege mag houden , dat bij verreweg de meeste adspiranten een groot gemis aan praktische bekwaamheid merkbaar was. Terwijl over het algemeen de sporen van veel studie opgemerkt werden en de kennis van algemeene regtsbeginselen, van de wetten, van de jurisprudentie en de meeningen der schrijvers, zeer voldoende waren, liet daarentegen de toepassing van een en ander op dikwijls eenvoudige en dagelijks voorkomende gevallen , veel te wenschen over en dat niet het minst bij hen , die blijken gaven van uitstekende theoretische kennis. Hieraan zal hot waarschijnlijk moeten worden toegeschreven, dat over het algemeen het mondeling examen zooveel beter dan het schriftelijke heeft voldaan, hoewel dadelijk na het eerstgenoemde sommige leden der Commissie reeds meenden te mogen besluiten. dat afrigting en examen-studie duidelijk te bespeuren waren. Over de verschillende vakken meent de Commissie het volgende te mogen opmerken: Van de bewaring der hypotheken en het hypothecair stelsel had men over het algemeen eene niet zeer heldere voorstelling, terwijl sommigen de vernieuwing der inschrijving na doorhaling der eerste, verwarden met de vroeger noodzakelijke tienjarige hernieuwing. Vele adspiranten waren niet genoegzaam ervaren in de wijze van vervolging bij overtreding der wet op de openbare verkoopingen van roerend goed. De kennis der wetgeving op het notarisambt daarentegen was over het algemeen zeer voldoende. Omtrent de invordering van boeten en justitiekosten liet de kennis der wijze van vervolging bij enkelen veel te wenschen over, terwijl de instructie nopens het beheer der domeinen en de circulaire omtrent aanwassen, slechts door sommigen voldoende schenen bestudeerd te zijn. Over het algemeen was de kennis der consignatien niet onvoldoende, hoewel valt op te merken dat slechts een der 16 adspiranten niet de fout heeft gemaakt, dat hij de bepalingen der wet van 26 Mei 1841 reeds bij de invoering der wetboeken in 1838 toepasselijk achtte. Wat de wetgeving op de registratie betreft, zoo dient vermeld te worden dat de meeste adspiranten blijk gaven van eene naauwgezette studie der bestaande handleidingen zonder daarom allen tot de beginselen der wet te zijn doorgedrongen. Het stelsel der wet, wat aangaat het registreren der vonnissen op de minuut of op de expeditie, werd door sommigen niet begrepen , terwijl velen geen duidelijk begrip hadden van de verschillende soort van nietigheid van overeenkomsten.
De kennis der zegelwet liet op enkele loffelijke uitzonderingen na veel te wenschon over. Sommigen hadden zich ook niet voldoende bekend gemaakt met den vorm van een proces-verbaal van overtroding en van een d wangschrif't welke beide stukken, volgens het opgemelde Koninklijke besluit, dooi' de adspiranten moeten worden opgemaakt. De kennis van hot privaat regt was over het algemeen voldoende hoewel sommigen meer van wetskennis dan van heldere regtsbegrippen blijk gaven. Het erfregt en obligatieregt waren beter dan de zakelijke regten bestudeerd, en hoewel allen een min of meer juiste definitie van zakelijke en persoonlijke regten wisten te geven, zoo bleek het bij de meesten bij het minste nadere onderzoek, dat een juist begrip van het onderscheid ten eenen male ontbrak. De kennis van de vennootschappen van koophandel en van het wisselregt was over het algemeen zeer voldoende. Ook bij het onderzoek van de wet op het regt van successie en van overgang bij overlijden is het gebleken, dat algemeen de bepalingen der wet werden gekend, maar haar onderling verband niet altijd goed werd begrepen. Een juist begrip der manutentie of boekhouding aan de kantoren om de ontvangst te verzekeren, ontbrak veelal geheel, en sommigen gaven blijk de verschillende alphabetische tafels, op de kantoren in gebruik, volstrekt niet te kennen, of wel alleen den naam zonder eenige notie van hun doel en strekking. Met deze opmerking wenscht de Commissie de omstandigheid in verband te brengen, dat velen in overigens goede schriftelijke oplossingen de vragen omtrent de boeking op het memoriaal n°. 3 zeer onvoldoende hebben beantwoord. Ten slotte valt op te merken dat geen der adspiranten blijken heeft gegeven van uitstekende bekwaamheid in alle vakken en aan den anderen kant slechts een of welligt twee als geheel onvoldoende in alle vakken konden worden beschouwd. Niettemin heeft de Commissie in gemoede kunnen verklaren dat de acht adspiranten welke het best aan het examen hebben voldaan, tevens allen blijken hebben gegeven genoegzame bekwaamheden te bezitten om tot surnumerair der registratie en domeinen te worden benoemd. De Commissie meent door de vermelding van het boven medegedeelde aan de uitnoodiging van Uwe Excellentie om een beredeneerd verslag van hare werkzaamheden gereed te maken to hebben voldaan. Utrecht, 7 Julij 1871. De Commissie voornoemd, W. Lee , Voorzitter. P. W. A. Cort v. d. Linden, Secretaris. 'S RIJKS MUNT. Op den 9den October 1871 zal, naar de bepalingen van het Koninklijk besluit van 29 Mei 1862, n°. 90, aan's Rijks Munt te Utrecht gelegenheid gegeven worden tot het afleggen van het examen voor de betrekking van handels-essaijeur, bedoeld in art. 7 der wet van 1 Junij 1850 ( Staatsblad n°. 25). Zij die daartoe wenschen toegelaten te worden , zullen hiervan vooraf schriftelijk behooren kennis te geven aan het Munt-Collegie te Utrecht, met overlegging van het getuigschrift van goed gedrag, afgegeven door het bestuur hunner woonplaats, voorgeschreven bij art. 53 der wet van 18 September 1852 ( Staatsblad n°. 178), en zich op den 9den October 1871, des voormiddags ten 10 ure, ter Raadzaal van hot MuntCollegie moeten aanmelden. Hel Munt-Collegie, Namens hetzelve: L. C. Hora Siccama. M. M. van Asch van Wjjck. MINISTERIE VAN OORLOG. Naar aanleiding van de uitnoodiging, door den ondergeteekende tot de gemeentebesturen hier te lande gerist, bij punt 3 der in de Staatscourant van den 8sten dezer gedane mededeeling betreffende de wijze, waarop de stoffelijke overblijfselen der destijds op de citadel van Antwerpen begraven Nederlandsche officieren van daar naar het kerkhof te Ginneken zullen worden overgebragt, is van de zijde van sommige dier besturen nadere inlichting gevraagd, omtrent het bedrag van het reisgeld, dat voor rekening van het Departement van Oorlog kan worden uitbetaald aan, met de medaille der genoemde citadel versierde, gewezen officieren en militairen , die aan de plegtigheid der ter-aardebestelling van gezegde overblijfselen wenschen deel te nemen, en het verlangen te kennen geven de bedoelde vergoeding te bekomen. Met het oog daarop heeft de ondergeteekende de eer, de hierbedoelde gemeentebesturen nader uit te noodigen, aan de hierbedoelde en in hunne gemeente woonachtige personen, die zich daartoe bij hen aanmelden , de vrachtkosten uit te betalen voor hun vervoer naar Breda, hetzij per spoortrein, stoomboot of ander publiek middel van vervoer enz., zijnde aan den raad van administratie der Koninklijke Militaire Akademie dezerzijds de vereischte bevelen gegeven, om aan diegenen der voorschreven kategorie van oud-strijders, welke zich tot dat einde bij hem vervoegen, de kosten uit te keeren, zoowel van hun verblijf te Breda als voor de terugreize naar hunne woonplaats. De Minister van Oorlog, A. Engelvaart.
---

