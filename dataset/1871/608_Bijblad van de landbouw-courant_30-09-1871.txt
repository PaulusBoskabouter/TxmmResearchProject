VERSLAG VAN DE PLOEGERIJ OF HET BEPROEVEN VAN VERSCHILLENDE SOORTEN VAN PLOEGEN, GEHOUDEN IN DE NABIJHEID VAN HET VEERHUIS TE WIJHE (GELDERSCHE RIVIERZIJDE),
op 23 en 24 Augustus 1871.
Mijnheer de Redacteur!
Hiernevens heb ik de eer u ter plaatsing aan te bieden het beredeneerd rapport van de beproeving der verschillende soorten van ploegen, gehouden ter opluistering van de vergadering der afdeeling Over-Veluwe van de G. M. v. L. op 24 Aug'. 1871 aan het Wijhesche Veerhuis (gemeente Heerde) 1). De ontwerpers van dit vergelijkend onderzoek hebben eenvoudig bedoeld de juiste waardering dezer soort van werktuigen eene schrede verder te brengen, en hopen dat uit dit oogpunt hunne poging en haren uitslag zullen worden beoordeeld. Zij zijn zelven meer dan iemand overtuigd, dat het vollediger en beter had kunnen zijn , doch het blijft menschenwerk. Zij hebben getracht zooveel mogelijk te woekeren met de middelen die hun gegeven waren en zijn grooten dank verschuldigd voor de ruime ondersteuning, die hun van bijna alle zijden is ten deel gevallen. Behoef ik het u te zeggen, dat het mij een groot voorrecht was bij de eerste vergadering van de afdeeling , die ik als secretaris bijwoonde, tot deze zaak te hebben mogen medewerken na den wensch, dien ik twee jaren geleden bij de geschiedenis te Eist in uw blad had geuit? Vergun mij ook nu met een wensch te eindigen, namelijk, dat vele landbouwers en landbouw-vereenigingen kennis nemende van dit verslag, zich opgewekt mogen gevoelen om bij grootere tijdsruimte, met meer hulpmiddelen en dus met beteren uitslag, ons voorbeeld te volgen niet alleen bij ploegen, maar ook bij het afzonderlijk beproeven van andere werktuigen. 1) Ik voeg er dit tusschen twee haakjes achter, daar enkelen zich geergerd hebben aan uwe vermelding der vergadering te Wijhe , enkelen voor wie Provinciale en gemeentegrenzen npg poezij hebben, die nog leven bij de Plaats waar • minder bij het feit wat er gebeurt. Men moet echter de zwakken dragen.
Zamenwerking kan overal maar inzonderheid bij de groote behoefte op landbouwkundig gebied veel nut stichten. Vooruitgang en ontwikkeling zijn te schoone doeleinden om ze door den nevel van personen- of andere ondergeschikte questies uit het oog te verliezen. De Secretaris van de afdeeling Over-Telsiseader G. JIL van H. C. v. D. HOUVEN VAN OORDT.
---

INLEIDING.
Voor zooverre uwe Commissie bekend is, bestaan er geene schriftelijke voorwaarden, waaraan de keurmeesters zich bij zoodanige beproeving hebben te houden, reden waarom uwe Commissie zich gedrongen gevoelt, vooraf zoowat „eene landbouw-geloofsbelijdenis af te leggen", of met andere woorden, zich zelve eenige voorwaarden te stellen, opdat het publiek kan weten, wat uwe Commissie bedoelt, wanneer zij spreekt over goed of slecht ploegen. Het is misschien niet ongepast vooraf nog op te merken, dat het doel der geachte ontwerpers van deze ploegerij daarin van dat bij andere ploegwedstrijden zich onderscheidde, dat hier niet één enkele of eenige weinigen uitgekipt en dan als de beste werden bekroond, maar meer in het algemeen welke soort van ploegen en in het bijzonder voor diep ploegen op kleigrond de voorkeur verdienen, en waarom, vooral ook de constructie van den ploeg in aanmerking genomen. Eigenlijk is het dan ook eene ongerijmdheid te zeggen: „Deze of die ploeg is in alle omstandigheden de beste." Natuurlijk heeft men zulks ook niet bij andere keuringen 18
te kennen willen geven. Toch gelooft steller dezes dat de toeziende landbouwers het doel der keuringen wel degelijk zoo opvatten, hetgeen hem nog onlangs bleek toen hij met een landbouwer over de ploegerij aan het Wijhesche Veer sprak. Dit zal wel geen nader betoog behoeven. Menige Geldersche radploeg b. v., zal bij ondiep op zaaivoor ploegen of schillen beter werk leveren, dan een Arendsploeg die er op gemaakt is om diep te ploegen (behoudens de meerdere trekkracht, die altijd, bij goede constructie van beide, door den eersten wordt vereischt). Doch, en dit is ook bij deze ploegerij ten duidelijkste gebleken, juist bij diep ploegen komen het meest de nadeelen van den gewonen radploeg aan het licht. Niet alleen dat de hoeveelheid benoodigde trekkracht bij toenemende diepte der bouwvoor aanzienlijk meer vermeerdert, dan zulks bij Arends- en sommige andere ploegen het geval is, ook de constructie van den geheelen ploeg en in het bijzonder van de werkende deelen , maken den radploeg daarvoor minder geschikt. Doch ten einde het eigenlijke verslag der keuring niet vooruit te loopen , volgen hier eerst de VOORWAARDEN BIJ HET BEOORDEELEN VAN PLOEGEN. A. Bij het beoordeelen van ploegen komt in de eerste plaats in aanmerking de hoedanigheid van het werk en daarna de kogen van het werk. B. KLASSIFICATIE VAN HET WERK. Voor verschillend ploegwerk zijn bijzondere ploegen noodig. De ploeg die goed werk maakt bij schillen of ondiep ploegen, is ongeschikt voor diep ploegen en omgekeerd; gewoonlijk kan men zich met twee verschillende ploegen redden, doch om in alle gevallen goed en voordeelig te werken, is het beter drie ploegen ter beschikking te hebben. Het ploegwerk kan men gevoeglijk iu vier klassen verdeelen: 1. Schillen- of stoppelploegen ter diepte van. 7 8 centim. 2. Op zaaivoor ploegen l2-20 „ 3. Diep ploegen in braaklan dof op wintervoor 2O-30 , 4. Tweevurgen op zaaivoor of op wintervoor 25-40 „ C. WAT VAN EEN GOEDEN PLOEG VERLANGD WORDT. 1. Bij stoppelploegen, diep 7-8 centim., moet de vurg door de schaar evenwijdig met den beganen grond worden losgesneden, door den krop van het rister worden opgelicht, door het middelste gedeelte van het rister omgekeerd, en door den hak van het rister losgelaten, opdat de vurg omgekeerd en los komt te liggen. Z. Bij het ploegen op zaaivoor moet de vurg op eene naar omstandigheden bepaalde diepte over de geheele breedte worden losgesneden, door den krop in de hoogte gelicht, door het rister omgekeerd, door den hak van het rister worden losgelaten, terwijl de achter bovenhoek van het gister de vurg vlak neer mag drukken. Hetwelk verkregen wordt wanneer de hak van het rister genoegzaam naar binnen en de bovenhoek naar buiten gebogen is en de stand van het rister overeen komt met den diepgang des ploegs. 3. Bij het diep ploegen moet de schaar tegelijk breken en snijden. Te dien einde moet de ploeg wel in eene horizontale richting eenen vasten, maar in eene verticale richting eenen licht beweeglijken gang hebben, de vurg moet door den krop goed opgelicht, door het midden van het rister omgekeerd en door den hak worden losgelaten, zonder dat de vurg door den bovenhoek wordt neergedrukt; de vurg moet flink omgekeerd en los blijven liggen. 4. Bij het tweevurgen is de schil of stoppelploeg zeer geschikt voor de bovenvurg , doch de ploeg die geschikt is voor diep ploegen i niet altijd geschikt om de onderste vurg geheel op te brengen, goed om te keeren en de bovenvurg geheel te overdekken. Dit wordt vooral verkregen door den stand van het achtereinde van het rister. De hak van het rister moet niet naar binnen gebogen, maar minstens verticaal staan, de bovenkoek moet min of meer naar buiten gebogen staan, zonder evenwel de vurg neer te drukken. • D. KENMERKEN VAN EEN PLOEG VOOR LICHT WERK. De strijkzool moet met de snee van de schaar eenen driehoek vormen• en onder het werken in één vlak liggen en wel zooveel mogelijk evenwijdig met den beganeu grond. Het vooreinde van den ploegboom moet min of meer rusten op een wieltje, slof of voorstel, ten einde aan den ploeg eenen vasteren gang te geven. De bouw van den geheelen ploeg kan licht zijn. Uit bovenstaande beschouwing blijkt, dat zoodanige ploeg voor diep ploegen niet geschikt is. KENMERKEN VAN EEN PLOEG VOOR DIEP PLOEGEN. Bij het diep ploegen is het van groot belang, dat de ploeg onder het werken licht beweeglijk zij, hetwelk verkregen wordt door het aanhechtingspunt der trekkracht zooveel mogelijk in eene verticale richting boven het weerstandspunt te brengen; de schaar kan met de strijkzool een driehoek vormen of wel aan de punt beitelvormig uitloopen , doch behoort met de zool in één vlak te liggen. De bouw behoort overeenkomstig te zijn met het te verrichten werk. E. KOSTEN VAN HET WERK. Bij het berekenen der kosten van het ploegwerk komt vooreerst in aanmerking de benoodigde trekkracht, en ten anderen de inkoop en het onderhoud van den ploeg.
---

