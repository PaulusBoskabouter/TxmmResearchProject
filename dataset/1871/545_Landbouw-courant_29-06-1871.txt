IJzervitriool voor den landbouw aanbevolen.
In N.. 24 der Landbouw-Courant komt onder et opschrift „desinfectie van excrela" een e inededeeling voor omtrent het onderzoek, door het landbouw-genootschap in Beijeren gedaan, wegens het bezigen van ijzervitriool ter desinfectie van secreetmest ; waaromtrent bij proefneming geconstateerd werd, dat het volstrekt niet nadeelig gewerkt had. Ofschoon men in Beijeren zeer zeker goed op de hoogte omtrent de capaciteiten van het ijzervitriool zijn kan, doordien professor Pettenkofer te Munchen er steeds een groot voorstander van geweest is en niet alleen deszelfs nut voor den landbouw, maar ook ter desinfectie vooral bij epidemiën herhaaldelijk aangetoond heeft, zoo heb ik toch reeds in het jaar 1866 door middel van de L.-C. (N.. 21) er op gewezen, dat men sedert 1845 het ijzervitriool voor dusdanige doeleinden met goed gevolg in Frankrijk bezigde. Men was daar toen reeds tot de overtuiging gekomen, dat de heer Schattenmann, Directeur der mijnen te Bouxwiller, gelijk had te beweren, dat ijzervitriool (sulphas ferrosus) niet aan den mest schaadt, integendeel er toe bijdraagt, om het werkzaamste gedeelte er van te bewaren, doordien het de koolzure ammonia in „zwavelzure" verandert, welke de planten het gemakkelijkst tot zich nemen. Bij voorkeur, ter spoediger oplossing in warm water geworpen en omgeroerd wordende, geeft het eene zure vloeistof, welke men op de faecale stoffen stort, of waarmede men de mestvaalten begiet.
Voor den landbouw heeft dus het bezigen van het ijzervitriool (koperrood niet te verwisselen met de giftige of blaauwe kopervitriool) bij privaten, welke geruimd worden, een bepaald nut. M. P.S. Ongeveer 3 kilo ijzervitriool zijn voldoende voor honderd liters faecale stoffen. Bij te groote hoeveelheid vormt zich uit een weinig van die stof op wit papier gebragt Pruissich blaauw, , wanneer men er met een houtje doorroert, dat in eene oplossing van blaauwzure potasch gedoopt geweest is. De prijs van ijzervitriool bedraagt hoogstens eenige stuivers per kilo bij winkeldebiet. (Ingezonden.)
---

Men raadplege de wetenschap.
De wetenschap (zoo zegt Samuel W. Johnson in zijn werk „How Crops grow") bezigt in haar streven naar vooruitgang, werkelijk dezelfde wegen, van welke zuiver-praktische lieden zich bedienen. De resultaten vindt zij meestal spoediger en duidelijker, omdat de werktuigen , die zij bezigt, fijner zijn en met kennis van zaken gehanteerd worden; omdat hare onderzoekingen leerrijker en meer verscheiden zijn, en zij daardoor over uitgebreider en vruchtbaarder ervaring gebiedt; omdat de mannen, die de wetenschap beoefenen, in den regel een meer veredeld voorstellingsvermogen en eene meer beredeneerde oordeelvelling bij hunnen arbeid medebrengen. Bij een leven aan ontdekkingen en uitvindingen gewijd (gelijk dat van den beoefenaar van de wetenschap der natuur), bestaat de zekerheid, dat grooter resultaten zullen verkregen worden, dan waar eene voorbijgaande opmerkzaamheid op de voorwerpen gerigt wordt in de tusschen-
ruimten van een arbeid, welks geheel ander doel alle aandacht tot zich trekt. Het is den landbouwer dus geraden, gebruik te maken van den arbeid van den man van wetenschap, mits de laatste zich geneigd betoont goede nota te nemen van de vragen, die de praktijk verlangt opgelost te zien, en deze goed te begrijpen.
---

Gemeenschappelijk landbouwen door daglooners.
Het Country-gentlenzens Magazine van augustus 1870 geeft een kort verslag van twee vereenigingen tot het voor gemeenschappelijke rekening landbouwen , uitsluitend voor daglooners, welke sedert geruimen tijd te Assington Hall, in Suffolk (Engeland), bestaan en goede resultaten opleveren. De leden dezer vereenigingen blijven gewone daglooners, en werken bij de landbouwers in den omtrek tegen het bestaande dagloon, of op hunne gemeenschappelijke pachthoeve, waar hun, indien zij geen werk hebben, zoo mogelijk werk wordt verschaft. Het beheer over de pachthoeve is aan een opzigter opgedragen, die, behalve vrije woning op de pachthoeve, iets meer loon dan de gewone daglooners, namelijk/ 7.20 in de week, ontvangt. Twee jaarlijks op nieuw te kiezen onder-opzigters staan hem ter zijde. Alleen daglooners bij landbouwers mogen leden zijn; slecht: zes oefenen een handwerk uit, als: smid, molenaar, wagenmaker, schoenmaker enz. Geen lid mag verder dan 3/5 mijl van de boerderij wonen, eenige ondersteuning van liefdadigheidsinstellingen ontvangen of eenig vonnis hebben c-udergaan. De grootste vereeniging , welke in 1854 met 264- hektare werd opgerigt, bezit thans 921 hektare en telt 36 leden; de
kleinste bezit 47 hektaren en telt 21 leden. In de grootste vereeniging heeft elk lid ,f 40 en in de kleinste f 36 ingelegd. De aandeelen in deze vereenigingen staan tegenwoordig op f 600 en f 360. De zuivere winst wordt elk jaar onder de leden én in geld én in landbouwproducten verdeeld.
---

FEUILLETON.
ALGEMEENE BEGRIPPEN VAN LANDI3OUW-SGHEIKUNDE, KENNIS VAN DEN BODEM EN DEN MEST. X. (Vervolg van L.-0. n°. 25.) De bestanddeelen van den grond geven aan de plantenwortels steun en voedsel. De voornaamste bestanddeelen des bodems, die tot plantenvoedsel dienen, zijn: Kiezelzuur. Vormt het hoofdbestanddeel van vuursteen, kwarts, bergkristal, van zandsteen en van zand; scheikundig zuiver kiezelzuur is een wit, korrelig poeder, dat reuk noch smaak heeft. Kalk. Deze zelfstandigheid is algemeen bekend. Kalk is een wit, aardachtig poeder, verkregen door gewonen kalksteen in ovens te branden. Kalk heeft geen reuk, maar een bijtenden smaak. Gebrande kalk wordt, als hij met water in aanraking komt, warm, hij wordt gebluscht, d. i. hij verliest de eigenschap, om andermaal door water warm te worden. IJzeroxyde en mangaanoxyde. Als ijzer aan de lucht blijft liggen, dan wordt het gaande weg met roest bedekt, dat is ijzeroxyde, of ijzer, dat zich met zuurstof der lucht vereenigd heeft. Mangaan vergezelt het ijzer op aarde overal en komt dus ook in den bodem voor; met zuurstof vormt het mangaanoxyde. Kali (potasch). Dit bestanddeel des bodems , bestaande uit kalium en zuurstof, en deze beide met koolzuur verbonden tot koolzure potasch (ook wel potasch genoemd), kent men eveneens uit het gewone leven; het is wit en bezit een eigenaardigen, zoogenaamden loogachtigen smaak. Lang aan de lucht blootgesteld, vervloeit het, daar het de waterdatnp dezer tot zich trekt en vasthoudt. Natron (soda). Bekend is deze zelfstandigheid uit de soda, die men voor het wasschen gebruikt; zij bestaat uit sodium en zuurstof, verbonden met koolzuur en water tot koolzure soda (ook wel soda genoemd); zij smaakt eveneens loogachtig, maar aan de lucht blootgesteld, wordt zij in stede van te vervloeijen droog en valt in poeder uiteen, als gevolg van een verlies aan water. Magnesia of bitteraarde, heeft met kalk veel overeenkomst, gelijk trouwens aan velen bekend is; zij bestaat uit magnesium en zuurstof, verbonden met koolzuur. In den handel komt zij voor als wit poeder, gebrande magnesia, in water onoplosbaar, maar evenals kalk in koolzuurhoudend water tot zekere mate. Chloor is een groen-geel gas van een doordringenden , scherpen reuk. Met sodium verbonden, vormt het chloorsodium, namelijk het gewone keukenzout; met potassium vereenigt het zich tot chloorpotassium, twee verbindingen, die in den bodem en ook in de planten worden aangetroffen. Het keukenzout is algemeen over de aarde verspreid; geen bodem dan ook zonder chloor. Sommige gronden bevatten zelfs te veel, zoodat er 6f geene 6f slechts enkele planten op willen groeijen. Zwavelzuur of vitrioololie. Bij name algemeen bekend, is eene verbinding van zwavel met zuurstof, en deze verbonden met eenig water, een scherp, bijtend zuur, dat met water gemengd, zich onder ontwikkeling van warmte daarmede verbindt. Zwavelzuur komt in den bodem voor vereenigd met kalk tot zwavelzuren kalk (gips), met aluinaarde en potasch tot aluin, met soda tot glauberzout, en met magnesia tot bitterzout. Phosphorzuur. Phosphorus, o. a. soms aan. wezig in lucifers, verbindt zich gemakkelijk met de zuurstof der lucht, onder ontwikkeling van warmte en licht, tot phosphorzuur. In den bodem komt het voor, verbonden met kalk, magnesia, ijzer. In sommige plantendeelen, b. v. het zaad, treft men er veel van aan. Het is in aanzienlijke mate aanwezig in het ligchaam van dieren, o. a. in de beenderen. (Wordt vervolgd.)
---

