O Heer, die hier en ginds gebiedt, Blijf met Oranje en ’t huis von Wied!
Met bovenstaande woorden werd den 18 Juli te Wassenaar de plechtige inzegening besloten van den echt van prinses Marie, dochter van prins Frederik der Nederlanden, met den prins van Wied. De Haagsche dagbladen zijn opgevuld met beschouwingen en beschrijvingen dezer echtverbintenis, en ’t is inderdaad niet ondienstig, die kakelbonte dooreenmenging van ernst en luim, welke ’t Nederlandsche volk bij deze gelegenheid wordt opgedischt, te toetsen aan de waarachtige beginselen van vaderlandsliefde en godsdienst. Hoor, hoe ’t orgaan der conservatieve partij zich uitlaat over de keuze der prinses: „Wellicht had Neêrlands volk, zoo het den engel der liefde, die ook het hart der beminnelijke vorstin voor zich veroveren wilde, een wenk had kunnen geven of een wensch had kunnen openbaren, een anderen weg hem gewezen dan thans werd gekozen en gevolgd; maar nu eenmaal het gemoed der geliefde prinses zich aan dat des prinsen van Wied verbonden gevoelde, wist onze natie recht aan hare keuze te doen wedervaren en den vorst te eeren, dien zij zich tot bruidegom koos en wiens edel karakter en godsdienstigen zin bij ons volk vooral geeu waardeering zullen missen.”
Met welk recht zou ’t Nederlandsche volk Amor den weg willen wijzen, wanneer hij op weg is naar ’t hart eener Nederlandsche prinses? Cupido te willen bespieden, als deze zijn intrek neemt bij een Duitschen prins, is even onbillijk, als om dat te doen wanneer hij eene Nederlandsche prinses wenkt naar Rijmens spelevaart. Blijkbaar is het Dagblad van Zuid-Holland en ’s Gravenhage dan ook minder met dit huwelijk ingenomen dan het Vaderland. Waarom anders dien barren aanhef in het dagblad? Het Vaderland begint vriendelijk aldus; „Ónmogelijk kon een huwelijksfeest door vriendelijker zonneschijn opgeluisterd worden, dan de plechtigheid, die heden-middag in het liefelijk Wassenaer plaats vond.” Het Dagblad van Zuid-Holland en ’s Gravenhage begint op de volgende wijze ons te verhalen van het huwelijk van H. K. H. prinses Marie der Nederlanden: „’t Winterde fel. „Een statige lijkstoet bewoog zich door de straten onzer hofstad, wier bevolking met al de belangstelling der deelnemende liefde, ondaDks het nijpende der koude, van de droeve uitvaart getuige was. „Vorstelijke pracht, door eenvoud gewijd en dus niet door overlading ontsierd, kenmerkte het geheel dier plechtige staatsie, en deed al aanstonds vermoeden, dat hier niet maar een aanzienlijk burger of burgeres, maar meer dan dat, een vorstentelg werd grafwaarts gedragen. „Eu dat had ook werkelijk plaats. „De dochter der Hohenzollern, de levensgezellin van een Oranje, moeder van eene regeerende koningin, moest wijken en bezwijken voor Een, die meer is dan al de grooten der aarde.” Wat liefderijke voorstelling van Gods goedertieren genade en goedheid, wat trouw en waarheid, ligt er in dien aanhef, niet waar? Hierop volgt de beschrijving van ’t huwelijk op eene wijze of dit afhing van den ambtenaar van den burgerlijken stand. Wij lezen toch : „De burgemeester van Wassenaer heeft een belangrijke daad in zijn leven te vervullen: gelukkig dat hij zoo uitnemend zich er toe leent! Hij zal den band des huwelijks leggen en wettig verzegelen tusschen H K. H. prinses Wilhelmina Erederika Anna Elisabeth Marie der Nederlanden en Z. D. H. prins Willem Adolf Maximiliaan Karei van Wied. „Als getuigen verschijnen : Z. M. de koning, Z. K. H. de prins van Oranje, Z. K. H. prins Erederik der Nederlanden, Z. K. H. prins Hendrik der Nederlanden en hunne excellentiën de ministers van Justitie en van Buitenlandsche Zaken, terwijl al de aanzienlijke en vorstelijke feestelingen mede bij deze burgerlijke plechtigheid tegenwoordig zijn. „Wat die menigte zich bijna blind staart op die hooge feestgenoten en hun aanzienlijk gevolg, allen niet alleen in prachtige feestkleeding gehuld, maar ook in de schoonste yoertuigen en door de edelste spannen voortgedragen 1” Hoe dichterlijk, hoe zielverheffend!! 1 Nadat de ambtenaar der wet zijn taak vervuld heeft, zet zich de feeststoet in beweging, om, tot godsdienst gestemd, aller Heeren Heer te loven, of aan de kerkelijke gebruiken te voldoen. Prins en prinses Hendrik der Nederlanden voorop, dan Z. K. H. prins Alexander, verder Z. K. H. de prins van Oranje, H. D. H. de hertogin Willem van Mecklenburg met Z. K. K. prins Albert van Pruisen; HH. MM. de koning en de koningin, het hooge bruidspaar, met H. K. H. de groothertogin-weduwe van MecklenburgSchwerin en Z. K. H. prins Erederik. De feeststoet blinkt — zoo wij ’t Dagblad gelooven mogen — bij de kerkelijke feestviering, die nu volgen gaat, door de heerlijkste pracht uit. Men oordeele: „ De sleep van H. K. H. de prinses-bruid wordt gedragen door de jönkvrouwe van Doorn van Westcapelle, de baronnes van Lijnden, jonkvrouwe van Suchtelen van de Haare en de baronnes van Winzingerode; de grootmeesteres van wijlen H. K. H. prinses Erederik, de gravin van Rechteren van Ahnem, gaat onmiddellijk achter H. K. H. de prinses-bruid; ter zijde van den sleep. „Het toilet der koninklijke bruid bestaat in een japon van een allerfijnst weefsel van zilver en witte zijde, met een montant en breeden rand van kunstig-geborduurde zilveren bloemen, waaronder vooral kransen van oranjebloemen door fraaie bewerking uitmunten. De sleep, zes el wijd en zes el lang, begint, volgens Pruisische hofmode, aan de ceintuur,,en niet, zooals aan het Russische hof en ook vroeger hier te lande gebruik was, aan de schouders; hij is van dezelfde stof als de japon en evenzoo geborduurd; van boven smal zijnde wordt hij langzamerhand wijder. Het lijf is hoog vierkant uitgesneden, en even als de gladde mouwen, die een weinig ingeknipt zijn, met kostbare zilverblonde omzet. Het geheel is vorstelijk en toch eenvoudig en doet den leverancier, hier ter stede, in alle opzichten eer aan. De bruid is gekapt met de zoogenaamde kleine kroon, behoorende tot de kroonjuweelèn, waaraan de sluier van Mechelsche tulle is vastgehecht, terwijl kleine bouquetjes oranjebloesem hielen daar tusschen de krullen geplaatst zijn. „Wervolgens nadert Z. M. de koning, geleidende H. K. H de groothertogin-weduwe van Mecklenburg-Schwerin, H. M. de koningin, geleid door Z. K. H. prins Frederik; H. K. H. de hertogin Willem van Mecklenburg Schwerin, geleid door Z. K. H. den prins van Oranje, en H. K. H. prinses Hendrik der Nederlanden, geleid door Z. K. H. prins Albert van Pruisen en Z. K. H. prins Alexander der Nederlanden.
„H. M. de koningin onderscheidt zich ook hier door het prachtig en recht-vorstelijk kleed, dat door haar gedragen wordt en waarmede wellicht het schoonste Parijsche toilet niet zou kunnen wedijveren in eleganten vorm, sierlijke eenvoudigheid en schoone bewerking. „Wij mogen daarvoor het huis Chazotte een woord van welverdiende hulde niet onthouden, daar zich die firma, niet minder dan de leverancier van het bruidskleed, met fierheid daarop mag verheffen. „Het sleepkJeed van de vorstin is van perle-gris-zijde, met blauwe nuanceering, vervaardigd en geheel omhangen met prachtige witte kanten. Het is hoog aan den hals doch a coeur gesneden, terwijl de wijde mouwen met kant getooid even eenvoudig als smaakvol zijn bewerkt. „Daarop mag ook het feestkleed van H. K. H. prinses Hendrik ten volle aanspraak maken. „Reeds de buitengewoon prachtige kleur van grijze zijde treft menig deskundig oog; maar ook niet minder de schoone coupe en de fraaie garneering van wit satijn en kanten. „Ook dit kleed is op dezelfde wijze gemaakt als dat van H. M. de koningin, terwijl de mouwen alleen nog met witte franjes zijn versierd. „Het schitterend gevolg der vorsten en vorstinnen besluit den plechtstatigen optocht. „Ook de toiletten der overige vorstelijke personen en der dames van hun gevolg, waarvan velen door de firma Chazotte geleverd, munten inderdaad uit. Voor het meerendeel zijn het grijze en lila-toiletten, terwijl al de dames,
behoorende tot het huis van Z. K. H. prins Erederik, wit zijden sleepjaponnen dragen, met lila gegarneerd.” Zoo treedt de stoet ’t godshuis binnen, en weldra klonk ’t volksgezang, en stemmen geloovigen en onge.loovigen samen in de woorden (naar het gewijde lied, psalm 134 vs. 3): „Dat ’s Heeren zegen op u daal’, Zijn gunst uit Sion u bestraal’; Hij schiep ’t heelal, Zijn naam ter eer; Looft, looft dan aller heeren Heer!” Eet Vaderland verhaalt ons ten slotte nog dit : „De vorstelijke personen hebben zich met de overige genoodigden na afloop dezer kerkelijke plechtigheid op het huis de Paauw aan een dejeuner-dinatoire vereenigd, om daar aan de geliefde bruid en haren bruidegom de in het kerkgebouw toegebeden heilwenschen nogmaals te brengen.”
---

BU1TENLANDSCHE POLITIEK.
Uit Versailles schrijft men, dat velen van meening zijn dat, wanneer Thiers eenmaal zijn zetel ruimen moet — wat misschien in den loop van dit jaar het geval zou kunnen zijn — zijn opvolger geen Orleans, maar een geheel andere, namelijk Léon Gambetta, zijn zal. De zaak der zonen van Lodewijk Philips moet, zoo niet alles bedriegt, even zoo hopeloos staan als die van den graaf van Chambord. Langs wettigen weg komen zij bij de dooide verkiezingen zeer versterkte republikeinsche meerderheid in de Kamer niet verder; en voor eenige daad van geweld, waarvoor een paar maanden geleden de gelegenheid misschien bestaan heeft, missen zij den moed. Het zwaartepunt ligt Ihans bij de republikeinsche partij, door welke Thiers tot dusverre werd gehandhaafd, en die nu in den strijd tegen de mornarchisten weder krachtiger is geworden. Maar door het weder optreden van Gambetta wordt de positie van Thiers zeer bedreigd, en waarschijnlijk zal, door zijn toedoen, de linkerzijde den grijzen staatsman afvallen. Gambetta zou een zuiver-republikeinsch kabinet willen samenstellen, en daaruit zou zich een presidentschap onder Grévy ontwikkelen, hetwelk aan het dictatorschap van Gambetta. zou voorafgaan. Met Gambetta zou tevens weder de oorlogzuchtige politiek den boventoon krijgen. Hij zou daarbij op den steun kunnen rekenen, niet alleen van het leger, welks officieren hem algemeen zijn toegedaan, terwijl hij bij de verkiezing een groot aantal stemmen van soldaten op zich vereenigde, maar ook van de kleine burgerij, in wier belang Gambetta steeds geijverd heeft en die hij door zijn bewind zou trachten te ontheffen van de lasten, die haar drukken. Den löden dezer is te Weenen onder voorzitting van den graaf von Beust de internationale -commissie bijeen gekomen, welke de taak heeft de sinds lang aanhangige quaestie der onderlinge aansluiting van de Servische, Turksche en Hongaarscne spoorwegen eindelijk te regelen. In de jongste telegrammen uit Madrid is herhaaldelijk gewag gemaakt van eene enquête, door de kamer van afgevaardigden ingesteld betrekkelijk den tabak, en waardoor de aftreding van den minister van fiuantien, den heer Moret, vertraagd werd. Dit wordt opgehelderd dooide gewone berichten uit Madrid, lcopende tot 11 Juli ; de zaak is deze: De minister had de jaarlijksche aanbesteding van het vervoer van grondstoffen, benoodigdheden, enz. voor ’s rijks tabaksfabrieken aangekondigd, maar daarbij nieuwe bedingen gesteld; deze bedingen schrikten de gewone aannemers af, en de minister ontving geene enkele aanbieding; daarop heeft hij bij eene niet volkomen aan de wettelijke vereischten beantwoordende overeenkomst het bedoelde vervoer onder ’s hands uitbesteed ten einde den dienst voor stoornis en de schatkist voor schade te behoeden. Een lid van de oppositiepartij vernam iets van die overeenkomst, deelde het aan de Kamer mede, riep den minister tot verantwoording, en deed het voorstel om de zaak tot onderwerp van een parlementair onderzoek te maken. De minister ondersteunde dat voorstel, voor zijne eigene eer, begeerend dat de zaak tot klaarheid gebracht werd alvorens hij de portefeuille ne-
derlegde. Als uitkomst der enquête werd door de commissie voor
gesteld te verklaren, dat hetgeen door den minister in deze zaak was gedaan onberispelijk was, zoo al niet uit het oogpunt der strikte wettigheid, dan toch uit het oogpunt van de goede trouw en van het belang der schatkist. Dit voorstal is door de Kamer eenstemmig aangenomen. Tusschen den raad der kantons en den nationalen raad bestond tot dus ver verschil van gevoelen omtrent de herziening der bondsconstitutie. Laatstgenoemde had reeds vroeger het besluit genomen, dat eene buitengewone bondsvergadering tegen den 6den November dezes jaars belegd zou worden, ten einde tot de herziening over te gaan, doch de raad der kantons wilde haar nog verder uitgesteld hebben. In zijne zitting van den 14-den dezer heeft hij zich echter zonder discussie met het besluit van den Nationalen raad vereenigd. De tijdigheid van die herziening, waarop sedert geruimefl tijd door de uiterste 'liberale partij is aangedrongen, wordt inzonderheid door de daghladen der Fransche kantons bestreden, die vreezen dat eene wijziging van het bondsverdrag tot verkorting van de autonomie der afzonderlijke kantons en tot onderdrukking der Fransche door de Duitsche kantons zal leiden. Het officiëele dagblad van het Belgische gouvernement zegt in zijn noramer van gisteren : „Wij hebben den 21 Mei jl. medegedeeld, dat van den 25sten dier maand af de reispassen der in België aankomende Franschen en die der andere over de Fransche grenzen in Belgie komende buitenlanders voorzien moesten zijn van het visum van een diplomatieken of consulairen gelastigde van België in het buitenland Deze formaliteit is thans niet meer noodig; al Heen de verplichting tot het vertoonen van een reispas blijft bestaan.”
---

