NEDERLANDEN. 's GRAVENHAGE, den 6den November 1871.
Bij Koninklijk besluit van den 2den November 1871, n°. 27, is aan den met verlof in Europa teruggekeerden magazijnmeester deiartillerie 1ste klasse (kapitein) van het leger in Nederlandsch Indie H. A. F. O. von Kurowsky, op het daartoe door hem gedaan verzoek, met ingang van den lsten November 1871, wegens ongeschiktheid tot het gaan hervatten van de werkelijke dienst ten gevolge van ligchaamsgebreken, een eervol ontslag verleend uit Zr. Ms. militaire dienst, met toekenning van pensioen. Bij Koninklijk besluit van den 2den November 1871 , n°. 29, is aan den heer T. J. van Schouwenburg, adjunct-commies bij het Departement van Koloniën, met ingang van 1°. Januarij 1872, een eervol ontslag verleend uit 's lands dienst, met behoud van aanspraak op pensioen. MINISTERIE VAN BINNENLANDSCHE ZAKEN. Van wege den Minister van Binnenlandsche Zaken wordt ter algemeene kennis gebragt, dat in de maand December aanstaande gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 ( Staatsblad n°. 59), ter verkrijging van het diploma en van acten van bevoegdheid als arts, hulp-apotheker of apotheker, in art. 16 vermeld. De dagen waarop en de plaatsen waar de voormelde examens worden afgenomen, zullen nader worden bekend gemaakt. Zij, die tot de examens wenschen te worden toegelaten, worden verzocht daarvan vdór 15 November e. k. schriftelijk opgave te doen aan den voorzitter der commissie van examen: voor het natuurkundig examen, den staatsraad hoogleeraar dr. P. L. Rijke, te Leiden; voor het geneeskundig examen, den hoogleeraar dr. L. C.van Goudoever, te Utrecht, en voor het examen van hulp-apotheker en apotheker, den hoogleeraar dr. P. J. van Kerckhoff, te Utrecht. Zij, die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de genees-en heelkundige behandeling van zieken hebben gevolgd , en het bewijs dat zij , in tegenwoordigheid van een verloskundige hier te lande, minstens tien gewone en twee buitengewone verlossingen hobben verrigt, behoudens de uitzonderingen , vermeld in art. 6 , 2°., en die , welke een gevolg zijn van het bepaalde in de artt. 27 en 28 der wet van 1 Junij 1865 (Staatsblad n°. 59). Zij , die tot het examen van apotheker wenschen te worden toegelaten , moeten bij hun verzoek het bewijs voegen dat zij minstens twee jaren als hulp-apotheker binnen het Koningrijk zijn werkzaam geweest. Zij, die alleen wenschen te worden toegelaten tot het leveren der bewijzen, vermeld in de eerste zinsnede van art. 4 en in de tweede zinsnede van art. 8 der boven aangehaalde wet en alzoo het natuurkundig examen of dat van hulp-apotheker voor alsnog niet wenschen af te leggen, behooren daarvan vóór 15 November e. k. schriftelijk opgave te doen aan den voorzitter der commissie van examen, 's Gravenhage, 11 October 1871. Voor den Minister, De Secretaris- Generaal, Hubrecht. MINISTERIE VAN MARINE. De Minister van Marine brengt ter kennis van belanghebbenden dat, naar aanleiding van de ontvangen gunstige berigten omtrent de cholera te St. Petersburg, de vroeger voorgeschreven quarantaine-maatregelen worden opgeheven voor de schepen die na den 20sten September jl. die plaats verlaten hebben. 's Gravenhage, den 17den October 1871. De Minister voornoemd, Brocx. De Minister van Marine brengt ter kennis van de belanghebbenden, dat ten gevolge van de ontvangen gunstige berigten omtrent de cholera te Koningsbergen, de vroeger voorgeschrevene quarantaine-maatregelen worden opgeheven voor de schepen, die na den 20sten October jl. die plaats verlaten hebben. 's Gravenhage, den 2den November 1871. De Minister voornoemd, Brocx.
De Minister van Marine brengt ter kennis van de belanghebbenden , dat ten gevolge van het ophouden van de cholera te Memel , de quarantaine-maatregelen worden opgeheven voor de schepen, welke die plaats op of na den 22sten October jl. hebben verlaten. 's Gravenhage, den 3den November 1871. De Minister voornoemd, Brocx. MINISTERIE VAN FINANTIEN. De Minister van Finantien heeft bij resolutie van «SI October, n°. 198, goedgevonden, met uitbreiding der resolutien van den 24sten Julij 1868, n" 29, en den 21sten October 1868, n°. 30, te kennen te geven dat perszakken en persdoeken voor beetwortelsuikerfabrieken, ongeacht hun vorm en de grondstof waarvan ze vervaardigd zijn , als onderdeelen van fabriekwerktuigen ten invoer kunnen worden toegelaten, mits zij van gewone manufacturen voldoende te onderscheiden zijn en dus omtrent hunne uitsluitende bestemming voor fabrieksgebruik geen twijfel besta.
---

BUITENLANDSCHE BERIGTEN. DUITSCHLAND.
Van wege de regering is aan de Berlynsche Norddeutschc Allgemeine Zeitung het volgende artikel medegedeeld: »In Frankrijk is door de nieuwe met Duitschland geslotene overeenkomsten, door de troonrede des Duitschen Keizers, door de vriendschappelijke gevoelens welke de leider der Duitsche politiek in zijne rede van 25 October uitgedrukt heeft, en eindelijk door de blijkbare sympathie welke die uitdrukkingen bij den Duitschen rijksdag hebben gevonden, een onmiskenbaar gevoel van bevrediging te weeg gebragt, hetwelk zich in de drukpers niet eens met die kracht openbaart, waarmede het de natie bezielt. Uit vrije innerlijke beweging betoont zich de Duitsche politiek als verzoeningsgezind, versctioonend, inschikkelijk. In Frankrijk neemt men dit aan als eene verschuldigde schatting. De Union verklaart zelfs, dat zij meent te weten dat de Europesche kabinetten in het belang des vredes aan de Duitsche rijksregering den raad gegeven hebben om zich minder barsch te betoonen ! nD.it is eene even ongegronde als dwaze bewering. Europa zou zich dus de zaak aantrekken en ons vertoogen doen? Niet uit vrijen wil zouden wij ons inschikkelijk en zachtzinnig betoonen? Wij gelooven te weten dat Europa zich weinig om Frankrijk bekreunt; en het zou voor de Franschen heilzaam wezen indien zij dit even stellig beseften. De pelgrimstogt des heeren Thiers van de eene hemelstreek naar de andere behoorde niet in het vergeetboek te geraken. n Voor het overige is het voor Frankrijk geen ongeluk dat Europa zich volstrekt niet in de Duitsc'n-Fransche aangelegenheden mengt. Want de geringste poging van zulk eene onbehoorlijke inmenging zou toch slechts eene tegen Frankrijks wenschen aandruischende uitwerking kunnen hebben. Duitschland staat op don vasten bodem van zijn verkregen en onbetwist regt; eene aanleiding voor hetzelve, om van dat regt ook maar eenen voet breeü af te wijken, kan eenig en alleen in de Duitsche belangen, en in den wil der rijksregering om eenen duurzamen vrede te stichten, geworden worden. De verspreiding van beweringen gelijk die van de Unim is weinig geschikt om vreedzame betrekkingen te helpen bevestigen." — De Duitsche rijksdag heeft in zijne zitting van den 4den November de wet tot stichting van eenen rijks-oorlogsschat van 40 millioen rijksdaalders bij tweede lezing aangenomen. De derde beraadslaging is op den 6den bepaald. De Duitsche bondsraad heeft den 4den een besluit genomen omtrent de voordragt tot hervorming van het muntstelsel en het invoeren eener gouden rijksmunt. Naar men uit Berlyn berigt heeft de bondsraad zich grootendeels met de voorstellen zijner commissie vereenigd en zal de voordragt thans onverwijld aan den rijksdag verzonden worden , bij welken men verwacht dat de eerste beraadslaging daarover uiterlijk op den 9den November zal plaats hebben. FRANKRIJK. De jongst ontvangen nommers van het officiele dagblad brengen weder eenige besluiten van den President der Republiek tot vernietiging van besluiten van arrondissementsraden, in de nu afgeloopen zitting dier collegien genomen omtrent aangelegenheden liggende buiten den kring hunner wettelijke bevoegdheid. Er is, zoo veel bekend is geworden, nog geen departementsraad die door overschrijding zijner wettelijke bevoegdheid aan het gouvernement aanleiding tot zoodanig besluit heeft gegeven. Uit de oproeping der kiezers van kantons, sedert eenige dagen in het officiele regering sblad voorkomende, blijkt dat bij het onderzoek der geloofsbrieven dcor de departementsraden eenige verkiezingen om eene of andere reden ongeldig verklaard zijn; doch het aantal van die ongeldig-verklaringen is, be-
trekkelijker wijze, zeer gering. Uit alles wat omtrent de zitting der departementsraden aan het groote publiek bekend wordt, is op te maken dat zij hunne zorg in liberaal-conservativen geest en binnen den kring hunner bevoegdheid aan de publieke aangelegenheden wijden; van onstuimige beraadslagingen in departementsraden, van botsingen tusschen hunne meerderheid en minderheid, van voorstellen of besluiten betreffende de keuze van eenen deflnitiven regeringsvorm, heeft men tot nu toe niet vernomen. Er wordt dan ook in berigten uit Versailles verzekerd dat er in den kring der bewindslieden tevredenheid over de nu afloopende zitting der departementsraden heerscht. — De departementsraad van Corsica heeft den 3den dezer de keuzen tot zamenstelling van zijn bureau gedaan, en den heer Limperani, die in de Nationale Vergadering voor het besluit tot vervallen-verklaring der dynastie Bonaparte had gestemd, tot voorzitter gekozen; hij vereenigde 29 stemmen op zich, terwijl de heer Gavini, een Bonapartist, 24 stemmen bekwam. De Opinione , een half-offieieel orgaan van het Italiaansche gouvernement te Rome, berigt dat de prins Napoleon over Turyn naar zijn landgoed nabij Genève terug gekeerd is en zich denkelijk van daar naar Londen zal begeven. — De Bank van Frankrijk mag, volgens de bestaande wetsbepalingen, bankbiljetten ten bedrage van hoogstens vier en twintig honderd millioen francs in omloop hebben; volgens den weekstaat opgemaakt in den ochtend van den 2den dezer, had zij toen voor 2,289,673,520 francs aan biljetten in omloop. Van hier het besluit van het bestuur der Bank om den rentetax een percent te verhoogen en voor het disconteren van wissels op zes percent te stellen. Dat het verhoogen van het maximum der circulatie raadzamer geweest zou zijn en nog noodzakelijk zal worden bevonden, wordt door sommige deskundigen beweerd. ITALIË. De door de'n Paus in het consistorie van 27 October jl. gehouden aanspraak is door den cardinaal-staatssecretaris Antonelli aan de katholieke mogendheden toegezonden onder geleide van een schrijven, strekkende om te doen uitkomen dat de Paus van het Italiaansche gouvernement geene waarborgen, geene regten noch voorregten aannam , en dat hij enkel krachtens Goddelijke magtiging bisschoppen voor Italiaansche dioecesen gezocht, gekozen, benoemd en aangesteld had. Katholieke dagbladen geven thans den tekst der memorie welke den 4den October jl. te Rome door de hoofden der kloosterorden aan het corps diplomatique is gerigt, om te protesteren tegen de onteigening van kloosters door de Italiaansche overheid. — De generaal Garibaldi, door zijnen haat tegen de katholieke kerk verblind , helt over tot de Internationaleen leent zijnen in Italië nog gevierden naam om de verbreiding van de begrippen dier vereeniging van zoogenaamde handwerkslieden te bevorderen. Dit is mede de strekking van een zeer uitvoerig schrijven, dezer dagen door hem aan eenen vriend te Rome gerigt en aldaar door het dagblad El Tempo openbaar gemaakt. In dat schrijven verklaart Garibaldi, de monarchie en het Huis van Savoye des noods tegen de aanslagen van Mazzini's aanhang te zullen helpen verdedigen, maar laat hij tevens persoonlijke verbittering doorstralen tegen Mazzini, die de Internationale en hare begrippen openlijk heeft afgekeurd Hij zegt namelijk dat Mazzini voor onfeilbaar wil doorgaan . nooit eene aanranding zijner onfeilbaarheid vergeeft en daarom nimmer weder met hem, Garibaldi, bevriend zal worden. SPANJE. De Londensche Times van verleden Zaturdag zegt in zijn beursberigt : i> Een gisteren alhier ontvangen telegram uit Madrid verzekert dat het geschil tusschen de twee onderdeelen der progressisten-partij vereffend is, en dat er eene kabinetsveranderiDg op handen is waardoor het bewind nagenoeg weder op denzelfden voet zou worden gebragt als vóór het oprijzen van het geschil. Intusschen was het te Madrid, blijkens dat telegram, de algemeene verwachting dat de door den tegen - woordigen minister van finantien voorgestelde verbeurd-verklaring (dat is de korting van achttien percent bij het betalen van de coupons der buitenlandsche schuld) niet tot uitvoering zou komen." In de telegraphische berigten uit Madrid van verleden Zaturdag wordt geene bevestiging voor de opgaven van het boven aangehaalde telegram gevonden. Het Parysche Journal des Débats , een voorstander der thans in Spanje bestaande orde van zaken, berispt het voornemen der Spaansche bewindslieden om de buitenlandsche staatsscliuldeischers aan eene belasting te onderwerpen. "Zij zijn in de daad — zegt dat bla'l — navolgers van de Internationale, die zij zoo nadrukkelijk bestrijden; wKnt zij vergrijpen zich aan het eigendomsregt. Hier te lande, in Frankrijk, wordt het denkbeeld van het belasten d Q r staatsschuld, in welken vorm of onder welk voorwendsel ook, ten eenen male verworpen ; wij zorgen voor ons staatscrediet, hoe zwaar dit ons ook in de ongunstige tijdsomstandigheden mogt vallen; en het staatscrediet heeft ons gouden eijeren gelegd, gelijk de hen in do bekende fabel. Spanje daarentegen is bezig de hen te slagten in den waan van zich zoo doende te zullen verrijken." — De Epoca , een van de voornaamste dagbladen van Madrid, zegt in haar nommer van 2 November: » Te oordeelen naar de verklaringen van toetreding tot de manifesten van de onderdeelen der progressistenpartij, welke van elders ontvangen en in hare dagbladen alhier openbaar gemaakt worden, schijnt het dat die partij in de provincie evenzeer verdeeld is als in de hoofdstad." — In de zitting der Kamer van Afgevaardigden van 31 October heeft de heer Moreno Nieto maatregelen tegen de Internationale aanbevolen , en de heer Pi-y-Margall getracht te betoogen dat die vereeniging in Spanje volstrekt onschadelijk was. In die zitting is door zeven leden, als om aan de Kamer temidden dor eindelooze discussie eene waarschuwing te geven, het volgende voorstel ingediend; » Wij verzoeken het Congres om te verklaren dat het met leedwezen ziet dat de aanrandingen der veiligheid van persoon en have hier te lande in talrijkheid toenemen en doorgaans ongestraft blijven."
ZWITSERLAND. Het Zwitsersche gouvernement heeft, blijkens de berigten uit Bern van het laatst der vorige week , de begrooting der eedgenootschappelijke staatsuitgaven en inkomsten over het jaar 1872 ontworpen, en daarop een millioen francs aangevraagd voor het aanschaffen van verbeterd wapentuig en geschut; zullende door deze buitengewone uitgave het totaal der uitgaven over dat jaar het totaal der geraamde ontvangsten met 890,000 francs te boven gaan. Heden, 6 November, moet de zitting van de wetgevende kamers des eedgenootschaps te Bern geopend worden. Doorgaans komen de Kamers er eerst in December zamen om hare najaarszitting te houden; ditmaal is deze eene maand vervroegd dewijl de ontworpen wijzigingen der eedgenootschappelijke constitutie thans eindelijk in beraadslaging zullen komen en zoo mogelijk tot beslissing gebragt zullen worden. Een aantal vraagpunten worden door de voordragt des gouvernements ter wijziging der constitutie aanhangig gemaakt; doch zij komen nagenoeg alle neder op de vraajr: of Zwitserland eene eedgenootschappelijke republiek zal blijven gelijk thans, dan wel eene unitaire republiek, dat is een gemeenebest met een algemeen bestuur, zal worden. Er is eene partij die de magt van het parlement en gouvernement des eedgenootschaps allengs verder wenscht te zien uitbreiden ; eene andere welke de magt van elke kantonregering ten harent uitbreiden of althans tegen inkrimping behoeden wil. RUSLAND. Uit St. Petersburg wordt van den 31sten October geschreven: n De Grootvorst Troonsopvolger en zijne gemalin zijn gisteren morgen in het naburige Zarskoje-Selo teruggekeerd. Zij hadden den 24sten October Livadia in de Krim verlaten. Omtrent den terugkeer des Keizers en der Keizerin is nog niets bekend. Den 6den November werd Zijne Majesteit te Odessa verwacht. » Den 22sten October is de Vorst Milan van Servie te Livadia aangekomen , alwaar hij in de voor hem gereed gemaakte vertrekken van het paleis Orianda zijnen intrek nam. De jeugdige vorst bragt eenige dagen bij het Keizerlijke gezin door, en bezocht vervolgens met zijn gevolg en onder het geleide van eenen adjudant des Keizers eenige historisch-merkwaardige punten van de Krim, met name de slagvelden bij Sebastopol en die vesting zelve. Thans heeft de vorst Milan de Krim weder verlaten om naar zijn land terug te keeren. De Keizer heeft verordend dat de Russische marine-afdeeling op de Zwarte Zee, welke sedert den Krim-oorlog Flotille genoemd werd, weder den vroegeren naam van Vloot der Zwarte Zee zal voeren. De bevelhebber der haven van Nikolajefï heeft den titel van » opperbevelhebber der Tschernomorische vloot en havens" gekregen. Deze terugkeer tot de vroegere benamingen is het natuurlijke gevolg van het volledige herstel van Ruslands souvereiniteitsregten op zijne ZwarteZee-kusten, welke door het Parysche verdrag verkort waren geworden. n De in Rusland sedert lang aanhangige vraag omtrent de toelating van vrouwen tot de akademische studiën is eenen stap nader tot hare definitive beslissing gebragt, doordien de senaat der hoogeschool te Helsingfors besloten heeft vrouwen, die de noodige voorbereidende kundigheden bezitten, niot alleen tot de collegien der geneeskundige faculteit maar ook tot het verwerven van den doctoralen graad toe te laten. Volgens de dagbladen heeft dit besluit reeds de goedkeuring der regering erlangd." TURKYE Reeds is gemeld dat drie mannen die tot aan den dood van den vorigen grootvesier in hooge gunst bij den Sultan gestaan hadden, namelijk de gewezen minister van politie Husni-pascha, des Sultans gewezen geheimschrijver Emin-bey, en de gewezen minister van oorlog IIussein-Avni-pascba, uit de hoofdstad naar het eiland Cyprus waren gebannen. Volgens de jongste berigten uit Konstantinopel had Mahmudpascha, de tegenwoordige grootvesier, den Sultan met bewijsstukken overtuigd dat die personen misbruik van zijn vertrouwen hadden gemaakt om zich door bediog en knevelarij te verrijken; daarop had de grootvesier voorgesteld hen voor den strafregter te brengen ; doch de Sultan had uitbanning zonder vorm van proces verkieslijk geacht, dewijl een regtsgeding zijne gewezene gunstelingen en tevens zijne hofhouding aan het gevaar van onaangename onthullingen zou blootstellen. Verder blijkt uit de aangehaalde berigten dat de Porte volhardend weigerde een concordaat, of eenige schikking betrekkelijk belangen van roomsch-katholieke kerkgemeenten in de Levant, met den Roomschen Stoel aan te gaan ; de belangen harer christen-onderdanen zonder hunne toestemming tot onderwerp eener schikking tusschen derden te maken achtte zij onregtvaardig. Maar uit eerbied voor de regten der christenen wilde zij hun vrijheid laten om omtrent hunne godsdienstige belangen, des verkiezende, raad te vragen van den Roomschen Stoel, overleg met Rome of deszelfs gelastigden te houden, on zich daardoor in godsdienstzaken te laten leiden. Dit was het antwoord der Porte op de laatste vertoogen van mgr. Franchi; deze had daarop de terugreis naar Rome aangenomen, met de vaste hoop dat de Roomsche Stoel de belangen der Kerk in de Levant ook zonder concordaat zou kunnen, beveiligen en bevorderen, wanneer hij maar vrijheid had om er met zijnen zodelijken invloed werkzaam te zijn. B E L G I E. De door liberale dagbladen aangeheven klagten over handelingen des ministers van openbare werken, den heer Wasseige, en inzonderheid over de dienst op het Belgische staatsspoorwegnet, hebben weerklank bij de vertegenwoordigers van den handel en het fabriekwezen in den lande gevonden. De kamer van koophandel van Charleroi heeft de andere handelskamers uitgenoodigd om onderling overleg dienaangaande te houden en om gezamenlijke stappen tot het verkrijgen van verbetering in de inrigting en het beheer der spoorwegdienst te doen. Ten gevolge daarvan zijn verleden Zaturdag gelastigden der Belgische kamers van koophandel in Brussel zamen gekomen; het was eene vergadering zonder politieke kleur of bedoeling; liberalen en katholieken zaten er nevens elkander, ook in het bureau. De beraadslaging was dan ook zeer gematigd in geest en toon, vrij van politieke bitterheid; doch algemeen werd verklaard dat de gang der staatsspoorwegdienst zeer veel te wenschen liet, en dat daarin
leemten en gebreken waren welke onverwijlde voorziening noodzakelijk maakten, onverschillig aan welk bewind of aan welken maatregel zij te wijten mogten zijn. In het belang des handels niet alleen maar ook in hot belang der schatkist en der arbeidende volksklasse werd verbetering in dezen wenschelijk geacht. Er werden twee voorstellen gedaan : een o-n aan te dringen op een parlementair onderzoek der gansche zaak, waarbij inzonderheid verlangd werd dat de enquête door leden der wetgevende kamers in het openbaar zou worden gehouden; en een om bij het gouvernement aan te dringen op vermeerdering van het spoorweg-materieel, welks ontoereikendheid de hoofdoorzaak van den gebrekkigen gang der dienst zou zijn. De uitkomst der beraadslaging is geweest dat de kamers van koophandel zich met hare klagten gezamenlijk tot den minister van openbare werken en tot dien van buitenlandsche zaken, onder wier gezag' zij staan, wenden zullen, en eerst in geval deze stap de beoogde gevolgen niet mogt hebben, een aanzoek bij de wetgevende kamers zullen doen om een parlementair onderzoek, en wel om eene enquête met volkomene openbaarheid. Intusschen verzekert een liberaal dagblad, la Meuse, dat de heer Wasseige terstond bij den aanvang der wetgevende zitting, wier opening op handen is, zelf eene enquête omtrent de gansche zaak van den staatsspoorweg en van de staatsspoorwegdienst zal voorstellen. Aan den anderen kant wordt door een conservatief dagblad beweerd dat de enquête voor het algemeene belang en ook voor het ministerie wenschelijk is, dewijl zij de publieke opinie tegen misleidende opgaven van liberale dagbladen zou beveiligen, en het publiek zou overtuigen dat de leemten der staatsspoorwegdienst gedeeltelijk aan vroegere besturen, waaronder ook liberale, te wijten zijn en gedeeltelijk voortvloeien uit den strijd tusschen het belang der schatkist en dat van handel en nijverheid, welke strijd onafscheidelijk is van de exploitatie door den staat. Met den lsten dezer is het nieuwe tarief van vrachten voor het personen-vervoer op den staatsspoorweg in werking gekomen. De verligting welke hat aanbrengt aan handwerkslieden en landlieden , en in het algemeen aan de min gegoede volksklassen die geene verre reizen doen, geeft aanleiding tot vele betuigingen van erkentelijkheid aan den minister. Of het nieuwe tarief goed voor de schatkist werkt, is nog niet te zeggen. — Het boven genoemde dagblad la Meuse verzekert dat de minister van oorlog eene wet tot afschaffing der nommerruiling en der plaatsvervanging in de militaire dienst aan de Kamers zal voordragen , zijnde hij door het onderzoek en de ervaring van den laatsten tijd tot de overtuiging gekomen dat in Bdgie, zoo niet da algemeene dienstpligtigheid , dan toch de persoonlijke dienstpligtigheid ingevoerd dient te worden, zal hot leger er aan de vereischten onzer dagen beantwoorden. — Het Journal de la Sociéte' Agricole du Brabant , een aan de landbouwkunde gewijd weekblad van groot gezag in Belgie, zegt in zijn gisteren verschenen nommer, dat de veepest zich in het noorden van Frankrijk aanhoudend verder verbreidt; en het beschuldigt de Fransche overheden van nalatigheid in hetgeen zij voor het belang harer landgenooten en ook in het belang des buitenlands zouden behooren te doen om die ziekte te stuken. TELEGRAPH1SCHE BERIGT EN. Londen , 6 November. De minister van buitsnlandsche zaken heeft aan het comité der houders van Spaansche fondsen berigt, dat de Britsche gezant te Madrid gelast is geworden de besluiten van het comité op niet officiele wijze ter kennis van do Spaansche regering te brengen. De heer Coleridge is tot procureur-generaal benoemd. Parys , 5 November. De Gazette des Tribunaux berigt dat de heer Thiers den heer Victor Hugo ontvangen en een langdurig onderhoud met hem gehad heeft over het aanzoek tot eene verandering van straf voor Rochefort. Do heer Thiers zou verklaard hebben dat hij zich tot niets verbinden kon, vermits de commissie van gratie in dezen oppermagtig was. De krijgsraad heeft Quesnel ter dood veroordeeld als medepligtig aan den opstand en de brandstichtingen. Het Journal Officiel wederspreekt het gerucht van botsingen tusschen de bevolking en de soldaten te Tarbes, en zegt dat de justitie nasporingen doet naar de verspreiders van dit valsche gerucht. Berlyn , 6 November. In de gisteren alhier gehouden vergadering van werklieden, waaraan ongeveer 4000 personen deel namen, werd het voorstel aangenomen om te verklaren dat de vereeniging van alle werklieden in Berlyn ter verkrijging van verhooging van loon on van verkorting van den werktijd noodzakelijk is, en om eene algemeene uitnoodiging te doen tot het zenden van gedelegeerden naar het op 19 en 20 dezer in Berlyn te houden congres van werklieden. Prag, 4 November. Het in de zitting des landdags van heden voorgolezene Keizerlijke rescript herinnert met nadruk, dat het vergelijk met Hongarye voor de geheele monarchie regtens bestaat en dat de staatsregtelijke gesteldheid der cisleithaansche landen geregeld is door staatsgrondwetten, waarvan de wijziging slechts langs den grondwettigen weg kan geschieden. Het rescript noodigt den landdag uit om afgevaardigden naar den rijksraad te zenden, en verwacht dat aan deze nitnoodiging zal worden voldaan, vermits eene zware verantwoordelijkheid zou rusten op de wegblijvenden. Het rescript is aan eene commissie van dertig leden verzonden. De opperste landmaarschalk heeft berigt dat hij eene mededeeling van de regering ontvangen had, volgens welke de zitting des landdags binnen zeer korten tijd gesloten zal worden. Madrid, 4 November. De Argus berigt dat de subcommissie voor het budget zich verklaard heeft ten gunste van het voorstel om eene belasting van 18 per cent op de rente der staatsschuld te heffen. Kragujewacz, 4 November. De Yorst Milan is uit de Krim teruggekeerd ; hij werd tot Galacz door den vorst Dolgorucki, adjudant des Keizers, begeleid, en op Rumanisch grondgebied door den minister van oorlog namens den Vorst Karei begroot. De Skuptschina heeft de voordragt der regering tot afschaffing van
het stelsel van plaatsvervanging en nummerverwisseling bij het leger eenstemmig aangenomen. New York, 5 November. Van onze vloot, die ter walvischvangst in de zeeën aan de Noordpool uitgezeild is, zijn 33 schepen in het ijs bezet geraakten ten deele gezonken. De manschappen van deze laatste zijn gered en do overige schepen zijn verlaten. De President Grant heeft eene gestrenge toepassing dor wetten in Utah verordend.
---

