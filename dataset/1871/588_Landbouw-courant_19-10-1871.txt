Warkruid.
Onzen landbouwers is van de verschillende soorten van Cuscuta of Warkruid het vlas-warkruid (Cuscuta Epilinurn WEnn) het beste bekend, en dat wel onder de benaming van wijnsels of winsels , Beide, sijde of zijde, wilde klirnme , duivelsnaaigaren enz. enz. Deze plant namelijk, die zich met haren draadvormigen stengel rondom dien van het vlas slingert, benadeelt dit meermalen aanmerkelijk: immers op de plaatsen, waar zij het vlas omklemt, ontwikkelt zij een aantal eigenaardige werktuigen, boor- of znigworteltjes genaamd, waarmede zij de voedende sappen aan de vlasplant onttrekt en het gewas op tweederlei wijze schaadt, én door het voor een deel van zijn voedsel te berooven ,én door de likteekenen, welke zij op de stengels achterlaat. Minder is ten onzent het geval met eene andere soort van warkruid , die, o. a. op de klaver en Lucerne voorkodiende , in Duitschland, Engeland en Frankrijk maar al te vaak aangetroffen en te regt geducht wordt. In het Tijdschrift der Maatschappij ter bevorderin,q van Nijverheid, Deel X (1846), bl. 631, leest men omtrent deze woekerplant het volgende: „Ook in Engeland kent men eene soort van warkruid (Cuscuta Trifolii BABINGTON) , die alleen op soorten van de natuurlijke afdeeling der Peulvruchten voorkomt en reeds meer dan eenmaal in de graafschappen Norfolk , Suffolk en Esse x een groot deel van den klaveroogst vernield heeft." Tot nog toe hoorde men, voor zooverre mij bekend is, door onze landbouwers niet over dit lastige onkruid klagen; daarom te meer geloof ik, dat de volgende mededeeling voor het publiek, in de eerste plaats voor onze landbouwers, niet onbelangrijk is: – Een week of drie geleden werd mij ter hand gesteld een op Noord-Beveland gekweekt bos Lucerne, rijkelijk doorvlochten met de dunne, bladerlooze, maar rijk-bloeijende , draadvormige stengels van Cuscuta Trifolii. Kennelijk had het gewas door de omstrengeling der woekerplant zeer geleden; de eigenaar had, om het te zuiveren, vrij wat tijd en moeite besteed, een deel van zijne Lucerne moeten opofferen en was met dat al niet geheel naar wensch geslaagd, daar het onkruid, blijkens de mij toegezonden planten, nog niet verdwenen was. IT66r eenige dagen werd mij andermaal dezelfde soort van woekerplant bezorgd, die zich nu in overgroote menigte genesteld had in klaver, op het eiland Walcheren verbouwd. Het kwaad openbaarde zich door dat zich hier en daar ronde, allengs grooter wordende plekken begonnen te vertoonen, die zich op eenen afstand voordeden als door de zon verschroeid, gelijk men dit in zeer warme zomers meermalen op graslanden enz. aantreft, . ter plaatse waar de planten door eene te groote hitte geleden hebben. Het gewas ging, ten gevolge der welige ontwikkeling van de woekerplant, hard achteruit, zoodat de eigenaar van plan was, ter beteugeling van het kwaad, zijne klaver, die anders prachtig stond, op te offeren en het veld om te ploegen, daar het warkruid, nadat de eene plek eenigermate gezuiverd was, zich alras wederom op eene andere vertoonde. De boer verhaalde, dat een zijner buren het vorige jaar zijne klaver door dezelfde woekerplant had zien verwoesten. Des anderen daags ontving ik uit de nabijheid van Veere op nieuw de Cuscuta Trffolii, nu wederom op Lucerne; men had deze aldaar met het bloeijende warkruid afgemaaid, doch was de woekerplant niet meester geworden, daar zij, behalve op andere onafgemaaide plaatsen, zich mede op nieuw in grooten getale aan den voet der afgemaaide stengels vertoonde. Schoon men, zooals ik boven reeds opmerkte, onze landbouwers tot nog toe niet over dit warkruid hoorde klagen en er zelfs in de verschillende Flora's van ons land van het warkruid op de klaver geen gewag wordt gemaakt, blijkt het toch dat de plant vroeger hier te lande ook wel is voorgekomen; ik bezit er althans in mijne verzameling een exemplaar van, in der tijd door Dr. Vogelvanger, te Hulst, op klaver gevonden en aan mijn vader gezonden. Het zaad van de op Noord- Beveland gekweekte, met warkruid verontreinigde Lucerne , was herkomstig uit Duitschland; dat van de Lucerne uit de nabijheid van Veere uit Noord-Beveland en waarschijnlijk mede van Duitschen oorsprong; het zaad van de besmette klaver kwam uit Rotterdam en schijnt derwaarts ook al uit Duitschland te zijn aangevoerd. Onze landbouwers worden daarom gewaarschuwd voor het klaver- en Lucernezaad van onze Duitsche buren, wier zorg voor het winnen van zuiver zaaizaad en het schoonhouden van hun land over het algemeen nog al wat te wenschen schijnt over te laten. Wij zouden het eerstgenoemde althans dan ook zeer goed kunnen ontberen, daar bij ons te lande uitmuntend klaverzaad gewonnen wordt; waar dit geschiedt, levert die oogst, naar mij berigt is, goede geldelijke uitkomsten op; welligt ware het van belang, zich wat meer toe te leggen op het winnen van deugdelijk en zuiver klaverzaad, dat zonder twijfel een goeden aftrek zal vinden , daar jaarlijks eene groote hoeveelheid klaverzaad in onzen landbouw gebruikt wordt. In vele streken van ons vaderland heeft men nog geen' last gehad van eene andere niet minder lastige woekerplant (geen stengel-parasiet, zooals het warkruid, maar een wortel-parasiet) op de klaver, t.w. de kleine bremraap (Organdie minor SUTTON) ; Zij is te Zevenaar en omstreken, waar ik dit onkruid in zoo groote menigte zag, dat gansche klavervelden er door waren overweldigd, onder den karakteristieken naam van klavervrefer bekend; welligt werd ook die onwelkome gast aldaar (de plant werd mede op Walcheren, Zuid-Beveland enz. voor en na aangetroffen) over de oostelijke grens met het Duitsche klaverzaad binnengesmokkeld. Daar de Cuseicta Trfolii eene njarige plant is en laat, namelijk in September en October, , bloeit, geloof ik, dat men haar grootelijks afbreuk zal kunnen doen, door de klaver mét het bloeijende warkruid af te maaijen , voor dat dit de gelegenheid heeft gehad, zijne vruchten en zaden tot rijpheid te brengen. Men drage evenwel zorg van: 1.. de aangedane plekken ruim af te maaijen, daar anders ligtelijk eenige afgebroken stengeltjes op de belendende planten blijven zitten en spoedig verder voortwoekeren : het warkruid toch klemt zich met zijnen draadvormigen stengel van de eene plant aan de andere vast, en kan aldus zich zeer in de lengte ontwikkelen; van bovengenoemde klaver werden stengels van meer dan één meter lengte afgescheurd; elke nieuwe plant, welke de parasiet omklemt, is voor hem als een nieuwe bodem, waarin hij wortel slaat, rijkelijk
voedsel vindt en nieuwe krachten opdoet, om voort te woekeren. 2.. het afgemaaide ver van het klaverveld te verwijderen; men kan dit al heel gemakkelijk doen door het aan het vee op te voederen, hetgeen, daar het warkruid geene vergiftige plant is, zonder bezwaar geschieden kan. Doet men het niet, dan loopt men groot gevaar dat de afgemaaide plant van hare duizenden van vruchtjes, althans eenige tot rijpheid zal brengen, en de gevreesde indringer zal zich een volgend jaar op nieuw ten koste van den landbouwer en zijn vee aan de klaver vergasten. En dat dit in de daad te vreezen is, zal iedereen beseffen, die weet, dat het warkruid (hetwelk, behalve uit de klaver, ook uit de lucht voedsel opneemt) nog langen tijd op de afgemaaide klaver blijft doorbloeijen : planten, welke ik drie weken geleden tusschen filtreer-papier te droogen legde, hebben thans nog een aantal levende en frissche bloemen. De 1, Cusc2tta Trfolii BABINGTON wordt door velen beschouwd als eene welig groeijende verscheidenheid van C. Rpitkijmum SM., het warkruid, dat dikwijls zoo overvloedig op de gewone bezemheide (Callana of Erica vulgaris) voorkomt. Ik deel die meening niet, maar beschouw haar als eene van C. Epithymam goed te onderscheiden soort; het is echter hier de plaats niet om dit aan te toonen. Zoo iets behoort in een kruidkundig tijdschrift te huis. Middelburg, H. VAN HALL. 6 October 1871. IVasekrift. Dit geschreven hebbende, ontving ik nog de volgende mededeeling , welke tot bevestiging van het bovenstaande strekken kan. Om het warkruid in de Lucernevelden te vernietigen, wordt in de Land- und Forstwissensehafllicke Zeitung der Provinz Preassen, 1870, p. 8, het volgende middel, als door de ondervinding bevestigd, aangeraden. Als men, bij het maaijen der Lucerne of anderzins , plekken ziet, met warkruid bezet, zoo worden deze dadelijk gemerkt en een man gaat met een van voren goed gescherpten schoffel het veld langs, om de gemerkte plekken (Lucerne tegelijk met warkruid) zoo ondiep af te schoffelen, dat er een dunne laag aarde mede wordt afgenomen. Dit afgeschoffelde wordt op kleine hoopen bij elkander gebragt en dadelijk met een wagen, welks planken goed sluiten, van het veld gevoerd. De Lucerne spruit uit den wortel weder uit en van de kale plekken, welke men anders in de Lucernevelden krijgt, ziet men na eenigen tijd niets.
---

FEUILLETON.
DE LANDBOUW-FEESTEN EN TENTOONSTELLING TE HOORN, KORTELIJR GESCHETST. Het was alsof de natuur gewacht had een begin te maken met haren herfsttol te betalen, toen men zich te Hoorn op een groot feest had voorbereid. Bij het binnenkomen der stad geleek deze het oude Hoorn niet nieer ; de geheele stad van af de voornaamste woning tot de schamele hut, alles was met groen behangen, en overal wapperde de nationale driekleur, terwijl op vele straten een tal van eerepoorten waren opgeslagen, waarbij gepaste schilden met spreuken, op den landbouw betrekking hebbende, prijkten. In het Noorder-kerkgebouw, daartoe bereidwillig door den kerkeraad afgestaan, trad ik bij het rangschikken der tentoonstelling binnen, doch de altoos zoo ijverige „Vader van den landbouw" had daar het beheer niet meer, maar een man, jaren belast geweest om den zoo algemeen beminden secretaris in diens moeijelijke betrekking bij te staan, was dar onvermoeid bezig, om met hulp van eenige leden van het Hoofdbestuur te toonen , dat zij ook in staat waren het zaad te doen voortkiemen, hetgeen met zooveel zorg en vlijt door hein was uitgestrooid, die nu het slachtoffer geworden is van zijn altoos zoo onvermoeiden arbeid. En konden wij nu zijn raad en zijne hulp niet inroepen, zijne 4jarige dienst aan de Maatschappij en den landbouw hebben toch velen nog hier bewonderd. Zoo ik mij niet vergis, is er nog nimmer zulk een tal van landbouw-producten enz. op eene tentoonstelling der Hollandsche Maatschappij bij elkaar geweest. De keurige fruiten, ingezonden door den rustenden secretaris en de eigenaars van buitenverblijven te Heemstede en Berkenrode en meer anderen, deden menigeen stilstaan, en bragten aan het twijfelen of de oogst dit jaar wel zon schaarsch was. Ook vele granen zagen er voortreffelijk uit, terwijl in het midden van het kerkgebouw eene kolossale piramide met bloemen en planten prijkte, die alleen door den overdekten hemel ons deed zien, dat daar binnen een predikstoel verborgen zat. Kon de leeraar hier ons thans niets uit toeroepen, de natuur bragt hier menigeen hare schoonheden onder het oog. Verder zagen wij hier een tal van kleine werktuigen en gereedschappen door eenige bekende firma's bijeen gebragt , die wij, om herhaling te vermijden, niet zullen noemen. Alleen mag vermeld worden, dat de firma J. H. Westerburger van Eijken, te Hoorn, eene voorname collectie tuingereedschappen had geëxposeerd, waaruit bleek, dat die firma grondig op de hoogte is in datgene, wat juist in die streken het meest voor ooften tuinbouw benoodigd is; zij had het best aan die vraag beantwoord en ontving teregt den eersten prijs. Een stel kuipwerk van den heer J. C. Witte, te Hoorn, alsmede een kaaspers van een ingezeten deden wel zien , dat ook de kunst en nijverhei4 in Hoorn vooruitgaan. De voor het koor uitgespreide soorten van boter en kaas deden Noord-Holland veel eer aan, terwijl aan beide zijden hierboven uitkwamen twee piramiden van bloemen en planten. Kortom, een ieder vroeg, wie hier dit een en ander zoo smaakvol geëtaleerd had. Woensdag morgen begaf zich in plegtigen optogt een deel van de genoodigden, waaronder de heer Burgemeester, leden van den raad en hoofdofficieren, alsmede het hoofdbestuur der Hollandsche Maatschappij van Landbouw, gevolgd door een tal van rijtuigen, een eerewacht te voet en te paard, naar het kerkgebouw, waarbij zich vereenigd had de Rederijkerskamer West-Frisia en de Liedertafel Sappho, met hare vaandels en banieren, gevolgd door een triumfwagen, waarin P. in. een twintigtal in her wit gekleede meisjes tusschen een opperhoofd zaten; alle hadden voorwerpen en bloemen in de handen; de wagen was zeer schoon, en jammer was 't, dat te gelijk met dien statigen oplogt de regen begon te vallen. Met kracht van stem werd toen de tentoonstelling met eene gepaste toespraak door den heer Mr. J. Messchert van Vollenhoven geopend, en daarop geantwoord door den heer Burgemeester van Hoorn. Vandaar naar het Doelenplein gaande, waar de groote werktuigen en machines waren ten toon gesteld, mede door bekende firma's, die 't onnoodig is op te sommen, moeten wij toch melding maken van een karnton, staande in een windmolen op wielen, die wel niet door een deskundige gemaakt, toch er vrij goed uitzag en des te meer een onderzoek verdiende. Jammer dat de exposanten en werktuigen daar veel door den regen hebben geleden. Wat de vee-tentoonstelling betreft, deze had beloofd rijk te zullen slagen, doch dien dag was de regen z66 geweldig, dat noch mensch noch vee hier eenig nut konden stichten, en de veetentoonstelling niet afliep zooals velen gaarne gewild hadden. Alleen de harddraverij was het eenigste, wat, behalve de tentoonstelling in het kerkgebouw, als welgeslaagd kan beschouwd worden. Hadden de ingezetenen van Hoorn noch moeiten noch kosten gespaard om een ieder in hunne grijze veste zoo goed mogelijk te ontvangen, en allen medegewerkt die stad rijk met chinesche ballons te verlichten, die toebereidsels des morgens gemaakt, moesten met den middag weder weggeruimd worden. Één avond hadden zij het genoegen de geheele stad verlicht te zien, doch in een oogwenk had de regen menige ballon vernield en de stad in het duister gehuld. Ook het vuurwerk, waarop menigeen gevlast had, is tot nader order moet en uitgesteld worden. Niettegenstaande het slechte weder liep alles in de beste orde af en gaven de vereenigingen West-Frisia en Sctpplco het tal van vreemdelingen gelegenheid om de avonden aangenaam en nuttig door te brengen. Zoo liep dan de tentoonstelling ten einde en was zij toch zeer leerrijk. De groote verloting, met veel zorg en moeite door den heer 11. A. Crommelin georganiseerd, bevatte 103 prijzen, en die voorwerpen waren zeker belangrijk in het oog van velen, want toen alle loten waren uitverkocht, wenschten nog velen in de gelegenheid te zijn er van te kunnen profiteren. Eer ik met dezen brief eindig, wil ik nog opmerken, dat ik nog nimmer een lokaal z66 spoedig heb zien herscheppen als met het sluiten dezer tentoonstelling. Maandag morgen stapte ik nog even vroegtijdig het kerkgebouw binnen om al dat goede en schoone, al die duizende voorwerpen een laatst vaarwel toe te roepen. Nog alles stond op zijne plaats. Een oogenblik later zag ik de heeren H. A. Crommelin, C. J. van der Oudermeulen en P. F. L. Waldeck met leeuwenmoed bezig, alles weder aan den regten eigenaar te doen toekomen en op te ruimen, en dingsdag middag was het kerkgebouw weder geheel in zijn ouden toestand met banken hersteld. De heer C. Hartman, mr. timmerman te Loosduinen, dit jaar voor het eerst belast met het opstellen van een en ander, kweet zich voortreffelijk van zijne taak, en heeft hier niet weinig medegewerkt, toonende de spreuk te kennen: „Geen boodschap zoo.goed, als die men zelf doet." Een lid der Afd. Delft en Omstreken.
---

BERIGT.
Bij dit nr. wordt verzonden de titel der Landbouw-Courant van 1870. Red.
---

De benoeming van Prins Alexander tot eerelid der Hollandsehe Maatschappij van Landbouw.
Een der medewerkers aan de Landb.-C. schrijft te wenschen, dat Prins Alexander in zijne benoeming tot eerelid der Hollandsche Maatschappij van Landbouw iets meer moge zien dan louter eene daad van courtoise. Te meer hoopt hij dit, daar de toekenning van die onderscheiding den Prins te beurt viel, gelijktijdig met de benoeming van den Hr. Jhr. Mr. D. 11. Gevers Deynoot tot eerelid van het Hoofdbestuur (1), welke deze onderscheiding te danken heeft, gelijk er trouwens bij vermeld is, aan zijne groote verdiensten als secretaris der Maatschappij sedert hare oprigting in 1847, en die niemand ontkent het zijne landbouw-sporen ruimschoots heeft verdiend. Hij spreekt voorts den wensch uit, dat Prins Alexander regt vele blijken moge geven den landbouw en zijne ontwikkeling werkelijk te waarderen. En hij twijfelt er ook niet aan, of alle Maatschappijen van Landbouw in Nederland zullen zich dan ' als om strijd beijveren, den Prins haar eerelidmaatschap aan te bieden. De Prins, zoo eindigt de medewerker, heeft het in zijne magt , om elken hem aangeboden titel van eerelid door zijne daden te converteren in een lidmaatschap van verdienste.
(1) Bij deze gelegenheid merken wij op, dat de steller van het verslag der vergadering te Hoorn, in L. C. 40, zich heeft vergist door mede te deelen, dat de Hr. Gevers en de Prins beide denzelfden eeretitel hadden erlangd. Tot ons leedwezen is ons dit bij de correctie der drukproef ontgaan. Trouwens het voorstel van het Hoofdbestuur, dat te Hoorn is aangenomen, kennen de lezers van dit blad uit n°. 36. Red.
---

