Het nieuwe Ministerie en de Landbouw.
Door belastingen wordt op den duur s' Rijks kas in staat gesteld, in de uitgaven van den Staat te voorzien. Dat elk Nederlander daartoe moet bijdragen, is duidelijk, en even natuurlijk schijnt het, dat elk staatsburger gelijkelijk voorziening erlangt, van wege de Hooge Regering, in wat alléén door haar behoort geregeld te worden. De landbouwende stand in Nederland, die mini bijdraagt in de belastingen, heeft echter allezins regt tot klagen, dat bij velerlei voorziening 'in andere staatsbelangen wat al te veel vergeten wordt, dat hij ook op zijn tijd aanspraken kan doen gelden. Wij vragen daarom aan het nieuwe ministerie, de landbouwers niet te vergeten, en nemen de vrijheid te gemoet te zien o. a.: van den Minister van Binnenlandscke Zaken, zoo spoedig mogelijk eene beschikking, waarbij o. a. een behoorlijk opzigt aan de grenzen wordt georganiseerd, ter voorkoming van insleping van de runderpest; voorts wetsontwerpen ter zake van het onderwijs in en de uitoefening der veeartsenijkunde; en voortdurende zorg voor het landbouw-onderwijs; van den Minister van Justitie, eene, wetsvoordragt in zake de tienden , een eiáe makende aan al het gehaspel dienaangaande der laatste jaren; en een ontwerp, waarbij eenige dieren niet langer bij de wet tot „wild" worden geproclameerd, m. a. w. een ontwerp, waarbij de jagtwet wordt afgeschaft, althans met het oog op de belangen van den landbouwer aanmerkelijk gewijzigd wordt; van den Minister van Financiën, wettelijke bepalingen, die 't gebruik van zont in den landbouw (zoutliksteenen voor het vee enz.) gemakkelijker maken. De Minister van Oorlog zal er voorts wel zooveel mogelijk op willen letten, aan den landbouw in een tijd, waarin zij zoo zeer noodig zijn , niet meer handen te ontnemen dan volstrekt noodzakelijk is. Red.
---

Oproeping door landbouwers, wonende in door den oorlog verwoeste streken.
De Landbouw-Maatschappij in de Belgische prov. Luxemburg heeft aan de bladen in dat rijk verzocht, de volgende oproeping op te nemen, afkomstig van landbouwers in door den oorlog verwoeste streken : „Oproeping van alle onzijdige volkeren van wege de bewoners van Briey, , ste Marie-aux-Chênes , S. Privat , Diedenkoven , St. Marcel, Roneourt, Ars-sur-Moselle, Doneourt, Dornot, Corny en Gravelotte. Gij hebt zoo mild geantwoord op onze oproeping ten dienste der gewonden van de oorlogvoerende volkeren, dat wij besloten hebben op nieuw uwe hulp en uwen bijstand voor ons zelven af te smeeken. Onze kinderen vragen -orood! Wij Lebben 't niet meer ! Onze huizen, onze schuren, onze stallen zijn verbrand! Onze velden zijn verwoest! Welke ellende, welke toekomst wachten ons! Van nu af ontbreekt ons reeds het voedsel! Honger en ziekte, zitt daar wat ons te beurt zal vallen ! Medelijden! Bijstand! Geeft ons graan om te zaaijen ! Geeft ons brood voor onze huisgezinnen! Dank voor heden! Dank voor later! De secretaris der Landbouw-Maatschappij te Arlon, de Heer Montlibert, is bereid giften in ontvangst te nemen; hij zal zorg dragen, dat zij aan de ongelukkige slagtoffers van den oorlog uitgedeeld zullen worden. (1) (1) In de N. R. C. van 7 dezer komt een berigt voor over de oprigting te Goes van een comité, met het doel om zaaigraan, landbouwzaden en gelden in te zamelen ten dienste der bewoners van het ten deele verwoeste noordelijke Frankrijk. Secretaris is de Hr. E. van den Bosch, te Goes.
---

De aalziekte der tarwe.
(Mei zes afbeeldingen.) Wij maken onze lezers attent op een artikel, onder dit opschrift voorkomende in het Maandblad voor den .Ned. landbouwer, 1871, n°. 1, aan het hoofd waarvan bijstaande afbeeldingen met er bij behoorende verklaring aangetroffen worden. Red. Fig. 1. Rijpe door aalziekte aangetaste aar; Fig. 2. Aalzieke korrels in hunne kaf blaadjes (natuurlijke grootte); Fig. 3. Dwarsche doorsnede van een aalzieken korrel, met de volwassen aaltjes er in, 4maal vergroot; Fig. 4. Overlangsche doorsnede van twee aalzieke korrels, 4 m aal vergroot; Fig. 5. Dwarsche doorsnede van een jongen tarwehalm, 100 maal vergroot; Fig. 6. Overlangsche doorsnede van een jongen tarwestengel, 100 maal vergroot.
---

Scheeren te Meppel en omstreken.
Heer Redacteur! Onlangs las ik in uwe Courant, dat om het hier zoo nabij gelegen Meppel en omliggende plaatsen de scheeren worden geladen voor f 8 per vracht. Ik vermeen, dat men U hieromtrent niet zeer juist heeft ingelicht, en wil U daarom mijne ondervinding er over mededeelen. Bij ons worden zoo vele dezer waterplanten ter bemesting gebruikt als welligt nergens elders, maar nimmer kan men die koopen voor bovengenoemden prijs. Ik bereken, dat dergelijke praam laadt 15 á 18 voeren scheeren, en zoo wij die per wagenvracht des najaars voor/ 0.75 en des voorjaars voor f 1 f 1.50 kunnen koopen , zijn wij zeer goed tevreden. De scheeren worden hier echter nooit aan wal gebragt door zulke schippers; maar evenwel heb ik die meermalen zien loozen, en weet dus zeer goed den inhoud. Bij ons worden zij aangevoerd door de veenarbeiders uit de lage veenen, wanneer die menschen in hun bedrijf geen haast met werken hebben. Zij worden dan verkocht bij die vaartuigen vol, waarin zij hun turf vervoeren. De scheer is eene goede bemesting voor vele vruchten, inzonderheid wordt deze plant hier verbruikt voor het verbouwen van aardappels; ook garst , tarwe en koolsoorten schijnen er bijzonder van te houden. Meermalen heb ik ondervonden, vooral bij drooge zomers., of sterk afwisselende jaargetijden, dat men van de scheer zelfs meer werking ondervond dan van stalmest , hoewel de laatste altijd beter naloont. De scheer is bij ons nog al hoog aangeschreven, en voorziet in veler behoefte, en het zonde mij niet verwonderen , als men mij vertelde, dat dit watergewas voor 4- gedeelte in de bemesting onzer bouwgronden voorzag. Vele menschen verdienen des voor- en des najaars hierdoor brood, en hierover zou de vreemdeling zich ook niet verbazen, wanneer hij zag hoevele maanden altijd groote hoopen van deze waterplanten aan ons vaarwater liggen. Steenwijk, 30 Dec. H. WARDENBURG, Landbouwer.
---

Het gebruiken van bascules, het beste middel om verspillen van veevoer te voorkomen.
Het Journal de la Soc. agr. du Brabant heeft over dit allezins belangrijk onderwerp een artikel, waarin wordt opgemerkt, dat de uitdeeling van het voeder aan de dieren zelden doelmatig geschiedt. Overvloed er van regtvaardigt noch wanorde noch overmaat. En als er geen overvloed is, bestaat er te meer reden om orde en zuinigheid te betrachten. De Revue a,gricole et horticole de Lot-et-Garonne vraagt teregt: waartoe zou de overvloed dienen, indien de voorraad verspild werd, indien men het werkvolk, belast met de verzorging der dieren, ordeloos liet begaan met het uitdeelen van voedsel? Het blad zegt, die lieden lang genoeg aan het werk gezien te hebben, om de overtuiging te erlangen, dat hunne wijze van handelen de eerste en voornaamste oorzaak is van het gebrek, waarover ieder jaar geklaagd wordt. Eene hervorming, van den aanvang reeds een aanzienlijke stap voorwaarts, zou wezen het afwegen der portiën groen voeder, gelijk men die van het clrooge voeder in doelmatig bestuurde boerderijen weegt. Elk een weet boven en behalve dat alle verkwisting afkeuring verdient, dat zij schadelijk is voor bet vee, in plaats van goed te doen. Overlading van de magen, door overtollige hoeveelheden groen voeder, hebben onvolledige vertering ten gevolge, en deze verval der dieren. Om de voordeelen van het gebruik eener bascule te loochenen, zou men moeten beweren, dat regelmatig boekhouden geen voordeel opleverde, en daaraan zoo lezen wij in genoemd blad denkt, God zij gedankt, niemand. Geene behoorlijke boekhouding nu zonder bascule. Om alles te kennen', moet men alles wegen, groen en droog voer, wortelen, allen oogst en alle producten. Schattingen op het oog bedriegen en kunnen ons niet teregt helpen. En Gobin zegt dan ook teregt in de Eneyelopédie pratique de agrieulteur : „de bascule is op eene boerderij veel minder te ontberen dan een maaiwerktuig, dan een stoomploeg of een Engelsche ram. De bascule is de controMe; zij is de orde overal, het toezigt , de politie, het oog des meesters, dat alles ziet ofschoon hij afwezig is; zij is de bel van het paard, die zwijgt gedurende de rust. Zonder bascule heeft men wanorde, verkwisting in a,lles en overal, tuchteloosheid in alle diensten, de wolf in den schapenstal." Deze duidelijke en gelukkige waardeering van de voordeelen der bascule en derhalve van het wegen, schijnt de redactie van het Journal geschikt „om de oogen te openen van de meeste achterkruipers ," weshalve zij zich gehaast heeft, om er in haar tijdschrift eenige plaats aan te schenken. Twee strijders in dergelijke zaak acht zij niet te veel , en zij hoopt, dat de steller van 't artikel in de Revue het haar niet ten kwade zal duiden, als zij hem hare hulp verleent „in zijn veldtogt tegen den eeuwenouden slender." „De Akkerbouw" hielp het Brabandsche Journat door 't artikel over te nemen, en wij meenen op onze beurt het bovenstaande te mogen trekken uit het opstel in „de Akkerbouw", daarbij de aandacht vestigende op de welbekende, meermalen bekroonde en reeds in ons land zeer verspreide bascules van de firma Becker & Buddingh, te Arnhem, die in verschillende grootten, en dus ook voor verschillende prijzen, verkrijgbaar zijn, en naar wij gerust kunnen verzekeren, alle aanbeveling verdienen. Red.
---

