NEDERLANDEN.
's G ravenhage, den 28sten Augustus 1871. Bij Koninklijk besluit van 25 Augustus 1871, n°. 9, is tot burgemeester der gemeente Oss benoemd K. F. M. A. de Roy. Bij Koninklijk besluit van 25 Augustus 1871, n°. 15, is, op hun verzoek , eervol ontslag verleend : aan 8. Tierens, als majoor commandant van het 8ste bataillon rustende schutterij in de provincie Noordbrabant, en aan H. Addinga, als kapitein bij de 2de compagnie van het 2de bataillon rustende schutterij in de provincie Groningen. En zijn voorts benoemd bij de 2de compagnie van het 2de bataillon rustende schutterij in de provincie Groni igen : tot kapitein P. Bartelt Hopma, thans 1ste luitenant: tot lsten luitenant B Bruins, thans korporaal. Bij Zijner Majesteit» besluit van 23 Augustus 1871, n°. 15, is aan den heer W. vom Rath, te Amsterdam, vergunning verleend tot het aannemen en dragen der versierselen van ridder der orde van den Zahringer Leeuw van Baden. Bij Zijner Majesteits besluit van den 24sten Augustus 1871, n°. 20, is benoemd tot kantonregter te Hindeloopen mr. A. van Deinse, thans griffier bij het kantongeregt te Medemblik. Bij Zijner Majesteits besluit van den 25ster. Augustus 1871, n°. 21, is benoemd tot notaris binnen het arrondissement Breda , ter standplaats de gemeente Zwaluwe, G. Vos, candidaat-notaris te Werkendam. Bij Zijner Majesteits bestuit van den 26sten Augustus 1871, n*. 3 , is A. R. van der Heyden, commissaris van politie te Delfshaven, tevens benoemd tot commissaris van rijkspolitie. MINISTERIE VAN FINANTIEN. Ue Minister van Finantien maakt bekend dat bij hem ontvangen is een muntbiljet, groot f 10, door een onbekende, onder het postmerk Yinkeveen dd. 27 dezer, tot voldoening van te min betaalde seccessieregten ingezonden. 'sGravenhage, den 28sten Augustus 1871. De Minister voornoemd, Blussé. Telegrafie. Met ingang van den 3Östen dezer wordt te Amsterdam, op de Korenbeurs, een hulpkantoor van den Rijkstelegraaf' geopend. Dit kantoor is voor het algemeen verkeer beschikbaar des Maandags, Woensdags en Vrijdags, van 12 tot 31/ 2 ure namiddags. 'sGravenhage, den 28sten Augustus 1871. Namens den Minister, De Secretaris-Generaal, Bartstra. De Minister van Finantien, brengt ter algemeene kennis dat aan de kantoren van den Rijkstelegraaf te Amsterdam en te Rotterdam eenige jongelieden kunnen worden geplaatst tot het verrigten van schrijfwerk en andere eenvoudige adrainistrative bezigheden. De personen, die zich daartoe aanmelden, worden, naar gelang der behoefte, tijdelijk aangesteld en blijven op de door hen verlangde standplaats werkzaam als adsistent op eene jaarlijksche belooning van 150 gulden, welke tot 500 gulden klimmen kan. De adsistenten kunnen , na twee jaren als zoodanig te zijn werkzaam geweest en mits zij voldoen aan de vereischten omtrent leeftijd, ligchaamsgestel en bekwaamheid, bij bestaande behoefte aan Rijkstelegraaf klerken, zonder vergelijkend examen, eene vaste aanstelling als zoodanig verkrijgen en genieten dan eene jaarwedde, voor welke 800 gulden als hoogste grens is gesteld. Uit de betrekking van vaste klerk kunnen zij weder, op de daartoe gestelde voorwaarden, in die van telegrafist overgaan. Zij, die als adsistent wenschen in aanmerking te komen, moeten daarvan opgaaf doen aan den Minister van Finantien, bij een gezegeld adres, met naauwkeurige opgaaf van naam, voornamen en woonplaats en met aanwijzing op welke der twee kantoren, te Amsterdam of te Rotterdam , plaatsing wordt verlangd. Bij het adres moeten worden overgelegd de volgende bewijsstukken: a. eene verklaring, niet langer dan twee maanden vóór den dag der aanmelding afgegeven door het gemeentebestuur der woonplaats van
den adressant, inhoudende, dat deze is Nederlander en van onberispelijk gedrag; b. eene akte van geboorte, waaruit blijkt , dat de adressant op den dag der aanmelding den leeftijd van veertien jaren had bereikt; c. eene door het gemeentebestuur gelegaliseerde verklaring, niet langer dan twee maanden vóór den dag der aanmelding afgegeven door een erkend geneesheer, en waaruit blijkt dat de adressant is van een gezond ligchaamsgestel en zonder gebreken, met name doofheid en bijziendheid. De adressanten moeten eene nette en duidelijke hand schrijven en bekend zijn met de Nederlandsche en Fransche talen, alsmede met de beginselen der cijferkunst, daaronder begrepen de gewone en tiendeelige breuken en het tientallig stelsel van maten en gewigten. In hoever de adressanten aan deze vereischten voldoen, wordt onderzocht ter plaatse waar zij de indienststelling verlangen. Adressen om plaatsing blijven buiten beschikking indien zij ongezegeld zijn of verzoeken behelzen om ontheffing van eenige der vorenstaande bepalingen. Nadere inlichtingen knnnen worden verkregen bij de lijninspecteuren van den Rijkstelegraaf te Amsterdam en tè Rotterdam. 'sGravenhage, den llden Augustus 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
Ten aanzien van do moeijelijkheden , welke bij de onderhandelingen te Frankfurt over de uitvoering van het vredesverdrag opgerezen zijn, wordt uit Berlyn aan de Augsburger Allgemeine Zeitung gemeld, dat de ontstane geschillen geenszins alleen de door industriëlen in den Elsas gewenschte verlenging van den vrijdom van regten betreffen, maar ook daaraan toe te schrijven zijn , dat de Fransche regering zich aan zekere verpligtingen met opzigt tot hetgeen de Fransche schatkist aan Elsa«ser spaarkassen en gemeenten schuldig is zoekt te onttrekken , en dat zij de bankiers in Strasburg en andere plaatsen, die met de uitbetaling der vervallen renten en pensioenen belast zijn, aangeschreven heeft om de aan gemeenten en openbare instellingen verschuldigde renten niet uit te betalen. — De gouverneur-generaal van den Elsas en Lotharingen heeft bekend gemaakt dat er gedurende het loopende jaar in die gewesten geene ligting voor de krijgsdienst zal plaats hebben. — In de Kölnische Zeitung leest men; » Gelijk ons medegedeeld wordt zijn de kosten voor het oprigten der zegezuil op het Koningsplein te Berlyn geraamd op een half millioen rijksdaalders, waarvoor op de Pruissische begrooting van 1872 eene som van 200,000 Rd. gevorderd zal worden. Wij meenden dat met de aanzienlijke dotatien voor generaals reeds een voldoend aantal levende zegezuilen gesticht waren, die zich in de namen van rijk gemaakte voorname geslachten vereeuwigen. Met nog eenige honderdduizenden rijksdaalders zou men nog schoonere zegezuilen stichten in de harten van dankbare huisgezinnen, die door den oorlog in nijpenden nood gedompeld zijn. Wat reeds voor deze hulpbehoevenden is gedaan, is voorzeker dankbaar erkend geworden; maar er schiet nog oneindig veel te doen over." — De Keizer en de Keizerin van Brazilië zijn den 26 dezer te Dresden aangekomen en aan het station door den Koning en den Kroonprins van Saksen opgewacht. OOSTENRIJK. De halfotficiele Weener Abendpost van 24 Augustus waarschuwt het publiek om op zijne hoede te zijn tegen de redeneringen en oordeelvellingen over het met de Czechen gesloten vergelijk, waarin de dagbladen zich verdiepen, zonder nog de minste kennis van den inhoud van dat vergelijk te dragen. Inmiddels zegt het halfofficiele orgaan de verzekering te kunnen geven, dat door hetzelve noch de noodzakelijke eenheid der monarchie, noch het vergelijk met Hongarye in gevaar gebragt, en zoo min de regten der Duitschers in Oostenrijk als de burgerlijke vrijheid verkort worden. F R A N K R IJ K. Het of'ficiele regeringsblad behelst in zijn nommer van verleden Zaturdag een besluit des gouvernements, strekkende om den aanleg van eenen nieuwen spoorweg in het departement du Loiret te verzekeren. Het genoemde departement zal dat werk, met een lands-subsidie van 100,000 francs, door eenige particulieren doen uitvoeren. Verder behelst het officiele dagblad, onder dagteekening van 25 Augustus, de volgende mededeeling: » Een dagblad heeft, zonder voor
de waarheid te willen instaan, berigt dat er in Lyon onlusten hadden plaats gehad. Daar zulke berigten, al worden zij dan ook maar onder voorbehoud van nadere bevestiging gegeven, betreurenswaardige ongerustheid onder het publiek te weeg brengen, heeft het gouvernement inlichtingen van den prefect van het departement der Rhöne gevraagd, en van hem heden namiddag ten antwoord ontvangen dat er geen grond en zelfs geen voorwendsel voor dat berigt bestond." — De Nationale Vergadering heeft van de betrokkene commissie het volgende wetsvoorstel ontvangen: "Art. 1. De Nationale Vergadering, de uitvoerende magt en de ministers blijven in Versailles. Die ambtenaren, besturen en bureaux, welke het gouvernement bij de hand dient te hebben ten einde de zaken in goeden gang te kunnen houden, zullen onverwijld in Versailles worden gevestigd. iiArt. 2. De maatregelen, te nemen om de uitvoering der bepaling van art. 1 met medewerking van de regering te verzekeren, zullen door eene commissie van vijftien leden, te verkiezen in de afdeelingen der Vergadering, voorgeslagen worden." Ter toelichting van dit voorstel zegt de commissie: » Met het oog op de lessen van het verledene en op de onzekerheid der toekomst zouden wij het, al geniet de hoofdstad thans rust, uiterst onvoorzigtig achten , de nationale volksvertegenwoordiging en de uitvoerende magt daarheen te doen terugkeeren. Worden daarentegen de besturen en afdeelingen der algemeene dienst, welke het gouvernement voor de gemakkelijke afdoening der zaken en voor zijne veiligheid bij de hand dient te hebben, in Versailles gevestigd, dan zal hierin een sterke waarborg voor de vrijheid, voor de openbare orde, voor de verdediging des lands, voor de krijgstucht des legers, voor de vermindering der centralisatie, voor de publieke zedelijkheid gelegen zijn. De tegenwoordige tijdsomstandigheden zouden et>ne bijzonder geschikte gelegenheid tot het uitvoeren van dien grooten maatregel opleveren; en de welvaart van Parys zou er niet door lijden. De kosten van dien maatregel zouden hoogstens tien millioen francs bedragen; eene geringe uitgave voorzeker, waar het te doen is om de voornaamste dienaren der regering tegen gewelddadigheden te beveiligen; eene revolutie kost oneindig veel meer." — In de Zaturdag gehouden zitting der Nationale Vergadering is door een lid van de linker zijde, den heer Rouvier , een wetsvoorstel tot onverwijlde opheffing van den staat van beleg in het departement der Uhönemonden ingediend , met verzoek om spoedig behandeling. De groote meerderheid der Vergadering scheen zich niet te kunnen vereenigen met de bewering van den voorsteller, dat de openbare orde in Marseille buiten gevaar, en de staat van beleg een drukkende last voor welgezinde burgers is. Zij heeft althans geweigerd dat voorstel als eene spoedvereischende zaak te behandelen. — Het Journal des Debats zegt in zijn nommer van gisteren: » Uit Strasburg wordt ons geschreven dat 23.000 personen die stad hebben verlaten om zich in Frankrijk, Zwitserland of Amerika te gaan nederzetten. Indien de landverhuizing uit den Elsas in die mate voortgaat, zullen er weldra geene Elsassers meer zijn; daarentegen zullen er zeer vele Duitschers zich komen vestigen, aangelokt door de schoonheid en den rijkdom der landstreek, om niet te spreken van de aanlokselen van Bismarck's staatkunde. ii Dat is een voor ons vaderlandlievend gevoel streelend blijk van gehechtheid der Elsassers aan Frankrijk. Doch wij moeten zeggen dat onze dierbare, ongelukkige landgenooten in den Elsas daardoor meer vaderlandsliefde dan politiek doorzigt toonen ; immers naar gelang de Elsas door de Elsassers wordt ontruimd, zal hij meer en meer Duitsche inwoners ontvangen ; de heer von Bismarck zou voorzeker gaarne zien dat al de Elsassers tot don laatste toe verhuisden ; dan zou het een Duitsch land zijn. i> Wij vinden het zeer natuurlijk, dat de jonge Elsassers, welke onder het bereik der Duitsche wet op de krijgsdienst vallen, liever in het Fransche dan in het Duitsche leger willen dienen. Doch diejonge lieden uitzonderende, moeten wij de landverhuizing der Elsassers betreuren en onstaatkundig noemen; want zij maakt het voor Pruissen gemakkelijk zich het voortdurende bezit dier verovering te verzekeren. Beter ware het dat de Elsassers de gehechtheid aan Frankrijk in hun eigen land bewaarden; dan zouden wij, zoo wij ooit door eene wending der fortuin weder in het bezit van die landstreek kwamen , er eene verwante en niet eene vreemde bevolking vinden. AVillen de Elsassers weder Franschen worden, dan dienen zij Elsassers te blijven." — Daar in verscheiden steden aanstalten werden gemaakt om de verjaring van den 4den September 1870, dat is van den val des Keizerrijks en van de oprigting der Fransche Republiek, met oponbare vreugdeblijken te vieren, zijn de departementsprefecten bij eene ministeriele aanschrijving van den 23sten dezer gelast die feestelijkheden tegen te gaan, als zijnde hoogst onvoegzaam terwijl Frankrijk nog rouw over de ondervonden rampen draagt. "Wel is waar — zegt die aanschrijving — door de revolutie van 4 September is de republiek tot stand gekomen en ons land weder in staat gesteld om over zich zelf te beschikken en om de instellingen te kiezen die het voor zijne grootheid en bloei het dienstigst zal achten; doch zij was het gevolg van geduchte tegenspoeden; en de viering van haren verjaardag zou ons tevens onze bitterste rampen herinneren." — De commissie der Nationale Vergadering tot onderzoek van Rivet's voorstel ter bestendiging der magt van den heer Thiers moet heden, Maandag, weder eene zitting houden; volgens berigten van gisteren had zij de door haar aan do Vergadering voör te dragen besluiten toen nog niet definitief vastgesteld. De generaal Faidherbe, een tot de republikein sche partij behoorend lid der Vergadering, heeft zijn ontslag als volksafgevaardigde genomen, om reden dat die vergadering zich, zijns oordeels ten onregte, bevoegden geroepen acht om eene nieuwe constitutie aan het land te geven. De afdeelingen der Vergadering hebben verleden Zaturdag hare voorzitters en secretarissen gekozen, alsmede de leden der commissie voor de petitien. Deze commissie is thans geheel zamengesteld uit mannen welke hebben doen blijken dat zij tegen spoedige ontbinding der Nationale Vergadering gestemd zijn en du daartoe strekkende petitien ter zijde gelegd willen hebben. — De handelwijze van den gemeenteraad van Lyon ten aanzien van het openbare volksonderwijs heeft in de laatste dagen der vorige week stof tot aanmerkingen en klngten in de Nationale Vergadering gegeven.
Thans behelzen de dagbladen een schrijven van den minister van onderwijs aan den maire van Lyon, van 17 Augustus, waarin de heer Simon zegt: nik heb berigt ontvangen dat de gemeenteraad van Lyon eigenmagtig verandering in het personeel der gemeentelijke schoolonderwijzers gemaakt, en het godsdienst-onderwijs uit zijne scholen geweerd had. Die maatregelen zijn eene klaarblijkelijke schending der bestaande wetsbepalingen. De nog geldende wetgeving behoort te worden geëerbiedigd. In dezen zin schrijf ik insgelijks aan den prefect van het departement der Rhóne; ik verzoek u met hem de handen ineen te slaan om in deze zaak zoo spoedig mogelijk tot eene met do wet en met den wensch der bevolking strookende beslechting te geraken." Conservative dagbladen maken op dat stuk de aanmerking dat de regering de eigenmagtige en onwettige handelingen der in Lyon bovendrijvende partij al te zachtzinnig opneemt; zij vragen wat dan de houding der regering zal zijn, als de nationale garde van Lyon ter voldoening aan het bevel der nieuwe wet ontwapend en ontbonden moet worden. — De Constitutionnel zegt onder dagteekening van 27 Augustus: i) Het gerucht van den dag in de diplomatieke wereld is het vooruitzigt op een onderhoud hetwelk in dezen herfst te Beaurivage, in Zwitserland, tusschen den heer Thiers en den vorst Gortschakoff, den kanselier van het Russische rijk, zou plaats hebben. Onze gezant te St. Petersburg, do generaal Le Flö, had, naar verzekerd wordt, in last die ontmoeting voor te stellen en daartoe over te halen; hij zou hierin volkomen geslaagd zijn. «De baron von Arnim is gisteren te Versailles aangekomen, met volmagt van den Keizer Wilhelm om over vervroegde betaling van eenen termijn der krijgsschatting en over de ontruiming van het departement der Seine en van vijf andere departementen te onderhandelen. Te Versailles bestaat hoop dat die ontruiming met het eind dezer maand zal plaats hebben. Intusschen is de Duitsche bezetting der dorpen tusschen le Raincy en Meaux verminderd." — Voor den derden krijgsraad te Versailles zijn de pleidooijen in zake van de gewezen leden der Commune nog niet afgeloopen ; zij vorderen langzaam , daar de voorzitter aan de verdedigers volle vrijheid laat tot uitweidingen, zelfs over politieke theorien. De verdediger van Lullier was in de zitting van Zaturdag aan het woord; hij vorderde dat zijn cliënt in vrijheid gesteld zou worden gelijk hem door het gouvernement was beloofd voor het geval dat hij de Parysche Commune omver wierp, hetgeen hij bezig was te doen juist toen hij op bevel van het gouvernement in hechtenis werd genomen en alzoo belet werd de overeenkomst van zijne zijde te vervullen. Zulk eene overeenkomst of afspraak schijnt er werkelijk bestaan te hebben , hoen el zij voor den regter geen gezag heeft. Do heer Ranc, die eenen tij I lang lia der Commune is geweest, maar onbegrijpelijker wijze op vrije voeten is gelaten, heeft verleden Vrijdag de zitting van den gemoenteraad van Parys, waarvan hij lid is, weder bijgewoond, tot groote verbazing voor velen. ITALIË. Volgens berigten uit Rome van 25 Augustus waren er, naar aanleiding van feestelijkheden ter viering van het jubelfeest van den Paus, wanordelijkheden voorgevallen. Een persoon van de revolutionaire partij , wien die feestelijkheden mishaagden , had hiervan op gewelddadige wijze doen blijken , en was deswege door de politie in hechtenis genomen; een aantal lieden van dezelfde denkwijze schoolden toen voor het politie-bureau zamen en deden eene poging om hunnen gevangen genomen makker in vrijheid te doen stellen ; een detachement gendarmos snelde toe en deed de zamenscholing uiteen gaan, maar moest hierbij gebruik van de wapenen maken , waardoor een mensch om het leven kwam en eenige anderen gekwetst werden. Nergens elders in de stad waren rustverstoringen voorgevallen. Den 20sten dezer heeft de politie te Napels huiszoeking in het locaal vari het bestuur der Internationale en in de woning van eenige haror leden gedaan , aldaar beslag op papieren en bescheiden gelegd, en eenige personen in hechtenis genomen. Tevens heeft dat bestuur van overheidswege aanzegging ontvangen dat het niot weder vergaderen mogt, maar de vereeniging (die gezegd werd te Napels een duizendtal leden te tellen) als wettiglijk ontbonden te beschouwen had. — Nuar de verzekering van het Journal de Bruxelles wordt er op het Vaticaan zelfs niet gedacht aan het aangaan eener geldleening, hoewel deze, zoo zij wierd beproefd , gewis slagen zou. « Pius IX heeft geen geldgebrek — ^egt de correspondent van dat katholieke blad in een schrijven uit Rome van 21 Augustus —; daarvoor is hij sedert 20 September 11. (den dag van het bezetten van Rome door Italiuansche troepen) door de milde godsvrucht der geloovigen behoed." Volgens dien correspondent is het voor de gezondheid van Pius IX bevorderlijk, dat hij binnen het Vaticaan blijft en zich alzoo moet onthouden van vermoeijende togten en verrigtingen daarbuiten. Het is in zijn oog hoogst opmerkelijk, dat alzoo door de revolutionaire partij buiten haren wil wordt bijgedragen om het leven van den Paus voor gevaren te behoeden. Ook de Osservatore Romano , het orgaan van het Vaticaan , wederspreekt het door de dagbladon gegeven berigt, volgens hetwelk ter voorziening in de behoeften van den Heiligen Stoel eene leening uitgegeven en in verband daarmede loterijen en hypotheekbanken opgerigt zouden worden. » De bij ons ontvangen mededeelingen, zegt genoemd blad, veroorloven ons dit berigt voor volstrekt onwaar te verklaren. Door het Vaticaan is geene magtiging tot zulk een plan gegeven, en dit is gemakkelijk te begrijpen, daar een ieder weet dat de Heilige Stoel zijnen naam nooit voor eenige speculatie zou leenen. Voor de behoeften van den Heiligen Stoel is door de vrijwillige giften der geloovigen zoo edelmoedig en in zoo ruime mate gezorgd, dat hij daarmede in de dringendste aangelegenheden der kerk tracht te voorzien , in afwachting van die betere toekomst welke de Hemel hem ongetwijfeld zal schenken. Een ieder zij dus op zijne hoede ten aanzien van plannen welke, onder voorwendsel van den Heiligen Stoel te helpen, al ligt tot bevordering van andere doeleinden zouden kunnen strekken". ENGELAND. Het Daily News berigt dat de heer Bright, de gewezen minister die
in liet ministerie Gladstone de rigting der radicale liberalen vertegenwoordigd heeft doch zijne betrekking wegens ziekelijkheid heeft neder„•elefd, zijne iroedkeunng heeft gehecht aan de te Birmingham aangeyiinffen beweging ter verkrijging eener hervorming van het Hoogerhuis, zullende hij zich evenwel om reden zijner gezondheid gedurende dit jaar van werkdadige deelneming aan die beweging en aan den partijstrijd in het algemeen onthouden. BELGIË. Het Italiaansche gouvernement, berigt ontvangen hebbende dat de Aziatische cholera zich in Antwerpen of ter reede dier stad had vertoond, heeft de van daar komende schepen aan eene quarantaine onderworpen. Doch do Antwerpensche Précurteur verzekert ten stelligste, «ven als de Indépendance Beige , dat er in Antwerpen geen enkel geval van die ziekte is opgemerkt. VEREENIGDE STATEN. Het Washingtonsche kabinet heeft, volgens berigten uit de Vereenigde Staten van 14 Augustus, te St. Petersburg aangedrongen op terugroeping van den Eussischen gezant uit Washington, en wel » wegens diens oneerlijkheden in officiele handelingenHet Russische gouvernement heeft, naar verder gemeld wordt, besloten aan dat verlangen te voldoen.
TELEGRAPH1SCHE BERIGTEN. Londen, 28 Augustus. Het onthaal, hetwelk in Ierland aan de Fransche deputatie ten deel valt, getuigt van toenemende geestdrift. Morgen zal de deputatie Dublin verlaten. De Daily Telegraph verkondigt dat tusschen Pruissen en Italië een nieuw of- en defensief verbond gesloten zou zijn. Parys , 27 Augustus. In eene op gisteren door de leden der republikeinsche linkerzijde gehouden bijeenkomst is besloten te verklaren, dat het nog ontijdig en voorbarig zon wezen een voorstel tot ontbinding der Nationale Vergadering te doen. Parys , 28 Augustus. Naar men verzekert heeft de Union Républicaine besloten bij de behandeling van Rivet's voorstel een amendement voor te stellen tot ontbinding der Nationale Vergadering. Le Siècle meent dat dit zeer te betreuren zou zijn; dat het aan het publiek en de drukpers vrijstaat over die quaestie te redekavelen, maar dat zij in de Nationale Vergadering niet te berde gebragt moet worden dan nadat eene beslissing omtrent Rivet's voorstel genomen zal zijn. Parys , 28 Augustus. De commissie voor het voorstel van den heer Rivet heeft zich heden ochtend ten half negen ure veveenigd , om nog eenige quaestien van redactie af te doen. Men hoopt dat zij het daaromtrent eens worden , en de heer Vitet zijn rapport nog heden uitbrengen zal. Algemeen houdt men het daarvoor, dat de Vergadering, ondanks de oppositie der regter zijde, het gewijzigde voorstel van Rivet zal aannemen. Naar men verzekert zal de regter zijde heden eene poging doen om het voorstel van Ravinel (tot vestiging der regering in Versailles) vóór dat van Rivet in behandeling te doen nemen. Ook wil men dat heden een voorstel gedaan zal worden om de verkiezingen voor de departementsraden te bepalen op den derden Zondag na de vacantie der Vergadering. Het berigt, dat die verkiezingen op 17 September bepiald zouden zijn, is onjuist. De baron von Arnim zal eerst heden avond hier aankomen. Berlyn , 28 Augustus In de gisteren gehouden algemeene vergadering der metselaarsknechts is eenstemmig besloten, de werkstaking voor geëindigd te verklaren. Weenen , 26 Augustus. De halfofficielo Abendpost zegt dat de regering het initiatief genomen had om aan den wensch van Italiaansch Tirol naar grootere autonomie te gemoet te komen; dat de stadhouder van Tirol in last heeft gehad om met notabele personen uit Duitsch en Italiaansch Tirol in overleg te treden over een wetsontwerp tot bereiking van dat doel: dat echter de Italiaansche Tirolers volhardden bij hunne met de eenheid van Tirol onvereenigbare vorderingen , en dat de verwezenlijking van de oogmerken der regering daardoor voor alsnog verhinderd is geworden. Volgens de Oesterrelchische Correspondenz heeft de Duitsche gezant, de generaal von Schweinitz, heden Gastein verlaten en zich naar Salzburg begeven. Florence , 26 Augustus. De nota, welke de Franche minister van buitenlandsche zaken aan den ridder Nigra heeft doen toekomen , betreffende de wijzigingen in het Fransche toltarief, is thans door den Economista bekend gemaakt. Daarin wordt verklaard dat Frankrijk niet voornemens is in de met Italië of andere mogendheden gesloten handelsverdragen eenige wijziging te brengen, ten ware tot zoodanige wijziging met onderling goedvinden besloten wierd. Do schepen komende uit de havens aan de oost- en zuidkusten der Oostzee, zijn bij eeno ministeriele beschikking aan quarantaine onderworpen. Rome , 26 Augustus, des avonds. Sedert gisteren is hier de openbare orde niet weder gestoord geworden. Bij de rustverstoringen van gisteren is de nationale garde opgeroepen en zeer talrijk opgekomen. Madrid , 27 Augustus. Volgens den Imparcial is de staatsbegrooting van uitgaven thans ; tot 600 millioen pesetas verminderd en zal het mogelijk wezen het tekort weg te nemen. Volgens hetzelfde blad zou de amnestie, in weerwil van de geruchten aangaande eene beweging der Carlisten , nog voor het einde dezer maand afgekondigd worden. Voorts geeft de Imparcial , ter beantwoording van hetgeen door andere bladen gezegd is, te kennen, dat de prijs van uitgifte der leening, ondanks den aandrang der belanghebbenden, niet verhoogd kan worden, vermits hij in het besluit betreffende de inschrijving bepaald is. De prins Humbort van Italië zal aanstaanden Dingsdag vertrekken ; de Koning zal alsdan naar La Granja terngkeeren om na een verblijf van weinige dagen Valencia en Catalonie te bezoeken. Athene, 27 Augustus. Het kruidmagaz'jn te Lamia is door den
bliksem getroffen en in de lucht gesprongen. In die stad zijn groote verwoestingen aangerigt; zij is door het meerendeel der inwoners verlaten. Philadelphia , 27 Augustus. Gisteren is op den spoorweg nabij Boston een ontzettend ongeluk voorgevallen, waarbij 25 personen omgekomen en een vijftigtal gekwetst zijn. De wagens geraakten in brand en verscheidene menschen zijn levend verbrand. New York , 26 Augustus. Goud-agio 12V 2 -
---

