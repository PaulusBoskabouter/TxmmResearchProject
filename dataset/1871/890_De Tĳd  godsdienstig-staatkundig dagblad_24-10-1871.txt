AMSTERDAM, 23 Oktober. De Staat In gevaar.
Wat sedert verschillende maanden met veel waarschijnlijkheid gegist werd, is eindelijk eene zekere daadzaak geworden. Het beijersch goevernement heeft aan de sekte der zich noemende oud-Katholieken zijne bescherming toegezegd. Inde plaatsen, waar zij zich tot eene gemeente kunnen vormen, zullen zij van staatswege erkenning en ondersteuning erlangen. Dit zal, gelooven wij, in niet weinige steden het geval wezen. Niet alsol wij vreesden, dat vele opregt geloovige Katholieken van hun geloof zullen afvallen; maar vele ongeloovige liberalen, naam-Katholieken, die zichnü voor dien naam niet zullen schamen, gaan welligt bij dc nieuwe sekte zich aansluiten. In diervoege kunnen zij binnen kort vele gemeenten vormen, die door alles behalve door vroomheid zullen uitmunten. Wij voorzien dat de nieuwe religie niet al te streng zal zijn, en dit kan ook al een aanloksel wezen voor sommigen, die van godsdienst houden, mits zij geene offers vergt. Maar het meest zal de nieuwe sekte winnen door de begunstigingvan het goevernement. De beste kluifjes, die de Regering kan geven, zullen den sektarissen worden voorgezet. In onzen tijd, waarin ieder spreekt van zijne gevestigde overtuiging en van de getrouwheid aan beginselen, vermag de gunst der Regering zeer veel bij het groote getal van hen/die hunkeren naar een postje.
, Wij vreezen het ergste voor de scholen in Beijeren. De minister heeft genoeg laten doorstralen, dat de nieuwe sekte het bestuur van het onderwijs in handen zal krijgen. Geen wonder! Kreeg zij nu de beijersche jeugd in handen, dan ware na eenige jaren gansch Beijeren in hare magt.
De nieuwe sekte heeft de scheiding van Kerk en Staat op haar program geschreven. Al wederom blijkt wat het moderne ongeloof met dat beginsel bedoelt. Het wordt ingeroepen en toegepast, overal waar* het afbreuk kan doen aan de katholieke Kerk. Daarop is het in Beijeren van den kant der sektarissen gemunt. De Staat moet elke begunstiging en bescherming onthouden aan de katholieke Kerk, opdat deze magteloos sta tegen hare aaa____U___i__________________________________________________
',<.!_'._.._. T *-* 1 l •■_/ ' KJ • Maar waar het hunne eigene sekte geldt, vergeten de sektarissen dit beginsel. Zij roepen de hulp van den Staat in, en de beijersche Regeringheeft voor hen open ooren en open hart. Wij houden ons overtuigd dat, zonder bescherming en bevoorregting van het goevernement, na weinige jaren de nieuwe sekte der oud- Katholieken spoorloos zou verdwenen zijn. Zij wordt niet bezield door den geest Gods; zij leeft niet door de christelijke vroomheid, die wonderen wrocht; 't is duidelijk gebleken uit haar eerste optreden. Hoe verschillend is de taal van een Schulte, van een Michelis en konsorten van die der Apostelen Petrus en Paulus! Het is de Staat met zijne stoffelijke magt en de hoop op een tijdelijk goed heenkomen, die het doodgeboren wezen moet staande houden, totdat het instort door de verrotting der ledematen. Even als het protestantisme, leelt de nieuwe sekte niet het leven der liefde voor God en de zielen; zij gloeit slechts van haat tegen de katholieke Kerk en het Pausdom, en in dien haat ligt hare oogenblikkelijke sterkte. Immers daardoor vindt zij symphatie en medewerking bij het moderne anti-christendom en het ongeloovig liberalisme.
Het bejjersch ministerie geeft voor reden zijner vijandelijkheid tegen de katholieke Kerk op, dat zij na aanneming der pauselijke Onfeilbaarheid gevaarlijk zou bevonden zijn voor den Staat. Het is echter de vraag, waaraan men in München niet schijnt te denken, of de nieuwe sekte niet gevaarlijker zal wezen. In onzen leeftijd zijn reeds meer dan tien vorsten van hun troon gestooten en het getal van pretendenten overtreft het getal der regerende vorsten. Deze laatsten zitten zóó los op hun troon, dat bijna niet één van hen met eenige zekerheid kan zeggen, dat hij na één jaar den schepter nog zal dragen. Het is dan niet te ontkennen, dat voor de vorsten thans een groot gevaar bestaat. Maar waar ligt dit gevaar? Is één vorst door de Kerk of den Paus van zijn troon geligt? Wij hebben wèl gezien, dat de onttroonde vorsten te Rome, toen het nog onder het gebied stond der Pausen, gastvrijheid gevonden hebben. Ook is het'meer dan eens gebleken, hoe de regeringen, die uit eene revolutie opkwamen, met een argwanenden blik Rome aangluurden, omdat zij vermoedden, dat de Paus de wettige, maar nu verjaagde vorsten zou ondersteunen. Men zal zich herinneren, dat voor tien of twaalf jaren vele fransche brochuren tegen den Paus, op last, op. kosten en zelfs op ingeving van Napoleon 111 werden geschreven. En welke was de grootste grief, die men deed gelden tegen Pius IX ? Dat vele koningsgezinden uit Frankrijk naar Rome waren getoogen, om den Paus te beschermen legen de revolutie. Daarin meende de Keizer den wil van den Paus te zien om de partij der Bourbons te steunen tegen hem.
Als iets zeker is, dan is het dit,
dat Rome altijd vijandig geweest is aan de revolutie, en mitsdien dat de wettige vorsten niets dan hulp en steun van de Pausen te wachten hebben.
Of zullen zij nu van gedragslijn veranderen, nu het Koncilie de On-
feilbaarheid van het pauselijk leeraarschap tot artikel des geloofs heeft verheven? De grootste opwerping tegen die uitspraak des Koncilies van de zijde der liberalen was, dat nu ook de zoo zeer misduide Syllabus een onherroepelijk gezag zou krijgen. Wij zeiden, dat de Syllabus misduid werd en welligt daarom wordt beslreden, omdat men hem niet heeft gelezen. De vorsten inderdaad en de wet-
tige regeringen hebben niets van hem te vreezen. Integendeel hij onderschraagt hun gezag tegen de woelingen der revolutie. Deze leert, datdeplig-
■en van den mensch slechts zijn een
ijdele klank zonder beteekenis, en dat alle menschelijke daden (dus ook dezulke , waardoor een vorst van zijn
troon wordt gestooten) kracht hebben van regt. Dit volgt uit een hooger beginsel der revolutie, dat namelijk »het gezag niets is dan de som der matenëele krachten." Wanneer bijgevolg het gepeupel door zamenschohngen sterker is geworden dan de koning met zijn leger, heeft het meteen het wettig gezag, en het mag zonder schroom den vorst met zijn aanhang verdrijven. Een vorst staat het niet vrij de hulp zijner bondgenooten in te roepen tegen zijne opgeruide onderdanen. Immers het beginsel van non-interventie moet worden afgekondigd (in het publieke staatsregt) en nagekomen (als regel van het internationale regt.) Met dit alles is in volkomen overeenstemming de leer der revolutie, dat aan de wettige vorsten weigeren en zelfs revolutie maken geoorloofd is." En opdat de revolutie gemakkelijk het leger op hare hand krijge, leert zij nog dat »de
verkrachting van een eed, zelfs van den heiligsten, niet alleen niet af te keuren, maar volmaakt geoorloofd en allen lof waardig is, wanneer zij uit liefde voor het vaderland plaats heeft." Het is een feit dat de opstandelingen altijd handelen uit liefde voor het vaderland. Revolutionair en patriot zijn zoo wat woorden van dezelfde beteekenis.
Ziedaar de leer der revolutie, die ons bedunkens, niet weinig te duchten is voor de wettige vorsten. Maar is zij ook de leer der Pausen ? Integendeel, zij is plegtig door hen als dwaling veroordeeld. De zinsneden, die wij hier tussehen aanha-
lingsteekens plaatsten, zijn even zoovele stellingen van den Syllabus, die daar als dwalingen worden gebrandmerkt. Men kan ze daar vinden onder de nummers 59, 60, 62, 63 en 64.
Ons dunkt, dat dientengevolge een wijs staatsman op de volgende wijze moest redeneeren: waar de leer der revolutie ingang vindt en algemeen wordt aangenomen, ben ik geen_uur zeker van het ongestoord bezit mijner magt. Doch die leer wordt krachtig veroordeeld door den Syllabus; het is derhalve in mijn belang, dat de Syllabus algemeene erkenning vinde. Maar door het dekreet van het Vatikaansch Koncilie omtrent de pauselijke Onfeilbaarheid krijgt die Syllabus een nieuw en onherroepelijk en eeuwig gezag. Daarom is het in mijn belang, dat het Vatikaansch Koncilie als wettig worde erkend, en dat zijne uitspraken
door een ieder mijner onderdanen als godspraken worden vereerd. De «wetenschappelijke" heeren van München hebben echter eene andere wijze van redeneeren; de lezer oordeele of zij juist en «wetenschappelijk" mag heeten.
In onzen tijd zijn meer dan tien vorsten verdreven uit hun rijk door de Revolutie. Nu treedt in Beijeren eene nieuwe sekte op, maar met al de eigenaardige kenteekenen en vormen der revolutie, zoo zelfs dat een Reusch, zoodra hij een blik had geworpen op het slag van lieden, dat te München tot de eerste vergadering der sekte was zamengekomen, met het eerstvolgend spoor huiswaarts keerde, en dat Döllinger, na de eerste zittingen te hebben bijgewoond, "zich schaamde om zich nog weder onder die woestelingen te vertoonen. Derhalve, in het belang van den Staat en om elk gevaar van hem af te weren, moet ik die nieuwe religie der Revolutie steunen. Integendeel is de roomsch-katholieke Kerk, na het dekreet van het Vatikaansch Koncilie, meer dan ooit een schild tegen de Revolutie. Welnu: dit schild moeten wij verbreken; wij moeten de katholieke Kerk magteloos maken en zoo mogelijk haar vernietigen. Dan is elk gevaar geweken voor den Staat en wij hebben niet meer te vreezen.
Helaas! met welk een blindheid is het beijersch goevernement en elk staatsman, die de katholieke Kerk, ter wille van de pauselijke Onfeilbaarheid vervolgt, geslagen!
---

BINNENLAND. Algemeen Overzigt.
Bij de heden plaats hebbende opening der Algemeene Raden in Frankrijk zijn de gevoelens over de juiste verhoudingen der partijen nog steeds verdeeld, hoewel er geen twijfel meer kan bestaan omtrent het succes der revolutionaire elementen. Behalve de gronden, die wij Zaturdag voor de versterking der demagogische partij aanvoerden, kan zeker ook het oordeel van Gambetta ten bewijze strekken, die in een schrijven aan een zijner vrienden onverholen zijn tevredenheid over den uitslag der verkiezingen te kennen geeft. De gewezen diktator van Tours en Bordeaux zou "ewis niet tevreden zijn, zoo niet de »rooden", demokraten , demagogen, kommunisten en konsorten de overwinning behaald hadden. In den aanhef van zijn schrijven, dat heden door de meeste fransche bladen wordt openbaar gemaakt , spreekt .hij geheel overeenkomstig de ministeriëele cirkulaire van den 3n dezer, waarbij de Regering de prefëkten, als voorzitters der Algemeene of Departementale Raden, aanmaant zich van alle inmenging op het gebied der algemeene politiek te onthouden. Ook de volbloed republikein Gambetta wenscht, dat de Raden zich niet uitlaten over de noodzakelijkheid van het definitieve uitroepen der republiek, of van het ontbinden der Nationale Vergadering. Zulk een onzijdig standpunt acht hij echter voor zich zelven minder noodzakelijk; want na de zegepraal der demokratie gekonstateerd te hebben, wijst hij op de gunstige omstandigheid, dat de bevoegdheid der Raden door de nieuwe wetsbepalingen aanmerke-
k is uitgebreid. De Nationaje Vergade-
ring, zegt hij, had gemeend de Algemeene Raden geheel aan zich ondergeschikt te maken; maar de wet, die tot dit doel moest leiden, werd zoodanig gewijzigd, dat het wapen, waarmede de republikeinen moesten in toom gehouden worden, zich thans tegen de Nationale Vergadering zelve keert. Hij verheugt zich over de gevoelige nederlaag van hen, die gewoon zijn de moderne beginselen te bestrijden. En alsof zijne bedoelingen nog niet duidelijk genoeg waren, drukt hij vooral op het groote onderscheid tussehen de radikalen — waartoe natuurlijk Gambetta behoort — en die soort van republikeinen, »welke zich tevreden stellen met een blooten naam, een devies, dat tot nog toe alle monarchale instellingen heeft laten bestaan, en zelfs op schuldige en minstens noodlottige verbindtenissen past." Gambetta houdt niet van schipperen, en gaat regt op den man af: »leve de demagogie!"
Naast de demagogen hebban ook de Bonapartisten betrekkelijk vele stemmen gewonnen. Hunne organen worden met eiken dag driester; zij beroepen zich onophoudelijk op het algemeen stemregt, in de hoop dat daardoor een herstel der napoleontische dynastie nog eene moge-
hjkheid zal worden. Opmerkelijk genoeg; het liberale Journal des Dêbats, de republikeinsche lemps en de revolutionaire Siècle, die steeds de eersten waren om het moderne beginsel van het algemeen stemregt te huldigen, zyn thans in de onaangename noodzakelijkheid gebragt, met zich zelven in strijd te komen, door thans, uit vrees voor de Bonapartes, eene volksstemming uit alle kracht te verwerpen. Het beginsel schijnt dus op den duur geen steek te houden 1
De Bonapartisten maken zich intusschen over die vrees niet weinig vrolijk, evenals over de voorzorgsmaatregelen, die de Regering had laten nemen bij de verwachte doorreize van prins Napo-
leon, toen deze zich uit Zwitserland naar Korsika zou begeven, om het lidmaatschap voor den Algemeenen Raad aldaar te gaan aanvaarden. Die voorzorgen blijken echter wat overdreven te zijn geweest, aangezien de Prins, die thans reeds op Korsika is aangekomen, slechts weinig avonturen op zijn reis heeft gehad. De ongeregeldheden, welke aanvankelijk dreigden uit te breken, hadden weinig te beteekenen, en zijn reeds weder vergeten.
Ook het konüikt tussehen de fransche Regering en den Bey van Tunis schijnt zeer overdreven te zijn voorgesteld; volgens de jongste berigten althans zijn de verwikkelingen, die door het herbergen van gevlugte Kabylen waren ontstaan, reeds nagenoeg vereffend.
De verdragen, welke den 12" dezer tussehen Frankrijk en Duitschland gesloten werden, zijn bereids door Thiers en keizer Wilhelm geratificeerd; de ontruiming der zes departementen is in vollen gang en moet den _a November voltooid zijn. Het blijkt intusschen, dat de opgaven van het Journal Ojüciel omtrent den uitslag der onderhandelingen niet geheel juist waren. Volgens den officiëelen tekst, die thans door den Eeichs-Anzeiger wordt openbaar gemaakt, zijn er niet drie afzonderlijke, maar slechts twee traktaten gesloten, en schijnt ook de goedkeuring der Nationale Vergadering voor het bepaalde omtrent den afstand van grondgebied niet gevorderd te zullen
worden
De Konferentiën te Frankfort over de regeling van eenige ondergeschikte punten van het traktaat van 12 Mei jl. duren nog voort, hoewel zy door de jongste verdragen veel in belangrijkheid verloren hebben. De nog te behandelen stof tot bespreking is daardoor zeer verminderd, en de sluiting der konferentie is eerstdaags te verwachten. De laatste zitting zal dan eene bijzonder plegtige zijn, daar men voornemens is. het rezultaat der frankforter beraadslagingen als een supplement bij de gesloten traktaten te voegen , nadat al de onderhandelaars behoorlijk geteekend zullen hebben.
Behalve kardinaal Rauscher, wiens belangrijk schrijven men hierachter zal vinden, heeft ook het katholieke Casino der stad Weenen bij openbare rezolutiën tegen het afstaan der Salvator-kapel aan de OM£.-Kathol_eken .krachtig geprotesteerd. »•*%«'-
Over de vermoedelijke oplossing der staatskrizis in Oostenrijk valt no" weinig met zekerheid te zeggen. Gisteren moet de Keizer eene tweede beraadslaging met al zijne ministers gehad hebben, en heden wordt de beslissing verwacht.
---

Kardinaal von Rauscher aan Minister Jirecek.
Zooals bekend is, had de Weener gemeenteraad bij besluit van den 10n dezer vastgesteld, dat de bij het stadhuis gelegen Salvator-kapel voor de godsdienstoefeningen der owc.-Katholieken zou mogen gebruikt worden. Onder dagteekening van den 13a protesteerde Z. Em. Kardinaal-Prins-Aartsbisschop von Rauscher, bij een officieel schrijven aan den minister van Eeredienst, tegen deze wederregtelijke daad der stedelyke overheid; maar ontving reeds den volgenden dag een afwijzend antwoord vaa ministerie [zie Algemeen Overzigt jn ons vorig nummer |. Zondag den 15n had werkelijk de godsdienstoefening der oud- Katholieken in genoemde kapel plaats en Maandag reeds protesteerde de aartsbisschop op nieuw in een tweede schrijven aan den minister Jirecek. In zyn eersten brief had Z. Em. de Kardinaal-Aartsbisschop met historische datums aangetoon i, dat de Salvator-kapel geenszins de privaat-eigendom van den gemeenteraad, maar reeds sedert 530 jaren een openbaar godshuis is. In het jaar 1361 had de patriarch van Aquileja dezen tempel, welke tot dan toe een huiskapel was geweest, plegtig voor het gebruik der parochianen ingewijd; de kerk had van toen af eigen kapellaans, eigen fundatiën, en zelfs v/erden er dooden in begraven, gelijk uit de nog aanwezige grafzerken te zien is. Trouwens, al ware het eene privaat-kapel, dan nog zou de eigenaar het regt niet hebben, over de daarin plaats te hebben godsdienstige handelingen eigenmagtig te beschikken, en zou hij in dit opzigt niet van de kerkelijke voorschriften mogen afwijken Hij zou zich ook niet op het regt van beschermheer kunnen beroepen, want de regeling der godsdienstoefeningen ligt niet onder het bereik van den beschermheer.
Om het onregtvaardig besluit van den
gemeenteraad nog in tijds te voorkomen, had het aartsbisschoppelijk vikariaat zich aanvankelijk tot den stadhouder van Neder-Oostenrijk gewend, maar tot antwoord bekomen, »dat, ingevolge de artikelen 14, 15 en 16 der Grondwet, de Staat geen aanleiding tot interventie had." De Kardinaal betreurt deze ondoordachte motiveering, daar zij in uiterste konsekwentie tot de zeer noodlottige gevolgtrekking zou kiden, dat de katholieke Kerk buiten de bescherming der wet is gesteld, terwijl de willekeur, tegenover haar gepleegd, als wettig zou moeten beschouwd worden. Juist op grond der aangehaalde artikelen roept de Kardinaal echter de tusschenkomst der Regering in, nadat hij insgelijks op grond dierzelfde artikelen de onwettigheid van het gemeenteraadsbesluit heeft bewezen. Voorts toont Z. Em. ten duidelijkste aan, dat de zich noemende oad-Katholieken niet als leden van de katholieke Kerk, maar slechts als een afgescheurde partij moeten beschouwd worden, waarop juist artikel 16 van volle toepassing is. Dit artikel zegt namelijk: »den aanhangers eener niet wettig erkende geloofsbelijdenis is niet dan eene huiselijke godsdienstoefening geoorloofd, en zulks slechts in zoo verre daardoor aan de wetten of de zeden niet te kort wordt gedaan." Nadat de Kardinaal-Aartsbisschop nog den afgevallen priester Aloys Anton naar aanleiding van diens jongste geschrift: »het vervalschte christendom en de wereld" heeft gekarakterizeerd als iemand, ' die zelfs niet meer als christen te be- \ schouwen is— daar hy durft beweren, dal! ; de gansche bijbel reeds ten tijde dei. | . Apostelen vervalscht is —, eindigt Z. Em ' met het verzoek, dat de minister het misbruiken eener katholieke kapel en het schenden der Grondwet door den gemeenteraad met gepaste maatregelen zal voorkomen.
Gelijk bekend is, antwoordde de minister , dat de Staat zich met eene z"i' ver kerkelijke aangelegenheid niet tebemoe'yen had, dewijl het hier eerst en vooral de vraag gold, of Aloys Anton al dan niet gei egtigd is tot het waarnemen van godsdienstige funktiën in het algemeen, en in de Salvator-kapel in het bijzonder. De Oesterr. Volks freund bevat thans — te gelijk met den eersten brief, waarvan wij ommestaande analyse gaven — ook den tweeden brief des Kardinaals, die luidt als volgt:
»Zijne Excellentie den minister van Eeredienst!
»Feiten gaan voorbij; grondbeginselen blijven: ik kan dus niet nalaten, onverholen mijne gevoelens kenbaar te maken omtrent de reden, waarop Uwe Exc. de ■weigering van mijn verzoek, den 13njl. tot u gerigt, steunt.
sin het geëerd schrijven van den 14n merkt Uwe Exc. op, dat het hier ten eerste de kwestie betreft, of Aloys Anton het regt heeftfom in 't algemeen, en in de St. Salvafor-kapel in 't bijzonder godsdienstige funktiën waar te nemen, en dat deze kwestie zonder twijfel van geheel kerkelijken aard is. Ik ben het hiermede volkomen eens; maar juist daarom vermoedde ik van Uwe Exc. niet, dat zij in deze kwestie beslissen zou, en verzocht ik haar integendeel, dekatho; lieke Kerk tegenover een wederregtelijken aanval te ondersteunen, waartoe de Staat volgens het hem toegekende regt verpiigt is. »Uwe Exc. maakt echter uit den zuiver kerkelijken aard der kwestie de gevolgtrekking, dat zij zich, volgens de bestaande wetgeving, aan de inmenging der Regering onttrekt. Hiermede kan ik mij niet vereenigen. Het bezit der kerkgebouwen en de vrije beschikking over de daar te houden godsdienstoefeningen vallen onder het bereik der wet; maar elke staat, die zijn naam waardig is, rekent het zich een der duurste pligten, voor de uitoef. ning van het regt te zorgen, en»tevens de door hem erkende regten tegen eiken aanval te beschermen. In de nieuwste wetgeving komt veel voor, wat ik in het belang van de godsdienst en de zedelijke grondbeginselen der maatschappij zeer betreur; maar eene bepaling, volgens welke de staat lijdelijk zou moeten toezien, wanneer tegen de katholieke Kerk wederregtelijk geweld wordt gepleegd, komt daarin niet voor: veeleer volgt uit de bestaande wetten het tegendeel, 't Is duidelijk, dat hier van niets minder sprake is dan van wederregtelijk geweld.
_ Aloys Anton heeft de magt niet, om in het aarts-diocees van Weenen godsdienstige oefeningen te verrigten, noch heeft hij die ooit gehad. Z. M. regering weet, dat zij het regt niet heeft, hem die magt te verleenen: hoe kón zij nu dat regt verleenen aan den gemeenteraad? De regering van Z. M. is verre van te kunnen beschikken over de godsdienst: hoe zou zij nu de beschikking hierover toekennen aan den gemeenteraad? Zij kan dus niet ontkennen, dat door het beschikbaar stellen der St. Salvator-kapel aan den wereldlijken priester Aloys Anton, een regtsschending heeft plaats gehad.
nßovendien steunde het niet verhinderen dezer feiten op eene redeneering, welker gevolgtrekkingen ik Uwer Exc. in overweging geef. Wanneer de Staat zich dus niet te rigten had naar de hierdoor ontstane regterlijke verhoudingen, zoo zou elke gemeenteraad, ja zelfs elke hoop woelgeesten, wien het in de gedachte kwam, om zich eene godsdienstige vereeniging te noemen, beslag kunnen leggen op kerken en pastorijen, en de om hulp gesmeekte Staats-autoriteiten zouden moeten antwoorden: Dat gaat ons niet aan. Zonder twijfel is uwe Exc. er zeer verre van, aan deze onthouding die uitbreiding te willen geven; maar zoo en niet anders is de gang der zaken, wanneer het gestelde grondbeginsel met onverbiddelijke konsekwentie wordt volgehouden: dientengevolge moet ik daartegen in naam van de Kerk en het regt protesteeren. «Overigens blijf ik met de meeste hoogachting »Van uwe Excellentie »de toegenegenste dienaar, »J. D. Card. von Rauscher , na. p. :. Weenen, 16 Okt. 1871." •
---

