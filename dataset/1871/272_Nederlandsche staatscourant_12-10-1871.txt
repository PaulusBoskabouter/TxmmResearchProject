NEDERLANDEN. 's GRAVENHAGE, den 11den October 1871.
Hij Koninklijk besluit van 9 October 1871, u°. 25, is aan dr. H. Menso, op zijn verzoek, eervol ontslag verleend als burgemeester der gemeente Rhenen, onder dankbetuiging voor de trouwe en langdurige diensten in die betrekking bewezen en hem, mede op zijn verzoek, eervo! ontslag verleend uit zijne betrekking van dijkgraaf der Rlienensche Neude en Achterbergsche hooilanden. Bij Koninklijk besluit van 9 October 1871. n°. 19, zijn benoemd tot commies der posterijen : van de tweede klasse, de heer J. W. Cheviillier, thans cemmies van de 3de klasse; van de derde klasse, de heeren F. T. Rooth en H. A. H. Canter Cremers, thans surnumerairs der posterijen. MINISTERIE VAN BINNENLANDSCIIE ZAKEN. Van wege den Minister van Binnenlandsche Zaken wordt ter algeraeene kennis gebragt, dat in de maand December aanstaande gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 (Staatsblad n°. 59), ter verkrijging van het diploma en van acten van bevoegdheid als arts, hulp-apotheker of apotheker, in art. 16 vermeld, De dagen waarop en de plaatsen waar de voormelde examens worden afgenomen, zullen nader worden bekend gemaakt. Zij, die tot de examens wenschen te worden toegelaten, worden verzocht daarvan vóór 15 November e. k. schriftelijk opgave te doen aan den voorzitter der commissie van examen : voor het natuurkundig examen, den staatsraad hoogleeraar dr. P. L. Rijke, te Leiden ; voor het geneeskundig examen, den hoogleeraar dr. L. C. van Goudoever, te Utrecht, en voor het examen van hulp-apotheker en apotheker, den hoogleeraar dr. P. J. van Kerckhoff, te Utrecht. Zij, die tot het geneeskundig examen wenschen te worden toegelaten , moeten bij hun verzoek eene verklaring voegen van een hier te lande bevoegd geneeskundige , dat zij gedurende minstens twee jaren de genees-en heelkundige behandeling van zieken hebben gevolgd , en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen , vermeld in art. 6 , 2°., en die , welke een gevolg zijn van het bepaalde in de artt. 27 en 28 der wet van 1 Junij 1865 (Staatsblad n°. 59). Zij , die tot het examen van apotheker wenschen te worden toegelaten, moeton bij hun verzoek het bewijs voegen dat zij minstens twee jaren als hulp-apotheker binnen het Koningrijk zijn werkzaam geweest. Zij, d ie alleen wenschen te worden toegelaten tot het leveren der bewijzen, vermeld in de eerste zinsnede van art. 4 en in de tweede zinsnede van art. 8 der boven aangehaalde wet en alzoo het natuurkundig examen of dat van hulp-apotheker voor alsnog niet wenschen af te leggen, behooren daarvan vóór 15 November e. k. schriftelijk opgave te doen aan den voorzitter der commissie van examen, 's Gravenhage , 11 October 1871. Voor den Minister, De Secretaris- Generaal, Hubrecht. MINISTERIE VAN MARINE. De Minister van Marine brengt ter kennis van belanghebbenden , dat naar aanleiding van het officiele berigt, dat de cholera te Hamburg en te Altona heeft opgehouden , de vroeger voorgeschreven quarantainemaatregelen worden opgeheven voor de schepen komende van de havens gelegen aan de Elbe. 's Gravenhage , den lOden October 1871. De Minister voornoemd, Brocx.
---

BUITENLANDSCHE BERIGTEN. OOSTENRIJK.
Uit Prag schrijft men onder dagteekening van 8 October: » De sluijer, die de onderhandelingen van de leiders der Czechen met het ministerie Hohenwart over het zoogenaamde vergelijk bedekte, is thans opgeheven. Gisteron middag zijn als vruchten van die onderhandelingen aan de leden van den landdag rondgedeeld de ontwerpen van adres aan den Keizer in antwoord op zijn rescript, van de » fundamentele
artikelen"', die de gi'ondslagen van het voorgestelde vergelijk bevatten , van eene kieswet en van eene wet op de nationaliteiten Vandatoogenblik af heeft alle officiele en officieuse huichelarij opgehouden. Het is naauwlijks van iemand te vergen dat hij deze in uiterst langwijligen stijl gestelde stukken doorleze; maar de korte inhoud van het vergelijk, hetwelk dc Czechen verlangen, en hetwelk de ministers in Weenen schijnen te willen toestaan — waarvoor dienden anders de langdurige onderhandelingen ? — komt daarop neder dat de Czechen het zuivere foederalismus in de plaats van het dualismus willen stellen. en daarin voor zich zeiven juist dezelfde positie vorderen, welke Hongarye in het dualismus bekleedt. »De rijksraad wordt volgens de fundamentele artikelen uitgeschrapt; het Koningrijk Bohemen erkent slechts delegatien, en wel in dier voege dat de Hongaarsche delegatie voortdurend door den rijksdag verkozen wordt, maar dat de overige koningrijken en landen »laDgs den constitutionelen weg" hunne eigene delegatien verkiezen. De landdag van Bohemen zou uit zijn midden eene delegatie van 15 leden afvaardigen. »Als gemeenschappelijke aangelegenheden wil het "Koningrijk Bohemen " erkennen: » a. de buitenlandsche aangelegenheden met inbegrip der diplomatieke en consulaire vertegenwoordiging buiten 's lands en der beschikkingen tot uitvoering van iniernationale verdragen; » b. het krijgswezen , de oorlogsmarine daaronder begrepen , echter met uitsluiting der bewilliging van recruten en der wetgeving omtrent de wijze van vervulling der dienstpligtigheid, alsmede der verordeningen omtrent de verplaatsing en de verpleging dos legers; tic. de finantiele aangelegenheden voor zoo veel betreft de gemeenschappelijk te bestrijden uitgaven. » Tot de met Hongarye getroffene schikking omtrent de quota's van 30 en 70 percent wil Bohemen toetreden. Met de overige koningrijken en landen van Cisleithanie zou de Hoheemsche landdag wel in overleg willen treden omtrent handels-aangelegenheden, vaststelling van het muntwezeu en van het stelsel van weerbaarheid, omtrent de posterijen , spoorwegen en telegraphen , de staatsschuld enz. Dit overleg zou plaats hebben, nift in den rijksraad, maar in een congres van door de onderscheidene landdagen verkozene gedelegeerden. » Voor de genoemde aangelegenheden zou de Boheemsche landdag ook wel een ministerie van »ressort-ministers" willen erkennen, waaraan echter naar evenredigheid van de stemmen der landen hofkanseliers of ministers der onderscheidene landen toegevoegd zouden moeten worden. n Kene schikking van het koningrijk Bohemen met de overige landen betrekkelijk de ter bestrijding van de gemeenschappelijke uitgaven bij te dragen quota zou getroffen worden door eene deputatie van den landdag, welke door bemiddeling der regering met deputatien van de overige landdagen zou bijeen komen. «Daar op die wijze van eenen rijksraad geene sprake is, en men toch het Heerenhuis niet al te zeer voor het hoofd wilde stooten, zegt het 17de der fundamentele artikelen: »» Het koningrijk Bohemen is bereid er in toe te stemmen, dat voor de afdoening van bepaalde aangelegenheden, welke minder geschikt zijn om in de afzonderlijke vertegenwoordigingen behandeld te worden, een afzonderlijk onafhankelijk ligchaam, de Senaat, worde ingesteld. In dezen Senaat, die deels uit erfelijke, deels, en wel voor de helft, zou moeten bestaan uit leden welke op voordragt der landdagen door Zijne Majesteit voor hun leven benoemd worden, zou elk koningrijk of land in evenredigheid met zijn gewigt vertegenwoordigd moeten zijn; en het zou slechts tot verhooging des aanziens van dit ligchaam kunnen bijdragen, wanneer ook de prinsen van het Keizerlijke Huis en de aartsbisschoppen en bisschoppen met vorstelijken rang daarin zitting hadden."" Aan dit schaduwbeeld van een Heerenhuis zouden de Czechon het onderzoek der staatsverdragen, de beslissing in geschillen tusschen delegatien en landdagen over hunne bevoegdheid, en de regtspraak in geval van beschuldiging eens ministers willen opdragen. » Eindelijk wil het laatste der fundamentele artikelen, dat in deze artikelen niet dan met toestemming van Bohemen veranderingen gemaakt zullen kunnen worden, en dat in zoodanig geval nieuwe onderhandelingen door middel van deputatien met de overige koningrijken en landen zullen plaats hebben. >; Het zeer uitvoerige adres aan den Keizer ontwikkelt het denkbeeld dat de monarchie slechts door deze Boheemsche geneesmiddelen gezond zal worden. Voorts wordt daarin verlangd dat de Keizer op grond der door den landdag voorloopig gewijzigde kieswet den krooningslanddag bijeen roepe, de wet op de nationaliteiten, de kieswet en het landsstatuut aan dezen ter definitive goedkeuring voorlegge, de aldus verkregen resultaten in eenen »majesteits-brief" aan den volke mededeele, en ze door den kroonings-eed bezegele. Zoo doende — meent het adres — zou de langdurige strijd over de constitutie vereffend worden." Welken indrujt het bekend worden der Czechische vorderingen te Weenen gemaakt heeft, is af te leiden uit de wijze waarop de voornaamste bladen dier stad zich uitlaten. De Presse zegt: »Wij worden in dit ontwerp van vergelijk behandeld als of de Czechen oppermagtig
en in het geval waren van ons de meest vernederende voorwaarden op te leggen; als of de constitutie van December in het geheel niet bestond; als of wij van alle regten verstoken , gelijk bedelaars , om genade en erbarming moesten smeeken; als of wij Duitsch-üostenrijkers in den raad van Oostenrijks volkeren volstrekt geene stem meer hadden. Wel nu! Dtf Czechen zullen ondervinden dat wij eenstemmig tegenover hen staan. Wij houden vast aan de constitutie, en eenstemmig zijn wij in het verwerpen der voorwaarden van het vergelijk." De Neue Freie Presse noemt de Czechische voorstellen eene oorlogsverklaring aan het gehoele bestaande staatsregt, en kan, zoo lang de officiele bevestiging ontbreekt, de gedachte niet toelaten dat een Oostenrijksch ministerie zijue goedkeuring aan zulk een "ijlhoofdig" plan gehecht zou hebben. In soortgelijken zin drukt de Vorstadt-Zeitung zich uit. Het Tagblalt is van oordeel dat dit vergelijk nooit tot stand zal komen, dewijl het stoffelijke belang van alle niet-Czechen krachtig genoeg zal wezen om eene combinatie te verijdelen, die hen met ondraaglijke lasten bedreigt. Het Neue Freindenblatt zegt: » Geheel Oostenrijk zou zijne oude grondslagen moeten vernietigen en zich nieuw inrigten naar het goeddunken van eene provincie, neen, naar de luimen van de heeren Rieger en Clam Martinitz! Er is eene ontzettende mate van onbeschaamdheid noodig om met zulke vorderingen voor den dag te komen." Ook de Wanderer , een blad waarvan onlangs gezegd werd dat het door de regering aangekocht was, verklaart dat hij in de verbazing der meeste andere Weener bladen deelen moet, daar hij bij het aandachtige doorlezen der Czechische vorderingen geen spoor heeft kunnen ontdekken van eenen weg, langs welken zij met de bestaande constitutie in overeenstemming gebragt zouden kunnen worden. FRANKRIJK. Volgens onderscheiden berigten uit Parys is het toezigt der regering op het drukwerk en het plaatwerk , hetwelk door marskramers aan de woningen te koop geboden en onder de bevolking ten platten lande verspreid wordt , op nieuw in werking gebragt na geruimen tijd verwaarloosd te zijn. Dat bij eene wet. ingestelde toezigt werd onder de Keizerlijke regering bovenal dienstbaar gemaakt aan politieke doeleinden ; thans moet het enkel dienen om de verspreiding van onzedelijke en ongodsdienstige begrippen tegen te houden. — De hertog de Penthièvre, een kleinzoon van wijlen den Koning Lodewijk Philips, is, op verzoek van zijnen vader, den prins van Joinville, tot luitenant bij de Fransche zeemagt aangesteld, doch om te dienen zonder bezoldiging en zonder aanspraak op bevordering in de Fransche zeedienst te verkrijgen. Hij was laatstelijk officier bij de zeemagt der Vereenigde Staten. — Parysche dagbladen hebben berigt dat in Mühlhausen noch Fransche noch andere consuls van buitenlandsche staten door de Duitsche overheden toegelaten worden. Tot opheldering daarvan wordt thans gemeld dat het Duitsche gouvernement de vóór den Fransch-Duitschen oorlog verkregen exequatur's, of vergunningen tot het uitoefenen van consulaire functien , als door den oorlog vervallen beschouwt en niet dienstig acht ze onmiddellijk te vernieuwen. — De dood van den minister Lambrecht wordt als een niet gering verlies voor het bewind beschouwd. In zijn plotseling overlijden vinden de meeste dagbladen van Parys aanleiding tot lofspraken op zijn karakter en zijne bekwaamheid. Aangaande de keuze van zijnen opvolger zegt een bij de Indépendance Beige ontvangen schrijven uit Parys van 'J October; »De heer Lefranc, thans minister van landbouw en openbare werken, zal denkelijk overgaan naar het ministerie van binnenlandsche zaken; dit zou zeer welgevallig zijn aan de republikeinsche partij, daar de heer Lefranc een warme voorstander van den republikeinschen regeringsvorm en van de liberale begrippen is. » Rij de keuze van eenen opvolger voor den heer La franc aan het ministerie voor landbouw en handel zouden drie mannen in aanmerking komen, namelijk: 1°. de heer Ricard, de ondervoorzitter van eene fractie der Nationale Vergadering, van het linker centrum; 2 . de heer Martel, ondervoorzitter der Nationale Vergadering en lid van het regter centrum; 3°. de heer Picard. die minister van finantien o ider het Bewind van Nationale Verdediging is geweest , en sedert minister van binnenlandsche zaken in het bewind van den heer Thiers. De laatstgenoemde was onwelgevallig aan de regter zijde der Nationale Vergadering, werd door haar aanhoudend aangevallen en gedwarsboomd en werd daardoor, eenigen tijd geleden, genoopt om zijn ontslag als minister van binnenlandsche zaken te nemen; zoo hij wederom lid van het kabinet wierd, zou dit bewijzen dat de heer Thiers zich onafhankelijk van de regter zijde der Nationale Vergadering wil houden, en zou het aantal vertegenwoordigers der republikeinsche partij in het kabinet aangroeijen. i) Intusschen zal de uitkomst der nu gohouden verkiezingen ter zamenstelling der departementsraden denkelijk veel invloed op de keuze van ministers hebben." SPANJE. Omtrent de pogingen tot heeling der door Sagasta en diens aanhang bewerkte scheuring in de progressisten-partij wordt in de jongste berigten uit Madrid het volgende gomeld: »Den 8sten dezer is er eene zamenkomst van senaatsleden en volksafgevaardigden van de demokratisch-progressistische rigting gehouden ter beraadslaging over een voorstel van verzoenende strekking. Er was namelijk voorgeslagen eene korte verklaring van beginselen op te stellen, en een ieder welke die verklaring zou orderteekenen, te beschouwen en aan te nemen als lid van de progressisten-partij, welke partij zich voortaan de demokratiscli-progressistische zou noemen, ten einde ook door deze naamsverandering aan te duiden dat zij de radicale progressisten, welke zeer na bij de republikeinsche partij staan, niet buiten haren kring wilde sluiten. » Het ontwerp dier verklaring of gemeenschappelijke leuze luidde aldus: » » Het is de roeping en de pligt der demokratisch-progress'stische »partij de constitutie van 1869 in den ruimsten en vrijgevigsten zin »op te vatten en in toepassing te brengen, daarbij de dynastie van li den Koning Amadeus te schragen en de conservative partij van ii deelneming aan het bewind uit te sluiten."" ■ De heer Sagasta bestreed dat voorstel; hij achtte zulk eene toepassirg van de beginselen der progressisten-partij mogelijk en wenschelijk ,
dat zij niet het voorkomen eener uitsluitende, onverdraagzame rigting zou hebben. Evenwel werd de voorgestelde verklaring door de meerderheid, namelijk 87 van de aanwezigen, aangenomen. Sagasta en verscheiden van zijne aanhangers verlieten daarop de vergadering; evenwel werd er nog besloten de reorganisatie der partij op den grondslag der bovenstaande verklaring te ondernemen en hiervoor eene commissie te benoemen. " — De Madridsche dagbladen brengen thans een uitvoerig verslag van de zitting der Kamer van Afgevaardigden van den 6den dezer, waarin de heer Malcampo als president-minister, de heer Sagasta als voorzitter der vergadering opgetreden zijn. Beiden verklaarden progressisten , echte progressisten te zijn en te blijven; de eerste beloofde eene onbekrompene, niet uitsluitende noch aanvallende toepassing der progressistisehe begrippen, naar het voorbeeld van het afgetreden kabinet. De laatste verweet aan het afgetreden kabinet eene kleingeestige, uitsluitende, onverdraagzame toepassing dier begrippen, zonder edelmoedigheid of verhevenheid van inzigten. ITALIË De Italiaansche correspondent van het Parysche Journal des Débats zegt in een schrijven uit Genua van 6 October : » Een in den Movimenlo alhier geplaatst schrijven van Garibaldi maakt eenen ongunstigen indruk bij hot publiek; het strekt tot goedkeuring van de beginselen der Internationale onder eenig voorbehoud. Hier wordt dat manifest door velen met schouder-ophalen ter zijde gelegd, als zijndo het werk van een brein hetwelk door eene onverzettelijke gedachte, namelijk den haat tegen de priesters, verzwakt is. Tot nu toe vinden de begrippen der Internationale hier te lande weinig aanhangers. » Bij het gouvernement is eene vraag in overweging, wier ontkennende beantwoording uit het oogpunt der billijkheid en voor het belang van het openbaar onderwijs wenschelyk is, de vraag namelijk of de hoogleeraren der voormaals pauselijke hoogeschool van Rome den politieken eed, welke van alle staatsdienaren des koningrijks gevergd wordt, zullen moeten afleggen of hiervan bij voortduring vrijgelaten zullen worden Er zijn onder die hoogleeraren uitstekende mannen, bij voorbeeld de beroemde sterrekundige Secchi, welke dien eed bezwaarlijk in gemoede en met voeg kunnen afleggen. i) Er is thans hier te lande op het gebied der materiele belangen , of althans op dat der speculatie, welke doorgaans met de stoffelijke ontwikkeling eens lands gepaard gaat, veel beweging, misschien al te veel, zigtbaar Alom worden er maatschappijen voor ondernemingen van industriëlen aard opgerigt alsmede crediet- en bankinrigtingen met een uit aandeelen zamengesteld kapitaal. Zeker is het dat Italië druk arbeidt en zich verrijkt, en dat de speculatie een soms bedriegelijke maar dikwerf nuttige hefboom voor den nationalen arbeid en rijkdom is." — Blijkens berigten uit Rome van 3 October hadden de hoogleeraren der hoogeschool aldaar den vorigen dag eene aanschrijving van den rector Carlucci ontvangen, om bij gelegenheid van de hervatting der akademische voorlezingen, op den 5den dezer, den eed af te leggen in deze bewoordingen: »Ik beloof bij eede, aan Zijne Majesteit den Koning en zijne Koninklijke opvolgers getrouw te zullen zijn, de grondwet en de andere wetten des rijks ter goeder trouw te zullen naleven, en mijne ambtsbetrekking te zullen waarnemen met geene andere bedoeling dan om de belangen des Konings en de belangen des vaderlands, die onafscheidelijk met elkander verbonden zijn, te bevorderen. " In die aanschrijving werd verder gezegd dat de verpligting tot het afleggen van den politieken eed ook voor de hoogleeraren bestaat: dat zij daarvan tot nog toe bij oogluiking vrijgelaten zijn, maar dat zij daaraan thans moeten voldoen zoo zij hunne ambtsbetrekking willen behouden. TURKYE. Het ministerie des Sultans is, volgens de jongste berigten uit Konstan tinopel, door de benoeming van eenen minister van onderwijs voltallig geworden ; die betrekking is toevertrouwd aan Tefwick-pascha, eenen man die voor den geleerdsten Mohammedaan van dezen tijd wordt gehouden. Tot ondersecretaris van staat bij het ministerie van buitenlandsche zaken is, voor de eerste maal in Turkye, een christen benoemd , met name Kara-Theodorus effendi. DUITSCI1LA1VD. Blijkens eene bekendmaking in den Deutschen Reichs-Anzeiger komt met den lóden dezer de nieuwe instelling der post-mandaten in werking , welke het middel voor particulieren opleveren om door tusschenkomst der postkantoren gelden te doen incasseren. Omtrent hetgeen daarbij in acht te nemen is bevat het genoemde rageringsblad de volgende aanwijzin». De afzender vult het gedrukte formulier van het mandaat, overeenkomstig de daarin gestelde voorschriften, in, en sluit het met de daarbij behoorende voor voldaan geteekende rekening, wissel, schuldbekentenis, enz. in een couvert, hetwelk geadresseerd moet worden aan het postkantoor, in welks ressort de schuldenaar woont. De brief wordt gerecommandeerd aan dat postkantoor toegezonden ; hetzelve opent het couvert en doet door den brievenbesteller bij den schuldenaar onder aanbieding van het mandaat en van de bijgevoegde quitantie het bedrag incasseren, hetwelk alsdan terstond door middel van eenen postwissel aan den afzender wordt toegezonden. De onkosten bedragen voor olken mandaatbrief 5 silbergroschon. Voorloopig kunnen de mandaten slechts voor sommen beneden 50 rijksdaalders gebezigd worden. — Volgens de Börsenzeitung heeft den 9den dezer te Berlyn eene bijeenkomst der commissarissen van de Pruissische Bank plaats gehad en zijn daarin door het hoofdbestuur der Bank mededeelingen gedaan, waaruit bleek dat er geenerlei aanleiding tot eene verhooging van het disconto bestond. ZWITSERLAND. Volgens berigten uit Bern is aldaar eergisteren eene overeenkomst aangegaan en onderteekend , wanrbij eene vereeniging van credietinrigtingen en kapitalisten uit onderscheiden landen van Europa zich verbindt om aan het Zwitsersche gouvernement de noodige gelden tot het aanleggen der spoorweg-communicatie over den St. Gotthard te leveren. Eene te Berlyn gevestigde crediet-vereeniging, het DiscontoVerein, wordt gezegd aan het hoofd dier vereeniging te staan.
ENGELAND De Times zegt in zijn nommer van gisteren, Dingfulag: » In eene den <)den dezer ter stedelijke secretarie van Newcastle gehonden zamenkomst, waarin do werktuigfabrikanten, het Negen-uurs-Verbond, het stedelijke bestuur en de werkstakers, ieder oenen vertegenwoordiger hadden , is de laatste hand gelegd aan het vergelijk hetwelk verleden Vrijdag tusschen de verbonden werktuigfabrikanten en de werklieden voorloopig was getroffen; dit vergelijk werd in de zamenkomst van gisteren aangenomen en bekrachiigd door de vertegenwoordigers der werkgevers en dor werklieden. » Daarna is gisteren avond te Newcastle eene zamenkomst van de eene partij, de werklieden en hunne voorstanders, gehouden; ook gelastigden van het Negen-uurs-Verbond en van elders gevestigde arbeiders- vereenigingen waren er tegenwoordig; de na den middag vastgestelde schikking is er besproken en met geestdrift goedgekeurd. » Alzoo is de werkstaking te Newcastle geëindigd; de werklieden zullen er op Donderdag aanstaande den arbeid hervatten in de werkplaatsen alwaar zij vóór de werkstaking gebezigd werden " — Verleden Maandag-avond is op een 'der pleinen van Londen, Trafalgar-square, eene groote schare handwex-kslioden (naar de opgave van de Times 15 a 20,000 personen) zamengekomen met het doel om blijdschap wegens de uitkomsten der werkstaking in Newcastle te betuigen en om eene algemeene, nationale vereeniging te vormen ter beperking van den werkdag tot negen im-n. Met eenstemmig gejuich werd er de volgende verklaring aangenomen: i) Deze vergadering ziet met blijdschap den gunstigen afloop van den strijd , te Newcastle langen tijd en manmoedig gevoerd om de beperking van den gewonen werkdag tot negen uren arbeidens te verkrijgen." Verder werd er besloten om eene betuiging van erkentelijkheid namens de arbeidende volksklasse in het algemeen aan de werklieden der werktuigfabrieken van Newcastle te rigten en om een Nationaal Negen-uursVerbond op te rigten. — In de eergisteren gehouden zitting van het Social Science Congres (of het congres voor de wetenschappelijke oplossing der maatschappelijke vraagstukken) te Leeds, is bij de behandeling van onderwerpen rakende de algemeene gezondheid, door den voorzitter medegedeeld dat een inwoner van Londen hem aangeboden heeft eene gifte van een half millioen pond sterling ter verbetering van de gezondheid der ongegoede volksklasse van Londen beschikbaar te stellen, mits een plan van geschikte middelen tot dat doel beraamd worde en dat plan van zoodanigen aard zij, dat het niet tot uitbreiding van den openbaron onderstand leide. VEREENIGDE STATEN. Een bij de Londensche Times ontvangen berigt uit Philadelphia van verleden Maandag-avond behelst de volgende bijzonderheden, behalve de reeds medegedeelde, betrekkelijk den grooten brand te Chicago: » De vlammen woeden nog voort; doch er komen brandspuiten en brandweer-personeel uit andere plaatsen en zijn bezig den voortgang der verwoesting aan de zuid- en aan de westzijde te stuiten. Van alle kanten -wordt hulp naar Chicago gezonden; de tijding van de ramp welke die welvarende stad heeft getroffen, brengt hot gansche land in ontroering en beweging. Da President Grant heeft bevel gezonden om voedsel en kleedingstukken uit het militaire magazijn te Chicago uit te deelen onder de inwoners der stad die door den brand hulpbehoevend waren geworden. n Nu reeds is eene ruimte van twee vierkante mijlen in het hart der stad eene reeks van rookende puinhoopen. In het midden der stad zijn de gebouwen van steen, maar in de andere deelen der stad zijn zij meerendeels van hout, en het plaveisel der straten is er insgelijks van hout. 'i De telegraaphlijnen zijn bij en in Chicago door den brand beschadigd of ten gevolge van den brand in hare werking gestoord. Het is dus moeijelijk omstandige berigten uit die stad te krijgen. »Jn New York is, ten gevolge der aan Chicago wedervaren ramp, de koers van de actiën en obligatien der spoorweglijnen welke de laatstgenoemde stad tot middenpunt hebben, dalend en de prijs van granen en andere voedselstoffen rijzend." TELEGRAPHISCHE BERIGTEN. Londen , 1 1 October. Gisteren heeft te Dublin eene groote meeting plaats gehad, waain men zich verklaard heeft ten gunste van eene amnestie voor de Fenians. Parys , 10 October. Volgens een schrijven uit Versailles was de tot heden middag bekend geworden uitslag der verkiezingen voor de departementsraden, dat vier vijfden der verkozenen bestonden uit conservatief-liberalen of republikeinen die het gouvernement ondersteunen. De voornaamste candidaten der Bonapartisten hadden het onderspit gedolven; in Corsica waren Gavini en Galloni d'Istria niet verkozen ; tusschen Conti en een republikeinschen candidaat moest er herstemming plaats hebben. Er zijn zeer weinig legitimisten verkozen. De benoeming van den heer Victor Lefranc tot minister van binnenlandsche zaken wordt meer en meer waarschijnlijk. Parys , 11 October. Volgens geruchten zou de hoor Victor Lefranc als minister van landbouw waarschijnlijk opgevolgd worden door den heer Casimir Périer. Het berigt, dat de commissie voor de herziening der officiersrangen aan den minister van oorlog de beslissing ten aanzien van officieren van mindere rangen zou overgelaten hebben, is ongegrond. De tolconventie, waaromtrent men het eens geworden is, zal aan de goedkeuring van den Duitschen rijksdag, die den 16den dezer bijeen komt, worden onderworpen. Berlyn, 10 October. Het bevestigt zich dat het Duitsche rijk vooreerst geene consuls, noch van Frankrijk noch van andere landen, in deii Elsas en Lotharingen zal toelaten. De vorst von Bismarck heeft gisteren namiddag den heer PouyerQuertier bezocht. Heden voormiddag heeft de graaf Arnim zich na eene conferentie met den rijkskanselier bij den Franschen minister van finantien vervoegd. Weenen 10 October. Bij gelegenheid der inauguratie van den rector magnificus in de Akademische gehoorzaal hebben de studenten eene demonstratie tegen den aanwezigen minister van onderwijs gedaan, terwijl
zij kroten ter eere van den graaf von Beust aanhieven. De minister van onderwijs verliet do zaal. Weenen, 11 October. De Neder-Oostenrijksche landdag heeft het voorstel aangenomen om tot de verkiezing van leden des rijksraads over te gaan, onder voorbehoud echter dat die verkiezing alleen zou gelden voor oenen grondwettig bijeen geroepen legalen rijksraad. Volgens berigt uit Pesth is het geregtelijke onderzoek in de zaak der in hechtenis genomene werklieden geeindigd en is daarbij gebleken, dat zij allen in verband stonden met de Parysche Commune od naar instructies van de Internationale handelden. Drie afgevaardigden van de uiterste linker zijde in den Hongaarschen rijksdag schijnen in de zaak betrokken te zijn. Prag , 10 October. De Boheemsche landdag (waaruit de Duitsche afgevaardigden zich verwijderd hebben) heeft in zijne zitting van heden de wet op de nationaliteiten en de kieswet bij tweede lezing met de door de commissie voorgestelde wijzigingen aangenomen. Daarna is het ontwerp-adres aan den Keizer met de fundamentele artikelen bij hoofdelijke stemming en bij derde lezing met algemeene s'emmen aangenomen. Op verzoek van den heer Rieger is geconstateerd dat twee derden van de gezamenlijke leden des landdags voor de voorstellen der commissie gestemd hebben. Madrid, 10 October. In eene bijeenkomst der progressisten is het plan om een votum van vertrouwen aan het ministerie te geven met 92 tegen 42 stemmen verworpen. De vrienden van Sagasta hebben zich dien ten gevolge verwijderd, waarna de aanwezig goblevenen eone commissie benoemd hebben om de partij te reorganiseren. Deze commissie bestaat uit de hoeren Zorilla, Cordoba, Figuerola, Hacha, ManuelGomez, Rivero, Martos, Montero en Ruiz Gomez. De aanhangers van Sagasta zullen heden bijeen komen om een manifest op te stellen. De heer Sedano heeft de portefeuille van buitenlandsche zaken niet aangenomen. New York , 10 October. De brand te Chicago is heden in den vroegen morgen door een aanhoudenden en hevigen regen gebluscht, nadat men honderden van huizen in de lucht had doen springen om de vlammen te stuiten. Het rijkste gedeelte van Chicago is vernield. De schade wordt op meer dan 200 millioen dollars geschat. Goud-agio 14 7 4 - New York, 11 October. Iu den staat Ohio is de candidaat der republikeinen, de heer Hayes, tot gouverneur verkozen. Hij de verkiezingen te Philadelphia zijn wanordelijkheden voorgevallen. In Pennsylvania en Jowa hebben de republikeinen gezegevierd. Te Chicago heeft men reeds veertig lijken onder de puinhoopen gevonden. Acht personen , die zich aan plundering der huizen schuldig maakten , zijn op staanden voet opgehangen. Rio Janeiro, 22 September. De artikelen van het ontwerp van wet tot trapsgewijze afschaffing der slavernij in Brazilië zijn door den Senaat, bij de tweede beraadslaging over die voordragt, alle goedgekeurd.
---

