NEDERLANDEN. 's GRAVENHAGE, den 30sten November 1871.
Bij Koninklijk besluit van 29 November 1871 , n°. 22 , is aan jonkvrouwe J. J. Ploos van Amstel, thans tijdelijk woonachtig te Heidelberg, vergunning verleend tot het aannemen en dragen van het Herinneringskruis aan de hulp verleend in den laatsten oorlog aan verwonden en zieken , baar door Z. K. H. derf Groothertog van Baden geschonken. Bij Koninklijk besluit van 29 November 1871, n°. 23, is benoemd tot burgemeester der gemeente Rhenen G. J. Roghair. Bij besluit van 26 November 1871, n°. 24 , heeft het Zijner Majestoit den Koning behaagd aan vrouwe E. Polak Daniels , geboren Meijer, te Dresden , vergunning te verleenen tot het aannemen en dragen van het Kruis van Verdienste, haar door Zijne Majesteit den Duitschen Keizer, Koning van Pruissen, en van het Herinneringskruis van 1870—1871,haar door Zijne Majesteit den Koning van Saksen geschonken. Bij Zijner Majesteits besluit van den 27sten November 1871, n°. 27, is aan mr. J. P. van Blarkom, op zijn daartoe gedaan verzoek, eervol ontslag verleend als lid van het collegie van regenten over het huis van arrest te Eindhoven, en is benoemd tot lid van dat collegie A. C. R. .T. de Bruyn, med. doctor, wonende te Stratum. Bij Zijner Majesteits besluit van den 28sten November 1871, n°. 16, is aan mr. P. E. A. Janssens, op zijn daartoe gedaan verzoek, eervol ontslag verleend als plaatsvervangend kantonregter te Oudenbosch. MINISTERIE VAN BINNE NL AN DSC H E ZAKEN. Van wege den Minister van Binnenlandsche Zaken wordt ter algemeene kennis gebragt: 1". dat de Commissie, belast met het examineren van hen die het diploma, vermeld in art. 16 der wet van 1 Junij 1865 (Staatsblad n°. 59) , wenschen te verkrijgen, zitting zal houden op Vrijdag 8 December e. k. en volgende dagen, te Leiden; 2°. dat de Commissie, belast met het examineren van hen die eene acte van bevoegdheid als arts wenschen te verkrijgen, of hunne vroeger verkregene bevoegdheid verder wenschen uit te breiden, overeenkomstig artt. 27 en 28 dier wet, zitting zal houden op Maandag 4 December e. k. en volgende dagen, te Amsterdam; 3°. dat de Commissie, belast met het examineren van hen, die eene acte van bevoegdheid als hulpapotheker wenschen te verkrijgen , zitting zal houden op Maandag 4 December e. k. en volgende dagen te Utrecht; en 4°. dat de Commissie, belast met het examineren van hen, die eene acte 'van bevoegdheid als apotheker wenschen te verkrijgen, zitting zal houden op Vrijdag 1 December e. k. en volgende dagen te Utrecht. 's Gravenhage , 25 November 1871. Voor den Minister, De Secretaris-Generaal, Hubrecht. MINISTERIE VAN FINANTIEN. Telegrafie. Op grond van bezwaren, blijkens nadere mededeeling thans door de » Indo-European Telegraph Company " in het midden gebragt, blijft in het verkeer met Engelsch Indie, de verzonding van telegrammen van 10 woorden tegen verminderd tarief, waarvan de afschaffing in de Staats-courant van 30 November jl. werd berigt, voorloopig nog toegelaten. Nevens den voor het telegraphiscli verkeer met China en Japan bestaanden weg over Britsch Indie, is thans een over Rusland en Siberie geopend. Gelijk vroeger werd bekend gemaakt, moet voor de verzending van een enkelvoudig telegram van 20 woorden over Britsch Indie worden betaald naar Hongkong 84.50 gl., naar Shanghaï 100.25 gl., en naar Nangasaki 112.75 gl. De prijs der verzending over Rusland en Siberie is aanzienlijk lager, daar zij voor alle Nederlandsche kantoren naar de genoemde plaatsen 51.50 gl. bedraagt. De aandacht van het publiek wordt echter bijzonder gevestigd op de bepaling , door de Russische telegraafadministratie voor het verkeer langs den noordelijken weg gesteld, dat voorloopig boven hare eigene correspondentie in die rigting slechts 15 telegrammen per dag worden toegelaten. Groote vertraging kan van de vooraf niet te berekenen toepassing dier voorwaarde het gevolg zijn. 's Gravenhage, den 30sten November 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
Binnen kort heeft zich in Frankrijk twee maal het geval voorgedaan dat lieden, die in koelen bloede Duitsche soldaten vermoord hadden en deswege geregtelijk vervolgd waren , door de jury gaaf' vrijgesproken werden , onder kennelijke goedkeuring van de regterlijke magt en het openbare ministerie Nadat reeds verscheiden Duitsche bladen hunne verontwaardiging daarover hebben te kennen gegeven, wijdt ook de halfofficiele Herlynsche Provinzial-Correspondenz eenige beschouwingen aan de herhaaldelijk op Duitsche soldaten in Frankrijk gepleegde sluipmoorden en de straffeloosheid der moordenaars, aan het slot waarvan zij de ernstige vermaningen herinnert welke de heer Thiers, op den zelfden dag, waarop het laatste der bedoelde vonnissen geslagen werd, tot het Chinesche gezantschap gerigt heeft, eti aldus eindigt: » De pligten, welke het Opperhoofd der Fransche republiek aan de Chinezen onder het oog bragt, zouden met meer regt aan de Fransehetl gepredikt en nadrukkelijk aanbevolen moeten worden. » Duitsche regtbanken hebben het van haren kant niet aan voorbeelden van strenge regtvaardigheid laten ontbreken: een Beyersch foldaat, die in Augustus jl. een Franschen soldaat, na met hem gelag te hebben gehouden, vermoord had , is door een Beyersch geregtshof ter dood veroordeeld geworden. »De eerlooze houding der Fransche bevolking en der Fransche regtbanken kan niet enkel een onderwerp van ernstige beschouwingen zijn, zij heeft voor ons ook eene zeer gewigtige praktische beteekenis. >> Gelijk de procureur-generaal te Parys in het regtsgeding van den moordenaar Thonnelet herinnerde dat nog zes Fransche departemen'en door den vijand bezet zijn , zoo mogen wij wel denken aan onze brave troepen in Frankrijk, wier veiligheid in de hoogste mate bedreigd wordt wanneer niet alleon de Fransche gezworenen maar ook de hoogste Fransche regterlijke ambtenaren zulke schandelijke argumenten kunnen bezigen om den aan Duitschers gepleogden moord te verontschuldigen." F R A N K R IJ K. De voltrekking van het doodvonnis aan Ferre', Rossel en Bourgeois heeft in Parys eenen diepen en, naar den toon der dagbladen te oordeelen , heilzamen indruk gemaakt. Zij wordt door het meerendeel der Parysche avondbladen van verleden Dingsdag beschouwd als een gevolg eener betreurenswaardige maar onmiskenbare noodzakelijkheid om het ontzag voor 's lands wet en voor het souvereine gezag der natie, en inzonderheid het ontzag voor de krijgstucht, te schragen door een afschrikkend voorbeeld. Andere bladen vermeldden de execuiie zonder een oordeel daarover uit te spreken. Er was er maar één waardoor zij bepaaldelijk afgekeurd werd, namelijk de Avenir National ; in de oogen van dit republikeinsche dagblad was zij » eene politieke feil van zeer bedenkelijken aard, een uiterst onstaatkundige stap." — Het Journal de Paris, het hoofdorgaan der Orleanisten-partij te Parys, beweert dat de tot lid der Nationale Vergadering verkozen prinsen van Orleans thans als zoodanig zitting behooren te nemen ; dat hunne tegenwoordigheid aldaar niet nadeelig, zoo als vroeger ten onregtè gevreesd werd, maar nuttig, ja onmisbaar zou zijn. Het genoemde blad houdt het dan ook voor zeker, dat die prinsen in de volgende maand op hunne plaats onder de volksafgevaardigden zullen verschijnen. — Den 26sten dezer is in Marseille de verdere verschijning van la Voix du Peuple door een verbod van de overheid gestuit om reden dat het genoemde blad een orgaan van de Internationale was. ENGELAND. De Times van gisteren, 29 November, zegt dat de officiele bulletins omtrent den toestand van den Kroonprins, hoewel hoop op eenen gunstigen afloop zijner ziekte gevend , evenwel bij voortduring grond tot bezorgdheid opleveren. Het was toen de zestiende dag sedert het uitbarsten der ziekte , die doorgaans 21 a 28 dagen duurt alvorens er definitive beterschap komt. De Medical Press, een geneeskundig blad van Londen, zegt in zijn nomraer van gisteren, dat er in den toestand van den prins van Wales reden tot groote bezorgdheid ligt; zij herinnert dat de vader van den prins nu juist tien jaren geleden aan dezelfde ziekte , namelijk typheuse koorts, bezweken is. — In eene eergisteren in Chelsea (eene voorstad van Londen) gehouden meeting is gebleken dat de uitvallen tegen het Koningschap en tegen de Dynastie, welke de heer Dilke, de vertegenwoordiger van dat district in het Lagerhuis , zich onlangs in het openbaar heeft veroorloofd , er bij de gegoede volksklasse maar niet bij de min gegoede afkeuring vinden. Dit verschil van gevoelen openbaarde zich in die meeting op eene zoo wanordelijke wijze, dat het nemen van een besluit uitgesteld moest worden.
— Het Iersche parlementslid Maguire heeft eergisteren te Wolverhampton in Engeland in het openbaar onder veel bijval het woord gevoerd ter aanbeveling van Ierlands administrative afscheiding van Groot-Britannie. Die heer Wedderburn, een uit Schotland afgevaardigd lid van het Lagerhuis , heeft verleden Maandag in eene vergadering van een regtsgeleerd genootschap te Edinburgh beweerd dat Schotland eene betere wetgeving zou hebben indien 's rijks Parlement daarvoor met meer zorg, tijden kennis werkzaam ware en den gang zijner werkzaamheden doelmatiger inrigtte. Hij had ook andere Schotsche grieven, zoo als dat Schotland niet de zekerheid had van vertegenwoordigd te zijn in 'srijks bewind. Het bedoelde genootschap heeft eene commissie benoemd om die grieven te onderzoeken. — De Anglikaansche bisschop van Melanesia (de westelijkste eilandengroep van Australië) is in October jl. met zijnen kapellaan op liet eiland Santa Cruz vermoord door inlanders, die verbitterd waren omdat er inwoners des eilands door een Europeesch vaartuig aan boord gelokt en in slavernij weggevoerd waren. De vermoorde bisschop, mgr. Patteson, had zich sedert elf jaren geheel aan de verbreiding des christendoms in dat deel van Australië gewijd. Zijn bedroevend uiteinde geeft aan het Daily News aanleiding om den wensch te uiten dat er door zamenwerking van Engeland, Frankrijk en de Vereenigde Staten een einde aan den menschenroof in den Stillen Oceaan worde gemaakt. RUSLAND. Het St. Petersburger blad de Russische Wereld , hetwelk door den kolonel op non-activiteit Komarow geredigeerd wordt, heeft in de vorige week eene offlciele waarschuwing gekregen » dewijl het herhaaldelijk op het verval van krijgstucht en zedelijkheid bij het Russische leger gewezen had, met het blijkbare oogmerk om wantrouwen op te wekken tegen de in de laatste jaren in de militaire zaken ingevoerde hervormingen en tegen de opperste militaire administratie" Het genoemde blad had namelijk in onderscheiden artikelen met opgave van cijfers, ontleend uit de offlciele militaire statistiek , de volgende stellingen ontwikkeld : 1°. Het getal der misdaden tegen de regering bedroeg in 1860, bij een leger van 904,963 man, 105; in 1868, bij een leger van 727,600 man, 216; het is dus bijna verdriedubbeld. 2°. Het getal der vergrijpen tegen de krijgstucht bedroeg in 1860, bij 901,963 man 3097, en in 1868 bij 727.600 man 12,350: dat is vijf maal meer. 3°. De misdaden tegen den eigendom klommen van 2381 bij 904,963 man in 1860 tot 7695 bij 727,600 man in 1868; hetgeen het viervoud is van het cijfer van 1860. 4°. Wegens zedeloos gedrag werden in 1860 van 904,963 man 372 man gestraft, en in het jaar 1868 van 727,600 man 2543 man; dus achtmaal meer dan dan in eerstgenoemd jaar. Over driejarige tijdvakken berekend telde men in de jaren 1860 tot 1862 —, »toon in de administratie van het leger, gelijk het genoemde blad zich uitdrukt , het militaire element de bovenhand op het bureaukratische element had" —jaarlijks gemiddeld 8321 vergrijpen; in de jaren 1863 tot 1865, het tijdvak der militaire reorganisatie, jaarlijks gemiddeld 15,285, en in de jaren 1866 tot 1868, na de voltooijing der reorganisatie, jaarlijks gemiddeld 22,294 vergrijpen. ITALIË Hoewel thans in Italië eene nieuwe vorming der staatkundige partijen als een gevolg der groote verandering van 's lands gesteldheid verwacht wordt, is het gebleken dat het ministerie Lanza, dat is de gematigd liberale partij, voor alsnog bij voortduring de meerderheid der Kamer van Afgevaardigden aan zijne zijde heeft; er is namelijk verleden Dingsdag door die vergadering een voorzitter gekozen, en de keuze is gevallen op den heer Biancheri, die reeds in het vorige zittingjaar voorzitter was geweest en wiens herkiezing van wege het ministerie aanbevolen was. Hij vereenigde 286 van de 349 stemmen op zich. — De Triester Zeitung berigt uit Konstantinopel, dat de Sultan aan den Paus de Osmanieh-Orde in brillanten verleend heeft, en dat den Turkschen gezant bij het Italiaansche hof, Photiades-Bey, opgedragen is de versierselen dier orde aan Zijne Heiligheid te overhandigen. SPANJE. Volgens berigten uit Parys, aangehaald door de Londensche Times van gisteren, is dezer dagen door eenige bankiers eene som van vijf en twintig millioen francs aan de Spaansche schatkist voorgeschoten op schatkistbons en togen twaalf a vijftien percent intorest. — Uit Parys wordt gemeld dat de gewezen Koningin Isabella Frankrijk verlaten en zich naar München begeven heeft om reden dat haar door het Fransche gouvernement het verblijf in het zuiden des lands nabij de Spaansche grenzen verboden was. De graaf van Girgenti, Isabella's schoonzoon en broeder van den gewezen Koning van Napels, heeft zich eergisteren te Luzern van het leven beroofd, en wel, naar gemeld wordt, om reden alleen dat het leven hem door epileptische toevallen tot eenen last werd. BELGIE Dewijl er verleden Dingsdag voor de vergaderzaal der Kamer van Vertegenwoordigers te Brussel, niettegenstaande het vroeger uitgevaardigde verbod van alle zamenscholingen. volkshoopen vereenigd waren die volksafgevaardigden van de conservative partij met honende kreten begroetten, is gisteren (Woensdag) ochtend in Brussel eene bekondmaking van den burgemeester aangeplakt, waarbij een gedeelte der Rue do la Loi, alwaar de hoofdtoegang tot de vergaderzaal der Kamer is , van twee tot zes ure na den middag voor het publiek gesloten wordt. — Uit hetgeen het Journal de Bruxelles in zijne gisteren ochtend verschenen uitgave zegt is op te maken dat, terwijl de geruchten van eene kabinetsverandering in Brussel veld wonnen , de ministers ongezind bleven om, hetzij allen gezamenlijk of eenigen van hen, hun ontslag te nemen. De miuisters worden, en volgens dat blad te regt, geleid door de overtuiging dat zij aan het ontzag voor de regering en aan het beginsel van heerschappij der wettelijke meerderheid, dat is aan de grondslagen
der gansche staatshuishouding, eenen schok zouden toebrengen door hun ontslag te nemen terwijl zij de meerderheid der volksvertegenwoordiging aan hunne zijde hebben, en door te wijken voor wanordelijke demonstratien, in de straten der hoofdstad aangerigt door politieke tegenpartijders die ongeduldig wonschen weder aan het bewind te komen en in hun ongeduld het tijdstip der wettige uiting van 's lands zienswijze niet kunnen afwachten. Hierop antwoordt de Echo du Parlement , het hoofdorgaan der gematigd liberale partij te Brussel; dat de interpellatie van den heer Bara een in den geest van het gansche land uitgebragt protest tegen politiek zedenbederf was; dat de liberale partij daarmede niet beoogde weder aan het bewind te komen; dat die partij voor het tegenwoordige enkel ten doel heeft te bewerken dat het katholieke ministerie worde gezuiverd van personen die hunnen goeden naam en hunne persoonlijke achtbaarheid door deelneming aan finantiele knoeijerijen hebben verspeeld; dat die knoeijerijen nog niet regt aan het Belgische publiek bekend waren tijdens de verkiezingen van hot jaar 1870, waaruit de tegenwoordige meerderheid der wetgevende kamers is voortgekomen; en dat de destijds door het kiezersligchaam in onkunde gevelde uitspraak thans door de ministers niet meer in hun voordeel en als eene reden tot het vasthouden hunner portefeuilles ingeroepen kan worden. — Het Journal de Bruxelles , het Eien Public en andere conservative dagbladen verzekeren dat de heer De Decker uit eigen beweging zijn ontslag als gouverneur der provincie Limburg heeft gevraagd met het bepaalde besluit om die betrekking neder te leggen. Dit wordt door de bedoelde dagbladen geantwoord aan degenen welke De Decker's ontslag als een bewijs van zwakheid of als eene schuldbelijdenis aan het ministerie aanrekenen. Het Journal de Bruxelles klaagt dat de burgemeester van Brussel, de heer Anspacli (die tot de gematigd liberale partij behoort) de ministers ten hove zwart maakt, hetgeen hij wel niet regtstreeks maar toch zijdelings, namelijk door tusschenkomst van 's Konings kabinets-secretarissen, gelegenheid zou hebben te doen — Te Brussel komon sedert een paar dagen adressen en deputatien uit vele oorden des lands, eenige strekkende tot goedkeuring van Bara's interpellatie, andere tot goedkeuring van het besluit der ministers om aan te blijven. Door de Liberté , een orgaan der Internationale in Belgie, worden naar aanleiding der even gemelde interpellatie, de liberale en de katholieke partij beide, ja de gegoede volksklassen in het algemeen benevens de in Belgie bestaande staatsinrigting aangevallen. Naaide meening van dat blad heeft de gouddorst niot alleen de katholieke maar ook de liberale staatkundigen in Belgie en beider aanhang bevangen en bedorven, en is het enkel eer. gevolg van den toevalliger, loop der omstandigheden dat de klagten daarover thans van de zijde der liberalen komen, terwijl het omgekeerde zou gebeurd zijn indien de loop van den strijd tusschen partijbelangen zulks had medegebragt. Dat de »dienst van het gouden kalf" in Belgie heer3cnt is volgens organen van de Internationale natuurlijk dewijl de census, dat is de geldquaestie, door de constitutie tot grondslag der gansche staatshuishouding is gemaakt; dit denkbeeld is zelfs in de Kamer van Vertegenwoordigers door een lid, den progressist Defuisseaux, eenige dagen geleden uitgesproken en ontwikkeld, doch vond er geenen bijval. — In de gisteren gehouden z'tting der Kamer van Vertegenwoordigers is de discussie hervat over het budget van het ministerie van oorlog in het algemeen. Er werd gevraagd of er een bepaald plan bij het kabinet bestond voor de leiding en regeling der militaire zaken; dit gaf aanleiding tot de vraag of er nog wel een kabinet bestond; en zoo ontstond er eene langdurige discussie over de politieke gesteldheid en over de gebeurtenissen der laatste dagen, waarin de leiders der gematigd liberale partij, de heeren Frère, Rogier, Bara en Orts, alsmede de progressisten Guillery en Defuisseaux, de ministers aanvielen en hunne vervanging door andere leden van de regter zijde verlangden. Door de ministers werd onder anderen geantwoord dat zij geene reden zagen om hunne betrekking neder te leggen, en dat de Decker's verzoek om ontslag door het kabinet met groot leedwezen was ingewilligd. De gisteren gevoerde discussie zal morgen (Vrijdag) hervat worden, terwijl de Kamer wegens plaatselijke omstandigheden heden geene zitting houdt. — Belgie's handelsverkeer met het buitenland heeft in het vorige jaar , blijkens de thans van regeringswege openbaar gemaakte staten, twee percent in waarde meer dan in het jaar 1869 bedragen, de algemeene in- en uitvoer te zamen genomen. Da invoer uit Nederland beliep in 1870 eene waarde van 141 400 000 francs, en de uitvoer uit Belgie (uit het vrije verkeer) eene waarde van 82 200 000 francs, dat is, in vergelijking met 1869, eene toeneming van vijf percent bij den invoer, en van één percent bij den uitvoer. De invoer uit Nederland heeft in 1870 twee en zeventig percer.t meer bedragen dan Belgie's uitvoer derwaarts. JAPAN. Een der Engelsche bladen die in de havens van China verschijnen , de Overland China Mail , geeft berigten uit Japan loopende tot 18 October. Naar luid daarvan heerschte er op het politieke terrein volkomene kalmte. en werden er op het gebied van handel en industrie blijken van aanhoudenden vooruitgang gezien. Van verzet tegen de afschaffing van het leenregtelijke regeringsstelsel in Japan blijkt uit die berigten niet, TELEGRAPH1SCBE BERIGTEN Londen , 30 November. De Prins van Wales heeft een rustigen nacht gehad; de verbetering van den toestand houdt aan; echter heeft de koorts nog niet opgehouden. De Times zegt gemagtigd te zijn om te verklaren dat de Paus in geenen deele voornemens is Rome te verlaten. Het blad voegt er bij , dat de Paus volmaakt gezond is, en dat er geen uitzigt bestaat dat hij aan de Italiaansche regering het geringste zal toegeven. De gewezene Oostenrijksche gezant Apponyi zal Londen waarschij nlijk in de volgende week verlaten.
Londen , 30 November. De Bank van Engeland heeft den rentevoet «en half' per cent verlaagd en het wissel-disconto op drie en een half per cent gesteld. Parys, 30 November. Gaston Cremieux, door den krijgsraad te Marseille wegens deelneming aan een communistisch oproer ter dood veroordeeld zijnde, heeft die straf ondergaan. De heer von Beust is, op weg naar Londen, to Versailles gekomen om den heer Thiers te bezoeken. Brussel , 30 November. De Etoile berigt: Wij vernemen dat de heer Thonissen , die bij den Koning ontboden is , de taak aanvaard heeft om een ministerie uit de parlementaire meerderheid te vormen , dat hij daarin nog wel niet geslaagd is, maar dat de tegenwoordige ministers, die geneigd zijn af te treden, hunne vrienden trachten te bewegen om den heer Thonissen te ondersteunen. Brussel , 30 November. Bij de feestelijkheden ter viering van de gedeeltelijke voltooijingder werken aan de Senne zijn hier krachtige maatregelen genomen om heden en dezen avond de orde te bewaren. De Koning zal de plegtigheden niet bijwonen. Berlyn , 29 November. In den rijksdag heeft heden de eerste beraadslaging plaats gehad over de nieuw ingediende wet tot vaststelling der sterkte van en der uitgaven voor het leger gedurende de eerstvolgende driejaren. De minister van oorlog heeft alle amendementen, strekkende tot vermindering der aangevraagde globale som, bestreden, en verklaard dat het voornemen om eene wet op de milita ; re organisatie in te dienen geenszins opgegeven was, maar dat hij voor het tegenwoordige eene vermindering van de sterkte des legers niet voor zijne verantwoording kon nemen. Berlyn, 29 November. In de zitting van het Huis van Afgevaardigden van den Pruissischon landdag zijn een groot aantal voordragten ingediend, onder anderen die tot opheffing van den Pruissischen staatsschat. De daardoor beschikbaar wordende 30 millioen zullen tot delging van de in 1859 gesloten 5 percents geldleening gebezigd worden. Op de staatsbegrooting voor 1872 zijn de inkomsten aanmerkelijk hooger geraamd; een beschikbaar bedrag van ruim 8 millioen rijksdaalders zal ten deele tot verhooging der bezolding van ambtenaren , schoolonderwijzers en hoogleeraren en tot verbetering der hoogescholen besteed worden. Berlyn , 29 November. Eenige schepen van Zr. Ms. marine worden ïn dienst gesteld om een oefenings-eskader te vormen, hetwelk eenigen tijd in den Atlantischen Oceaan moet gaan kruisen. De geruchten, volgens welke de uitrusting dezer schepen in verband zou staan met de in Brazilië wegens het gevangen zetten van eenige Pruissische matrozen ontstane moeijelijkheden , zijn alleszins voorbarig. Stuttgart, 29 November. Een docr den Schwaebischen Merkur medegedeeld telegram uit Berls n meldt dat de moeijelijkheden met Brazilië langs den diplomatieken weg vereffend worden , en dat de gevangene Duitschers voorloopig onder borgstelling vrijgelaten zijn. Weenen, 29 November. Naar men verneemt heeft de vorst von Metternich het gevraagde ontslag als gezant te Parys verkregen, en is hij naar Parys vertrokken om daarvan aan de Fransche regering kennis te geven. Rome . 29 November. De Kamer van Afgevaardigden heeft den heer Biancheri met 286 van de 349 stemmen tot president verkozen. Rome , 29 November. De ridder Nigra is gisteren naar Parys vertrokken na vooraf eene audientie bij den Koning gehad te hebben. De Keizer en de Keizerin van Brazilië zullen zich morgen naar Florence begeven. Madrid, 29 November. De heer Zorilla, de leider van liet radicale gedeelte der progressisten-partij , heeft heden eene conferentie met den Koning gehad. Madrid, 29 November. Berigten uit Havana melden dat door den krijgsraad aldaar eenige studenten in de medicijnen, wegens het schenden der begraafplaats waar het lijk van eenen Spanjaard, verleden jaar in een tweegevecht als verdediger van Spanjes regten op Cuba omgekomen, ter aarde besteld was, deels ter dood, deels tot dwangarbeid veroordeeld zijn, en dat het doodvonnis terstond voltrokken is. Dit had te Havana groote misnoegdheid verwekt, ook onder de vrijwilligers, welke hun bevelhebber alleen had kunnen bevredigen door de belofte dat de regering de zaak naauwkeurig onderzoeken en de schuldigen gestrengelijk straffen zou. De Correspondencia gelooft dat dit berigt zeer overdreven is. Madrid, 30 November. Volgens het radicale dagblad Tertullia zal het ministerie denkelijk door den uitslag der aanstaande verkiezingen tot vernieuwing der gemeenteraden, zoo niet eerder door innerlijke verdeeldheid, vallen. Volgens dat blad heeft het ministerie besloten 30,000 man troepen naar Cuba te zenden. Konstantinopel , 28 November. Kr wordt hier eene groote verandering in het personeel der bewindslieden verwacht. New Y ork , 29 November. Goud-agio 103/ 9 .
---

