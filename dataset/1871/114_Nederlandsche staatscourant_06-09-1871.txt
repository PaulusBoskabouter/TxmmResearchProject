NEDERLANDEN. 's GRAVENHAGE, den 5den September 1871.
Bij Koninklijk besluit van 3 September 1871 , n°. 7, is benoemd tot burgemeester der gemeente Steenderen , C. D. G. Planten , secretaris dier gemeente. Bij Zijner Majesteits besluit van den 5den dezer, n°. 16, zijn met ingang van den lsten October aanstaande benoemd tot scheepsklerken bij de zeemagt, de jongelingen , M. I. Rambonnet, D. M. van der Veen , J. F. de Moester, A. A. Kleynhens , J. S. C. F. Blankenstein en H. A. Engeringli. Bij Koninklijk besluit van 3 September 1871, n°. 10, is benoemd tot bewaarder van de hypotheken , het kadaster en de scheepsbewijzen te Maastricht, de lieer J. L. O. de Suarz, thans in dezelfde betrekking te Hoorn. MINISTERIE VAN F I N A N T I E N. Bij beschikking van den Minister van Finantien is bepaald , dat de surnumerair der posterijen G. de Wit zijne functien zal uitoefenen ten postkantore te Zwolle.
---

BUITENLANDSCHE BERIGTEN. DUITSCHLAND.
In een zoo het schijnt officieus artikel der Augsburger Allgemeine Zeitung over de verandering van ministerie in Beyeren wordt als reden, waarom de zamenstelling van een nieuw ministerie niet weder aan den vorst vou Hohenlohe is opgedragen, opgegeven dat men voor het tegenwoordige in Beyeren volstrekt genoodzaakt is de gevoelens der particularisten of' voorstanders der algelieele zelfstandigheid van Beyeren te ontzien, indien men niet wil dat dezen zich voortdurend op eene voor de welvaart des lands zeer schadelijke wijze met de ultramontanen vereenigen. Een ministerie Hohenlohe nu zou aan de particularisten zeer onwelgevallig geweest zijn. «Wij weten niet, zegt het bedoelde artikel, of het op of' buiten den raad van den vorst von Hohenlohe geschied is, dat men zijne keus vestigde op eenen man, die sedert eenige jaren zijnen politieken werkkring geheel vaarwel gezegd, maar uit vroegeren tijd bij alle partijen en in alle kringen eene herinnering achter gelaten had, welke van hooge waardering zijner bekwaamheid, zijnor vastheid van karakter, zijner trouw aan het Beyersche vaderland en tevens zijner echt-Duitsche gezindheid getuigt. Dat die man den vasten wil heeft om voor zijnen Koning en zijn vaderland nuttig te zijn, dat hij de noodige kracht en bekwaamheid daartoe bezit, dat zal in Beyeren niemand durven betwisten." Bijzonder belangrijk is het hierop volgende gedeelte van het bedoelde artikel, hetwelk het programma van het nieuwe ministerie schijnt te bevatten. » De graaf von Hegnenberg, wordt daar gezegd, is, wel is waar, vroeger een der leiders van de Groot-Duitsche partij (die dj veroeniging van geheel Duitschland met inbegrip van Oostenrijk wenscht) en tevens een verklaard tegenstander geweest van de wijze waarop thans het nationale idéé verwezenlijkt is geworden; maar het nationale idéé koesterden ook de Groot-Duitscliers, schoon zij het op eene andere wijs wenschten verwezenlijkt te zien, en daarom kan een echte GrootDuitscher nooit, ook thans niet, antinationaal zijn. Het is vrij lang geleden dat de hoop der weidenkenden op Oostenrijk gevestigd was.... Sedert hebben er gebeurtenissen plaats gehad, die de vervulling van de wenschen der Groot-Duitschers volstrekt onmogelijk gemaakt hebben. Men kan de gebeurtenissen van het jaar 1866 afkeuren en toch tot diegenen behooren, die na het jaar 1870 de omverwerping van het nieuw gevestigde rijk voor eene misdaad en eene dwaasheid houden. » Bedriegen wij ons niet dan is dit ook de zienswijze van den graaf Hegnenberg; hij zal zijne Groot-Duitsche gevoelens nooit verloochenen; maar hij zal nooit antinationaal denken en dus ook geenen haat of' vijandschap jegens het nieuwe rijk koesteren; hij zal getrouw en loyaal aan den Keizer en het rijk geven, wat des Keizers en des rijks is, maar hij zal in de eerste plaats minister des Konings van Beyeren, een volgens de Beyersche grondwet verantwoordelijk minister, blijven; hij zal de bij de rijksconstitutie erkende zelfstandigheid der Beyersche kroon weten te handhaven en in geval van twijfel zich eer voor de particularistische staatsbevoegdheid dan voor het rijksgezag verklaren. »Is nu de graaf Hegnenberg aan den eenen kant particularist in den goeden zin des woords, aan den anderen kant is hij bepaald liberaal ; en wij houden dus zijn ministerie voor eene poging tot verzoening tusschen de beide niet-ultramontaansche partijen, tusschen de nationaal-liberalen en die particularisten welke ten aanzien van de binnenlandsche quaestien , met name do kerkelijke, liberaal gezind zijn.
Men wil trachten aan de tweespalt tusschen nationalismus en particularismus een einde te maken en den strijd over te brengen op het terrein, waar het er op aankomt den storm der Jesuiten partij tegen de moderne beschaving en den modernen regtsstaat af te slaan. Het is eene poging, welke reeds vroeger, schoon met andere middelen en in eene andere rigting, door den vorst Hohenlohe ondernomen werd, maar die mislukken moest zoo lang niet de Fransche oorlog en de Vaticaansche besluiten de oogen des volks geopend hadden. Zal de poging ditmaal gelukken ? De ultramontanen zullen daartegen opkomen , gelijk de eerste maal en om dezelfde redenen ; maar de liberalen , de nationalen en de particularisten zullen haar tot heil van den staat moeten ondersteunen." De offtcieuse Berlynsche Norddeutsche Allgemeine Zeitung neemt uit het rescript van het Beyersche ministerie aan den aartsbisschop van München aanleiding om te doen opmerken dat de Beyersche staatslieden daarin dezelfde beschouwingen en beginselen op den voorgrond stellen , welke de Pruissische regering bij hare maatregelen ten aanzien van den bisschop van Ermeland heeft doen gelden, en dat zij, door » met eene energie, welke bij do gesteldheid van zaken in Beyeren volstrekt noodzakelijk maar ook veel moeijelijker dan elders was, aan de aanmatigingen van het romanismus het hoofd te bieden", een blijk van hunne bij uitstek nationale denkwijze gegeven hebben. Het Berlynsche blad voegt daarbij : » In onze regeringskringen heeft men het nieuwe Beyersche ministerie van den beginne af met volkomen vertrouwen begroet. Het half-officiele blad, de Provinzial Correspondenz , heeft terstond do verwachting uitgedrukt dat het ministerie er toe zou bijdragen » i) om de geachte positie van Beyeren in het Duitsche Rijk te handhaven en de nationale ontwikkeling van het gemeene vaderland krachtig te bevorderen."" i) Men had ook alle reden voor zulke verwachtingen: immers de heer von Lutz, een der voornaamste leden van het nieuwe kabinet, die thans het rescript aan den aartsbisschop onderteekend heeft, is de onderhandelaar geweest van het verdrag tot aansluiting van Beyeren aan het Duitsche rijk. .Tuist daarom moest het eenige bevreemding wekken, dat met name nationaal-liberale bladen, dit feit geheel uit het oog verliezend, het ministerie Hegnenberg met een zeker wantrouwen ontvingen en slechts halve maatregelen van hetzelve verwachtten. n Dit gebrek aan sympathie verklaart zich eenigzins door hot ongeduld der Beyersche liberalen, die wenschen dat men den overmoed der ultramontanen zonder eenige verschooning zal tegengaan; doch wij hopen dat men thans in het rescript van den heer von Lutz eene daad zal zien. en zich daardoor genoopt zal gevoelen om aan het nieuwe kabinet die volle mate van vertrouwen te schenken, welke het behoeft om onder het gewigt zijner moeijelijke taak niet te bezwijken." F R A N K R IJ K. De heer Thiers behoudt als President der Republiek de dienst der ministers die hij als hoofd der uitvoerende magt laatstelijk had. Het doet aan do zijde der legitimisten en der kerkelijk-gezinden groot genoegen, dat de heer de Larcy, hun partijgenoot, in het kabinet blijft, en wel op het openlijk en dringend uitgesprokene verlangen van den heer Thiers; doch aan die zijde wordt ook nu weder aangedrongen op de aftreding van den heer Simon, den minister van onderwijs; zoo wordt gezegd dat »die vrijdenker, die Voltairiaan. die heethoofdige republikein, een der belhamels der revolutie van 4 September", nu althans, terwijl de goede verstandhouding tusschen den heer Thiers en de meerderheid der Nationale Vergadering hersteld is, plaats zou dienen te maken voor iemand die niet zoo vele gemoedelijke menschen tegen zich heeft ingenomen. Aan eene andere zijde wordt verzekerd dat de heer Simon niet aan aftreden denkt, en dat de heer Thiers zijne diensten wil bohouden ten einde zijn kabinet » de vertegenwoordiging van al de gematigde rigtingen" blijve, gelijk hij in het gisteren medegedeelde schrijven aan den heer de Larcy zeide te wenschen. — Blijkens de jongste berigten uit Parys en Versailles had de uitspraak van den krijgsraad in zake der gewezen leden van de Parysche Commune en het Comité Central er velen bevreemd; aan de zijde der conservative partij werd gevreesd dat het vonnis over de hoofddaders van zoo gevaarlijke en zoo gruwelijke misdaden al te zacht zou wordon bevonden om voortaan anderen van de herhaling dier misdrijven te weerhouden en om de burgermaatschappij in veiligheid te stellen. Een legitimistisch correspondent zegt in een schrijven uit Versailles van 3 September: i) De publieke opinie heeft ook vonnis in dit geding gesproken; en hare uitspraak was minder zacht; algemeen werd verwacht dat er zes of althans vijf van de beschuldigden ter dood veroordeeld zouden worden. Van de beschuldigden zijn er tien tot deportatie of tot kerkerstraf voor hun leven veroordeeld; doch dat de terugkomst uit de deportatie-plaats of het kerkerhol gansch niet onmogelijk is, vooral wanneer er politieke redenen iri het spel zijn, is ons in en na 1848 veelmalen gebleken. Dat lieden als Assi, Billioray enz. van eene latere revolutie
amnestie zouden kunnen ontvaugen is geenszins een geruststellend vooruitzigt." La Liberté, een gematigd liberaal dagblad van Parys, vindt het bevreemdend , dat lieden die op staanden voet gefusilleerd zouden zijn geworden indien zij op 25 Mei (den dag -waarop het leger Parys binnen drong) ontdekt geworden waren, nu met eenige maanden gevangenisstraf vrij komen, en dat lieden die als vrederegter, politie-commissari-» enz. bevelen van de Commune hebben uitgevoerd, in verscheiden gevallen tot zwaardere straf veroordeeld zijn dan nu met leden der Commune is geschied.
ENGELAND. De heer Gladstone, het hoofd des kabinets, nog maar kort van de inspanning eener langdurige parlements-zitting ontheven, heeft reeds eene gelegenheid aangegrepen om zijne staatkunde en zijn bewind voor het publiek te verdedigen. Te Whitby, in het Engelsche graafschap Yorkshire, vertoevend, heeft hij er verleden Zondag, naar aanleiding van een hem aangeboden adres, in het openbaar over de publieke aangelegenheden gesproken. Hij erkende dat het bewind in den laatsten tijd een groot deel van de dagbladpers der hoofdstad tegen zich had gehad, doch hij zeide dat de Londenscho dagbladen meer de opinie der clubs (of societeiten en politieke vriendenkringen) dan de publieke opinie der natie uitdrukten; en hij stelde daar tegenover de provinciale dagbladpers, die zich meer en meer gunstig voor het kabinet gestemd betoonde. Hij ontkende dat de afgeloopen parlementszitting onvruchtbaar was geweest; integendeel had zij belangrijke vruchten opgeleverd , waaronder 1°. de afschaffing van de verkoopbaarheid der of'ficiersposten bij het leger, zoodat nu » de tijd voor het geld voorbij was, en de tijd voor verdienste aanving"; en 2°. de geheime stemuitbrenging bij de verkiezing van volksafgevaardigden; de daartoe strekkende bill was wel niet geheel tot stand gekomen ; doch , zoo ging hij voort: »Het Huis des Yolks heeft de bill des volks aangenomen; die bill zal zekerlijk in den aanvang der volgende parlementszitting op nieuw aan de deur van het Huis des Lords aankloppen, en dan zoo luide, zoo forsch en nadrukkelijk, als anders het geval niet zou geweest zijn." — In eene verleden Zaturdag te Londen gehouden vergadering van de » Labour Representation League", eene demokratische vereeniging die ten doel heeft voor de arbeidende volksklasse vertegenwoordiging in het Parlement te verkrijgen, is verklaard; dat de afgeloopen parlementszitting luttel vrucht, inzonderheid voor de arbeidende volksklasse, had opgeleverd; dat de heer Gladstone en de liberale partij in hunne betuigingen van liefde voor die volksklasse niet opregt schenen te zijn; en dat er, nevens de liberale en de conservative partij, eene derde gevormd zou dienen te worden die 's lands welziju door de opbeuring en ontwikkeling van alle volksklassen zou zoeken te bevorderen. — Verleden Zondag zijn te Dublin een aantal van hoogstens vijf duizend personen in eene openbare wandelplaats, het Phoenix-park, zamen gekomen om den wensch te kennen te geven dat er amnestie zou worden verleend aan die weinige Ieren welke nog wegens deelneming aan de aanslagen en gewelddadigheden der Feniansche broederschap gevangen zitten. Die demonstratie was minder indrukwekkend dan verwacht was, en liop vreedzaam af. Doch een van daar terugkeerende volkshoop mishandelde eene patrouille politie-dienaren buiten het park ; het gevolg was eene heftige vechtpartij, die een aantal gewonden benevens een nieuw blijk van den slechten geest der bevolking van Dublin achter gelaten heeft.
OOSTENRIJK. Uit Salzburg wordt van 2 September gemeld; » Z. M. de Keizer komt aanstaanden Dingsdag hier aan , en zal hier Z. M. don Duitschen Keizer afwachten , wiens komst van Gastein op Woensdag bepaald is. Z. M. zal ditmaal in het Keizerlijke paleis alhier verblijf houden. Tegen Dingsdag is ook de komst van den graaf Beust en den graaf Andrassy aangekondigd , terwijl de vorst Bismarck met den Duitschen Keizer hier zal aankomen " ITALIË De Osservatore Romano , het dagblad van het Pauselijke hof, zegt in zijn nommer van 31 Augustus jl.: »Wij achten het schier onnoodig onze lezers te waarschuwen tegen het aannemen der geruchten welke door de slechte dagbladpers omtrent de gezondheid des Heiligen Vaders worden verspreid. Niet alleen is het onwaar dat er zich dezer dagen in den gezondheidsstaat van Zijne Heiligheid bedenkelijke verschijnselen hebben voorgedaan, maar ook mag gezegd worden dat er nooit vroeger in zijnen persoon zoo treffende blijken, als thans, zijn opgemerkt van de bescherming der Voorzienigheid, die voor hem waakt en zijn leven tot heil der christenheid tegen gevaren behoedt." — In oen schrijven uit Rome van 29 Augustus wordt door eenen liberaal en Italiaansch gezinden correspondent het volgende aan het Journal des Débals gemeld: » Het is hier, te Rome , weder volkomen rustig , er is geen spoor meer te bemerken van de opschudding der laatste dagen , waaraan trouwens de bevolking in waarheid gezegd kan worden niet te hebben deel genomen. De strijd is uitsluitend tussclien de twee heethoofdige partijen gevoerd; aan de eene zijde stonden de clericalen met hunne buitenmate vermenigvuldigde kerkdiensten en met hunne onvoorzigtige predicatien de volksmenigte uittartend en in drift brengend; en daar tegenover eene hand vol lieden, als in de achterhoede der Italiaansche troepen uit alle deelen van Italië herwaarts gesneld. Deze lieden willen voor martelaren van Italië's zaak doorgaan: zij zeggen, in vroegere dagen, toen Italië nog smachtend naar vrijheid en eenheid uitzag, wegens hun streven naar die zegeningen vervolging en verdrukking te hebben ondergaan; door de taal der demokratische dagbladen worden zij nog steeds in eene opgewondene en verbitterde stemming gehouden; zij staan altijd gereed om aan volksoploopen deel te nemen ten einde wanordelijkheden te veroorzaken; en zij grijpen elke gelegenheid aan om wraak te nemen aan degenen door welke zij zeggen vroeger vervolgd en verdrukt geworden te zijn. » Van die beide uitersten is de publieke opinie in Rome even zeer afkeerig; zij is liberaal, gematigd en verdraagzaam; haar vertegenwoordiger,
hare uitdrukking is de nationale garde, welke bij de jongste rustverstoringen hier ter stede volijverig is opgekomen, en wier tegenwoordigheid toereikend is geweest om de openbare orde te herstellen. » Met diep leedwezen hebben de Romeinen die rustverstoringen gezien ; dit is eene drputatie, bestaande uit leden van den gemeenteraad en van den provincialen raad, uit hoogleeraren der hoogeschool en uit gelastigden van onderscheiden Romeinsche societeiten (of vereenigingen tot gezellig verkeer) aan den president-minister Lanza komen betuigen. De minister heeft geantwoord: dat het gouvernement voortgaan zou orde en wet te doen eerbiedigen; dat de wanordelijkheden door de houding der clericale partij waren uitgelokt en aan de tegenstanders der bestaande orde van zaken hoogst welkom waren , maar dat het gouvernement aan de libprale beginselen getrouw zou blijven en gewis door de medewerking der Romeinsche burgers in staat zou worden gesteld om aan zijne tegenpartijders bij voortduring veiligheid en vrijheid te verzekeren." — Volgens de berigten van het Journal de Bruxelles is de Internationale » met eene duivelsche geestkracht en volharding", gelijk de correspondent van dat katholieke dagblad zich uitdrukt, werkzaam om Rome tot een van de voornaamste middenpunten harer werkzaamheid te maken. Daarentegen zegt l'Italië, oen van de groote liberale dagbladen van Florence : »De dezer dagen te Napels bij het bestuur der Internationale gedane huiszoeking heeft de zekerheid opgeleverd dat die vereeniging zich in Italië zoekt uit te breiden, maar geenszins dat zij met die pogingen veel wint. De in beslag genomen naamlijst harer leden te Napels vermeldt er naauwlijks een duizendtal [slechts drie honderd en vijftig, zegt de Napelsche correspondent der Indépendance Beige , terwijl het kas-register slechts twaalf francs ontvangsten gedurende de maan d Julij opgaf]. Of het aantal leden in Turyn, Milaan, Florence en Genua grooter is, betwijfelen wij, ofschoon het ook in die steden wel niet zal ontbreken aan lieden die met weinig arbeiden rijk zouden willen worden. m Die twijfeling steunt ook op de bescheiden welke in de laatste maanden van het hoofdbestuur der Internationale zijn uitgegaan; immers Italië wordt daarin niet eens genoemd; Frankrijk, Duitschland , Zwitserland, Belgie en zelfs Rusland worden daarin met welgevallen vermeld als het vruchtbare terrein voor de werkzaamheid der vereeniging. » Het is eene bekende en belangrijke opmerking dat de Italiaansche handwerksman de uitspanningen die hij zich kan veroorloven, niet pleegt alléén te genieten maar met vrouw en kinderen; doorgaans deelt zijn gezin in de genoegens die hij zich gunt. Dat is een gelukkig verschijnsel; het bewijst dat de band des huisgezins, de betrekking des huisvaders tot vrouw en kind, bij onzen handwerksman heilig on dierbaar blijft; zoo lang dit het geval is, zal de Internationale hier te lande weinig aanhang maken. Daarbij komt dat Blazzini en zijn aanhang zich tegen de Internationale verklaren; en tegenkanting van die zijde heeft bij de ongegoede volksklasse meer uitwerking dan wanneer zij van de conservative partij komt." — Door de Italiaansche regering worden groote toebereidselen gemaakt om den turnel door den Mont Cenis op eene schitterende wijs in te wijden, hetgeen, gelijk gemeld is, den 17den dezer moet geschieden. De kosten van het groote thans geheel voltooide werk , die op 64 è, 65 millioen francs geschat worden , moesten volgens de geslotene overeenkomsten door het Italiaansche gouvernement worden gedragen. Echter wordt dat bedrag, naar in berigten uit Turyn medegedeeld wordt, in de eerste plaats verminderd met 20 millioen , welke de Victor-Emanuel-Spoorwegmaatschappij op zich genomen heeft na de voltooijing der onderneming to betalen. Bovendien heeft Frankrijk zich bij verdrag verbonden om eene som van 19 millioen te betalen , indien het werk binnen 25 jaren, te rekenen van l Januarij 1862 af, voltooid wierd, en om bovendien eene praemie van een half millioen te voldoen voor elk jaar waarmede men dien termijn zou kunnen verkorten Nu heeft men in 1860, nadat de voorbereidende werkzaamheden in 1857 begonnen waren , met het doorboren van don tunnel zelf eenen aanvang gemaakt en is dat werk in de maand December jl. volbragt Do Fransche regering zal bij gevolg behalve de bijdrage van 19 millioen nog omstreeks 8 millioen aan praemien moeten betalen , zoodat do kosten voor Italië niet meer dan 17 k 18 millioen zullen bedragen.
TURKTE. Het brievenvervoer in het Turksche rijk geschiedt, voor zoo veel de briefwissseling van Franschen, Duitschers, Engelschen, Russen on andere buitenlanders betreft, van ouds door de zorg van de gouvernementen dier vreemde landen. De Porte heeft thans, naar de berigten van het Brusselsche dagblad le Nord, aan de Europesche kabinetten bij eene eensluidende depêche het verlangen te kennen gegeven om uitsluitend , overeenkomstig des Sultans souvereine regten, voor de postdienst in het Turksche rijk te zorgen. — In de Levant hebben de oversten van roomsch-katholieke kerkgemeenten , genoodzaakt door de behoeften der eeredienst en door de armoede der meeste geloovigen, schulden gemaakt, geldleeningen aangegaan en zich ten laatste buiten staat gezien om den interest daarvan te betalen. Blijkens eene mededeeling van de Unita Cattolica heeft Pius IX dozer dagen eene geldsom van omstreeks een millioen francs naar Konstantinopel gezonden om er tot onverwijlde kwijting van al de schulden van dat apostolisch vicariaat te dienen. PORTUGAL. Het door eenige liberale leden gedane voorstel tot wijziging der grondwet is door de Portugesche Kamer van Afgevaardigden in de zitting van 29 Augustus met 51 tegen 23 stemmen verworpen ; ook de ministeriele partij stemde er tegen. In de Pairskamer is een voorstel strekkende tot liberale wijziging harer zamenstelling, den 253ten Augustus door een lid ingediend en den 29sten tot onderzoek aan eene commissie verzonden. TELEGRAPIIISCHE BERIGTEN. Versailles , 4 September. In de Nationale Vergadering heeft de minister van oorlog op eene vraag betreffende de toegezogde enquête
ter zake van het gedrag des maarschalks Bazaine geantwoord, dat de regering zich thans bezig houdt met de benoeming der leden van de commissie van enquête, welke den loden dezer bijeen komen en een onderzoek instellen moet naar het gebeurde bij alle capitulatien, te beginnen met die van Sédan. — G-isteren avond zijn op den noorder-spoorweg niet ver van Rijssel een sneltrein en een gewone passagierstrein tegen elkander gereden. Verscheiden rijtuigen zijn verbrijzeld. Men zegt dat e? 10 personen omgekomen en een honderdtal zwaar gekwetst zijn. P arys , 5 September. Brieven uit Versailles van heden morgen melden dat het gisteren in geheel Frankrijk rustig geweest is, met uitzondering van Nismes, waar eenige wanordelijkheden van weinig belang hebben plaats gehad. W eenen , 4 September. Het is ihans zeker dat de graven von Beust, Andrassy en von Hohenwart bij de ontmoeting der beide Keizers te Salzburg tegenwoordig zullen zijn. De Keizer verlaat morgen avond Weenen om zich naar Salzburg te begeven. M ünchen , 4 September. De Duitsclie Keizer zal den 8sten dezer van Salzburg over Berchtesgaden naar München vertrekken en hier eenen dag vertoeven. M ünchen , 5 September. Volgens de laatste bepaling zal de Duitsche Keizer zich den 8sten over München regtstreeks naar Hohenschwangau begeven om de Koningin-moeder te bezoeken. B erlyn , 4 September. De officieusn bladen bevestigen dat de graaf von Bismarck-Bohlen van de betrekking van gouverneur-generaal van den Elsas en Lotharingen ontheven is. De Kreuzzeitung wederspreekt het berigt dat Pruissen 500,000 buit gemaakte chassepot-geweren weder aan Frankrijk verkoopen wil. L onden , 5 September. Volgens berigt uit Hongkong van verleden Zaturdag had aldaar dien dag een typhon gewoed, waarbij 12 schepen verongelukt waren. Naar verzekerd werd waren er geene menschen omgekomen. A i.baceta , 3 September. [Times] De Koning, gisteren uit Madrid vertrokken om de provinciën te bezoeken, is heden hier aangekomen, vergezeld van al de ministers, behalve den president-minister. Aan al de achttien stations, alwaar de Koninklijke trein stil hield, werd Zijne Majesteit met groote geestdrift ontvangen. S t. P etersburg, 3 September. Do Keizer is naar den Kaukasus vertrokken , de Keizerin naar do Krim en de grootvorst Alexis, 's Keizers jongste zoon, naar de Vereenigde Staten. K onstantinopel , 5 September. D j toestand van Aali Pascha en van Mehemed Kebrysli Pascha is hopeloos. N ew Y ork, 4 September. De minister van finantien heeft last gegeven om gedurende deze maand voor 4 millioen dollars aan goud te verkoopen en voor 8 millioen staatsschuldbrieven aan te koopen Volgens berigten uit Zuid-Amerika was een gedeelte der stad Puerto Plata den 21sten Augustus door brand vernield; de schade werd op «00,000 dollars geschat. Te Santa-Fe' hadden bij de verkiezingen bloedige onlusten plaats gehad, waarbij een twintigtal menschen omgekomen waren. Goud-agio 13 3 / s -
---

