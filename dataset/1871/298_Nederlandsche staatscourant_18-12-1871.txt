NEDERLANDEN. 's GRAVENHAGE, den 16den December 1871. (Staatsblad no. 128.) BESLUIT van den 12den December 1871, waarbij het door J. P. en L. H. Engelbrecht te Amsterdam ingesteld beroep tegen het besluit der Gedeputeerde Staten van Noordholland, dd. 26 October 1870, no. 33, betrekkelijk het behouden van een stoomwerktuig, ongegrond wordt verklaard.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Beschikkende op liet beroep van J. P. en L. H. Engelbrecht , te Amsterdam, van een besluit van Gedeputeerde Staten van Noordholland van 26 October 1870, n°. 33, waarbij aan E. Bispinck vergunning is verleend om de stoommachine, in het perceel HH n°. 95 in de Raamstraat aldaar, onder de daarbij gestelde voorwaarden, te behouden; Den Raad van State, afdeeling voor de geschillen van bestuur, gehoord (advies van 14 Junij 1871, n°. 23); Op de voordragt van Onzen Minister van Staat en van Binnen - landsche Zaken, van 6 Deeember 1871, n°. 202, 12de afd. ; Overwegende: dat door het stoomwerktuig, geplaatst in het perceel H H n°. 95 in de Raamstraat te Amsterdam , eene garenwinderij in beweging wordt gebragt, die een voor de adressanten hinderlijk geraas veroorzaakt; dat de garenwinderijen niet vermeld zijn in het Koninklijk besluit van 31 Januarij 1824 (Staatsblad n°. 19) onder die inrigtingen , tot welker daarstelling of verandering voorafgaande toestemming wordt vereischt; dat genoemd besluit wel het plaatsen van stoomwerktuigen regelt, doch niet het oprigten en gebruiken van de werktuigen, toestellen of inrigtingen, die daardoor worden gedreven, indien deze niet uitdrukkelijk in dat besluit zijn vermeld; dat alzoo de hinder, door de garenwinderij veroorzaakt, niet op grond van dat besluit kan worden belet; dat bij herhaald onderzoek gebleken is, dat de beweging van het •stoomwerktuig zelf geen hinder veroorzaakt; dat er dus geen termen zijn om het gebruik van dat stoomwerktuig te beletten of daaraan voor 's hands beperkende bepalingen te verbinden ; Hebben goedgevonden en verstaan, met handhaving van het besluit der Gedeputeerde Staten van Noordholland, dd. 26 October 1870, n°. 33, het door de adressanten daartegen ingesteld beroep te verklaren ongegrond. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad en gelijktijdig met het rapport van Onzen Minister van Staat en van Binnenlandsche Zaken in de Staats-courant zal worden geplaatst. Het Loo, den 12den December 1871. WILLEM. Dn Minister van Staat en van Binnenlandsche Zaken, Thorbecke. Uitgegeven den zeventienden December 1871, De Minister van Justitie, J. A. Jolles. Bij Koninklijk besluit van 14 December 1871 , n'. 27, is aan den ijker der maten, gewigten en weegwerktuigen G. F. Gunning, met ingang van 1 Januarij 1872, eervol ontslag, uit zijne betrekking als zoodanig, verleend, behoudens aanspraak op pensioen of wachtgeld. Bij Koninklijk besluit van 14 December 1871, n°. 12, zijn benoemd tot ontvanger: der registratie voor de geregtelijke en administrative acten en der domeinen te Groningen , de heer J. van Hettinga Tromp, thans ontvanger der registratie en domeinen te Alphen ; der registratie en domeinen : te Gulpen, de heer H. Kayser, thans ontvanger der registratie en domeinen te Gennep; te Gennep, de heer C. W. Andreae , thans surnumerair der registratie en domeinen. Bij Koninklijk besluit van 14 December 1871 , n°. 16, is benoemd tot ridder der orde van den Nederlandschen Leeuw de heer G. Muilemeister, ontvanger der in- en uitgaande regten te Rotterdam. Bij Koninklijk besluit van den 14den December 1871, n°. 18, is, op
het daartoe door hem gedaan verzoek, aan den met verlof hier te lande aanwezigen kapitein der infanterie bij het leger in Nederlandsch Indie W. F. K. van Harrevelt, gerekend van en met den 7den December 1871 , een eervol ontslag verleend uit Zr. Ms militaire dienst, met toekenning van pensioen. MINISTERIE VAN FINANT1EN. Bij resolutie van den Minister van Finantien, van 14 December 1871, n°. 53, is benoemd tot Rijkstelegraaphkantoorhouder en tot brievenaaarder te Egmond aan Zee , ingaande 1 Januarij 1872, de heer F. J. Gentis , Rijkstelegraaphklerk te Rotterdam. Statcii-CJeiiei'iial. De Gemengde Commissie voor de Stenograpliie uit de beide Kamers der Staten-Generaal maakt bekend, dat de heer C. A. Steger, eerste stenograaph bij de Staten-Generaal, den 15den Januarij 1872 een derden jaarlijkschen cursus voor stenograpliie zal openen. Ter nadere inlichting vervoege men zich bij den heer Steger, do Ruyterstraat alhier, van den lsten tot den 13den .Januarij 1872. Later worden geen leerlingen aangenomen. 's Gravenhage, 13 December 1871. De Commissie voornoemd, Jonckbloet , Voorzitter.
---

BUITENLANDSCHE BERIGTEN. FRANKRIJK.
Het officiele dagblad des gouvernements behelst in zijn nummer van eergisteren de volgende mededeeling: n In gevolge een besluit van den President der Republiek van den 12den dezer zal de prefect van het departement der Rlióno ophouden den titel van buitengewoon commissaris der Republiek te voeren. Er bestaat in de tegenwoordige tijdsomstandigheden geene reden meer voor dien titel. Slechts in twee gevallen laat het voeren van dien titel zich verdedigen, namelijk: in geval een ambtenaar in een hagchelijk tijdsgewricht met exceptionele niagt wordt bekleed; en in geval een lid der Nationale Vergadering krachtens art. 85 der wet van 8 Februarij 1849 met eene bijzondere en tijdelijke zending belast wordt." Uit deze mededeeling is, volgens het Journal des Débats, op te maken dat in Lyon het gevaar van storing der openbare orde geweken is, hoewel die stad bij voortduring in den staat van beleg wordt gehouden. — In een schrijven uit Versailles van 13 Deeember deelt het Journal des Débats het volgende mede omtrent de beraadslagingen der budget-commissie: » In eene heden gehouden zitting, waarin de minister van finantien eenen tijd lang tegenwoordig is geweest, heeft de commissie beraadslaagd over de credietwet, door de regering voorgedragen opdat zij, in afwachting van de regelmatige vaststelling deionlangs ingediende staatsbegrooting voor hel jaar 1872, deze begrooting voorloopig gedurende drie maanden, van 1 Januarij tot 30 Maart 1872, in uitvoering zou kunnen brengen. » Die credietwet is door de commissie onaannemelijk geacht, om reden dat het nog niet bekend is wat de voorgedragen staatsbegrooting voor 1872 (die thans gedrukt wordt) inhoudt, en nog veel minder welke posten van die begrooting door de Nationale Vergadering zullen worden goedgekeurd, of wel gewijzigd of verworpen. Zoo wordt er, bij voorbeeld, 450 millioen francs voor de landmagt aangevraagd; dat is eene verhooging evenredig aan de door het gouvernement voorgenomen vermeerdering van de efïecthe getalsterkte des legers; maar voor deze vermeerdering moet de toestemming van de Nationale Vergadering nog verkregen worden. Het is van de Vergadering niet te vergen dat zij een nog te onderzoeken plan van reorganisatie der landmagt voorloopig late in uitvoering brengen, dat is het daartoe vereisclite geld voor een vierde van het dienstjaar bewillige. »De budget-commissie erkende dat er eene voorloopige voorziening in de geldelijke behoeften der staatsdienst noodig was; doch zij wilde daarvoor de begrooting van 1871, niet die van het nieuwe dienstjaar, tot grondslag zien nemen; zij wilde dat de regering gemagtigd zou worden om in het eerste vierendeel jaars van 1872 de staatsbegrooting van het ten einde loopende dienstjaar tot rigtsnoer voor de uitgaven te nemen, onder aftrekking der buitengewone uitgaven van 1871 en onder bijvoeging van hetgeen in 1872 krachtens nieuwe verbindtenissen betaald moet worden. Met dit gevoelen heeft de minister van finantien zich na eene uitvoerige discussie vereenigd. »Er is in de zitting der budget-commissie ook gesproken over de nieuwe belastingen welke, behalve de reeds bewilligde en ingevoerde, nog tot goedmaking van de oorlogskosten en van andere buitengewone uitgaven vereischt worden. De commissie had vroeger eene belasting
op de onderscheiden soorten van inkomsten benevens een regt van drie percent op de weef bare stoffen (wol, vlas, hennep, katoen en zijde) verkieslijk verklaard boven de voordragt der regering om de nog vereischt wordende som te verkrijgen door de weefbare stoffen te onderwerpen aan cene belasting van twintig percent van do waarde. In de gisteren gehouden zitting der budget-commissie is gebleken dat de regering hare voordragt niet volstrekt staande houdt, maar eene belasting op de inkomsten uit roerende goederen, gepaard aan een minder hoog regt op de weefbare stoffen, zou kunnen goedkeuren." — Volgens de kieswet van het jaar 1849 moet eene openvallende plaats in de nationale vertegenwoordiging binnen veertig dagen, volgens het decreet van 5 Februarij 1852 binnen zes maanden door het houden van verkiezingen bezet worden. Het gouvernement der Republiek, zich naar liet voorschrift van de jongste dagteekening gedragend, heeft bij een besluit van den 12den dezer de kiezers van veertien departementen opgeroepen om op 7 Januarij aanstaande zeventien leden voor de Nationale Vergadering te verkiezen ter vervulling van plaatsen welke sedert het midden der maand Julij jl. openstaan. In den herfst dezes jaars heeft een lid, de heer Abatucci, zijn ontslag als afgevaardigde van Corsica genomen en den kiezers aanbevolen den heerRouher , den beroemden staatsdienaar der Keizerrijks, in zijne plaats te kiezen ; voor de dien ten gevolge te houden verkiezing is thans nog geen tijdstip bepaald. Dat Corsica alzoo nog van eenen vertegenwoordiger verstoken wordt gehouden , terwijl de andere departementen in de gelegenheid worden gesteld om eene keuze te doen, wordt door den republikeinschen Siècle gelaakt als een willekeurige stap, door de Ordre en andere Bonapartistische dagbladen aangemerkt als een blijk van beduchtheid der regering voor Rouher's talent en welsprekendheid. In de zitting der Vergadering van eergisteren geïnterpelleerd zijnde omtrent het niet uitschrijven der verkiezing op Corsica, heeft de regering geantwoord dat het haar regt en tevens haar pligt was van de haar wettelijk gegevene tijdsruimte voor hot uitschrijven van verkiezingen zoodanig gebruik te maken als voor het algemeene belang, voor de openbare orde en rust en voor de volkomene vrijheid der keuze haar het besto zou schijnen. Hiermede heeft de Vergadering nagenoeg eenstemmig genoegen genomen. — Een bij de Londensche Tivies ontvangen schrijven uit Parys van verleden Woensdag-avond zegt: » De leden van de uiterste regter zijde der Na'ionale Vergadering hebben eenigen uit hun midden naar den hertog van Aumale afgevaardigd om voorstellen te doen, welke thans , nu de teruggave van de verbeurd verklaarde bezittingen zijner familie in beraadslaging zal komen , ingang bij hem schenen te zullen vinden. » De deputatie van de uiterste regter zijde, geheel uit legitimisten bestaande, vroeg van den hertog de belofte dat hij elke toenadering tot de republikeinsche partij, ook eene enkel schijnbare, zou vermijden, en met alle magt de verbreiding en bevestiging der monarchale begrippen bevorderen zou. » De hertog heeft daarop geantwoord dat hij van ganscher harte den monarchalen regeringsvorm toegedaan was, en hiervoor bij elke gelegenheid openlijk uitkwam en uitkomen zou; maar dat hij de gevraagde belofte moest weigeren dewijl zulk eene belofte eene verbindtenis zou uitmaken waardoor zijne zedelijke vrijheid in schijn, en welligt ook in de daad, beperkt en verkort zou worden." EN fi ELAND. Eenigen tijd geleden werd er onder de non-conformisten . of de niet tot de Anglicaansche kerk behoorende protestanten, besloten om omstreeks het midden dezer maand gelastigden naar Manchester te zenden , ten einde er te overwegen op welke wijze in de aanstaande parlementszitting jegens het ministerie gehandeld zou dienen te worden, in het algemeen bij de thans aanhangige vraagstukken, en inzonderheid in de vraagpunten rakende het openbaar onderwijs. De algemeene conferentie der non-conformisten werd in de politieke kringen met gsspannen verwachting, en door sommige staatkundigen met bezorgdheid te gemoet gezien om reden dat de nonconformisten, die een belangrijk deel der liberale partij uitmaken, ontevreden zijn over de handelwijze van het ministerie Gladstone in de toepassing der laatstelijk gemaakte wetsbepalingen betreffende het openbare onderwijs , en deswege het ministerie met de onttrekking hunner voor hetzelve onmisbare ondersteuning bedreigden. Intusschen nam het ministerie een besluit , rakende de hoogeseholen van Oxford en Cambridge en strekkende om den weg te banen tot verdere losmaking, in den geest der radicale liberalen, van den alouden band tusschen die hoogeseholen en de staatskerk. Doch de algemeene conferentie der non-conformisten is thans uitgesteld, mat bepaling dat zij op 23, 24 en 25 Januarij aanstaande zal worden gehouden. De eenige reden, die voor dat uitstel opgegeven wordt, is gelegen in de ziekte van den prins van Wales. Dit is trouwens de reden die in Engeland een aantal vroeger belegde of naar bestaande verordeningen te houden vergaderingen van particulieren doet uitstellen. In de Times vindt men de berigten daarvan onder een afzonderlijk hoofd : «besluiten tot verschuiving" vereenigd; alleen in zijn nommer van verleden Donderdag vermeldt dat blad een tiental uitgestelde zamenkomsten en plegtigheden, meerendeels in geenerlei betrekking met de politieke aangelegenheden staande. Het ministerie had het voornemen opgevat en zelfs door eene oijderhandsche mededeeling in sommige dagbladen bekend doen maken, om de aanstaande parlementszitting op of' omstreeks 23 Januarij, dat is eene halve maand vroeger dan doorgaans , te openen ten einde er meer tijd zou zijn voor de afdoening van zoo veel wat in de vorige parlementszitting bij gebrek aan tijd was aanhangig gebleven Thans behelzen het Daily News en andere dagbladen eene van hooger hand ontvangen mededeeling, inhoudende dat er nog geen besluit is genomen tot bepaling van den dag waarop de parlementszitting zal worden geopend. TURKTE. Volgens berigten uit Konstantinopel van 7 December waren toen de onderhandelingen der Bulgaarsche vertegenwoordigers met den Patriarch zoo goed als geëindigd en verwachtte men dat de nieuwe orthodoxe nationale kerk tegen de maand Februarij gevestigd zou zijn. Onder de Bulgaren, die daarin eenen der grootste waarborgen voor hunne zelfstandige
ontwikkeling zien, heerschte over dit resultaat der onderhandelingen levendige blijdschap. De cholera scheen in Konstantinopel en de voorsteden weldra geheel te zullen ophouden ; er deden zich nog maar enkele sporadische gevallen voor. Daarentegen had zich een levendige schrik verspreid ten gevolge van het gerucht dat de pest te Trapezunt uitgebarsten was. Gelukkig was de ongegrondheid van dit gerucht gebleken; echter was men daardoor niet geheel gerust gesteld, daar men zekere bewijzen meende te hebben dat de pest van Perzie uit reeds de Turksche grenzen overschreden had. » Het is een feit, zegt een der berigten , dat het cordon langs de Perzische grenzen ten gevolge van de onverantwoordelijke schraapzucht der bevelhebbers niets afdoet. Ieder reiziger, die hun het bedrag der kosten van de veertigdaagsche voeding in de quarantaine botaalt, kan zich ongehinderd begeven werwaarts hij verkiest. In den hier (te Konstantinopel) gevestigden algemeenen gezondheidsraad, die in de laatste vier maanden eene gansche reeks van dwaze maatregelen genomen heeft, hebben de gedelegeerden van 8 of 10 Europesche gezantschapppen zitting; van welke, met uitzondering van den Griekschen gedelegeerde, geen enkele zich zelfs de bescheidensto aanmerking over het bedoelde misbruik veroorloofd heeft. Men vraagt dan ook te regt of het raadzaanf zou zijn Europa's bescherming tegen de pest nog langer toe te vertrouwen aan een ligchaam, hetwelk zulke tsstbare bewijzen van zijne volstrekte onbekwaamheid geeft." SPANJE. De Madridsche Epoca zegt in haar nommer van II December: «Onze nederzetting Melilla op Afrika's noordkust werd sedert lang door de van zeeroof levende bevolking der landstreek Riff ingesloten gehouden; dit was wel geen gevaarlijke toestand voor onze vesting, maar toch een voor ons land vernederende staat van zaken. Daarin is, volgens eene heden ontvangene depêche uit Tanger, eeno volslagen verandering gebragt door de komst van den zoon des Keizers van Marocco binnen die vesting. Terstond daarop hebben de volksstammen van het Riff de vijandelijkheden gestaakt, de door hen aangelegde loopgraven en andere werken verlaten en zich verstrooid. De Moorsche prins, die in het fort Santiago, op een geweerschot afstands van de stad Melilla, is gelegerd , is door de vesting met salvo's uit het geschut verwelkomd." BELGIË In de eergisteren gehouden zitting der Belgische Kamer van Vertegenwoordigers was de algemeene beraadslaging over het budget van het ministerie van oorlog voor 1872 afgeloopen met de verklaring van den heer Frère, dat de linker zijde op het door haar voorgestelde uitstel der beraadslaging over dat budget niet zou aandringen, mits het gouvernement zich thans verbond om vóór 1 Maart eerstkomende een plan voor de reorganisatie van het leger, eene oplossing der aanhangige vraagstukken betreffende het krijgswezen aan de Kamer voor te dragen. In de zitting van gisteren is de beraadslaging over het gemelde budget hervat; zij liep nagenoeg geheel over een der vraagstukken rakende het krijgswezen , namelijk de werken ter verdediging van Antwerpen , waarover verscheiden leden in uitvoerige, meerendeels historische beschouwingen traden. Daarop werd van de regter zijde door den heer Dumortier voorgesteld de algemeene discussie over het aanhangige budget te sluiten, dewijl de discussie sedert twee dagen over andere zaken dan het budget zelf liep. Doch de minister van finantien, de heer Malou, zeide: »Ik kan mij niet met het voorstel tot sluiting der algemeene discussie vereenigen ; het gouvernement is nog ophelderingen en verklaringen aan de Kamer schuldig; ik verzoek dus mijne geachte vrienden ernstig om niet op de sluiting der algemeene discussie aan te dringen." Ten gevolge daarvan moet de discussie in de zitting van heden, Zaturdag, hervat zijn , en moet het ministerie toen de door den heer Frère gevraagde belofte gedaan of wel geweigerd hebben. MEXICO. Volgens de in Spanje ontvangen berigten uit Mexico van 11 November won de revolutionaire beweging tegen het gezag van den pas herkozen President Juarez meer en meer veld. De geheele staat Oaxaca benevens drie andere van de staten die het Mexicaansche gemeenebest uitmaken , hadden zich verklaard voor den generaal Porfirio Diaz, den mededinger van Juarez. De wettig bestaande regering had ook met nijpend geldgebrek te worstelen. Berigten van 20 November luiden niet gunstiger dan de bovenstaande zoo veel de gesteldheid van het gemeenebest betroft; doch zij bevatten uiteenloopende opgaven omtrent den gang der revolutionaire beweging ; deze zou volgens sommige berigten veld winnen , volgens andere achteruit gaan. TELEGRAPHISCHE BERIGTEN San-dringham , 15 December, 10 ure des avonds. De Prins van Wales heeft den namiddag en avond rustig doorgehragt. De gunstige verschijnselen houden aan. Sandringham , 16 December, 1 ure des morgens. De Prins van Wales heeft eene poos gerust geslapen Sandringham , 16 December, # ure des morgens. De Prins heeft een rustigen nacht gehad. De verbetering der verschijnselen houdt aan. Vóór 5 ure na den middag wordt er geen nieuw bulletin uitgegeven. Versaiiles , 16 December. Bij de Nationale Vergadering heeft de minister Simon een ontwerp van wet tot reorganisatie van het volksonderwijs ingediend. Versailles, 16 December. Naar men verzekert worden in het finantiele overzigt, hetwelk heden zal worden rondgedeeld, de uitgaven op 2415 en de inkomsten op 2429 millioen geraamd. Onder de inkomsten komen 247 millioen voor als opbrengst van de nieuwe belastingen op de grondstoffen, weefbare stoffen, inkomsten van roerende goederen enz. Parys , 16 December. In de zitting der commissie tot onderzoek der
voorstellen van leden heeft de heer Thiers lang gesproken ten gunste van den terugkeer der Nationale Vergadering en der regering naar Parys, die volgens hem noodig is opdat de redering behoorlijk onderrigt worde en met spoed kunne handelen. Hij botoogde dat de terugkeer naar Parys voor de Vergadering geenerlei gevaar medebragt en de kracht der regering tegenover Europa zou verhoogen. Men behoorde niet toe te laten dat Berlyn de bovenhand boven Parys erlange , en niet mede te werken tot het verval van Parys, hetwelk in vele opzigten eene ramp zou zijn. Hij verzocht dringend dat de commissie geene beslissing zou nemen zonder nogmaals met hem in overleg te zijn getreden. De commissie heeft zich tot Dingsdag aanstaande verdaagd. De Keizer van Brazilië is te Parys aangekomen. Weenen, 15 December. De Nationale Bank heeft den rentevoet voor alle transactiën met een half percent verminderd. Weenen, 16 December. Volgens de Neue Freie Presse wordt in bankierskringen verzekerd , dat voor de betaling der met Januarij vervallende coupons reeds 16 millioen aan zilver in de staatskas gereed ligt, zonder dat het noodig is geweest tot eene tijdelijke finantiele operatie, zoo als bijv. het creëren van vlottende schuld, over te gaan. Men verzekert dat de staatsinkomsten voor het loopende jaar de raming met 12 millioen overtreffen, zoodat er waarschijnlijk geene finantiele operatie vereischt zal worden om het tekort over 1871 te dekken. Rome , 15 December. Het Oostenrijksche gezantschap bij den Koning van Italië heeft zich thans in Rome gevestigd. De gezantschappen van Frankrijk en Belgio zullen onverwijld volgen. Aanstaanden Maandag of Woensdag zal er een consistorie gehouden worden. Madrid, 15 Decomber. Onderscheiden bladen verzekeren dat in eenen morgen onder voorzitting des Konings te houden ministerraad gehandeld zal worden over de quaestie der ontbinding van de Cortes. New York , 15 December. Goud-agio 91/g.
---

