Bloemlizing uit bullen, allocutiën en encijklieken van opyolgers yan den H. Petrus.
Dem Folie hier wird jeden Tag ein Fest. Goethe’s Faust. ) V lil O lï ' > ; :■ ?; i :• A J- ;• ■ 4^ 1 „Welaan, gij vaders en heilige vorsten, de geheele wereld moet erkennen en inzien, dat, wanneer gij in den hemel samenvoegt en ontbindt, gij ook op aarde keizerrijken, koningrijken, vorstendommen, enz., alsmede alle menschelijke bezittingen volgens uw vrij machtigen wil aan een ieder moogt ontnemen of schenken.” (Gregorius Vil, in de zitting van 7 Maart, Concilie van Bomel) „Wij houden niet voor moordenaars degenen, die, ontbrandend tegen geëxcommuniceerden uit ijver voor der katholieken moeder eenige van die geëxcommuniceerden doodslaan” (Urbanus II). „Wij bevelen u, geen Hugenoten gevangen te nemen, maar wel allen, die u in handen vallen, te dooden.” (Pius V, bevelschrift aan graaf Santafiore.) „De pausen werden, even als Christus, door hunne moeders uit de overschaduwing van den heiligen geest ontvangen. Alle pausen zijn dus een soort van Godmenschen, die het middelaarsambt tusschen God en de menschen daarom beter kunnen uitoefenen dan andere priesters. Aan de pausen komt alle gezag in den hemel en op aarde toe.” (Stephanus V, 886). „Vervolg te vuur en te zwaard Hendrik IV, het hoofd der ketters, en al zijne aanhangers. Gij kunt God geen aangenamer offer brengen” (Paschalis II, brief aan den graaf van Henegouwen, 1599). „Bonifacius VIII aan koning Philippus van Frankrijk; „Hiermede zult gij weten, dat gij ons in geestelijke en wereldlijke dingen onderwerping schuldig zijt. Die het anders gelooft houden wij voor een ketter.” Koning Philippus aan Bonifacius: „Wij groeten u bijna niet of in ’t geheel niet. Gij zult bij deze vernemen, aardwurm, dat wij in wereldlijke dingen aan niemand onderworpen zijn. Die ’t anders gelooft houden wij voor een wurm.” „Ik getuig, dat dit de waarheid is: Alle wereldsche macht moet door de geestelijken worden beheerscht en geoordeeld.” (Bonifacius VIII Bul Unam Sanctum.) Pius IX, zegt in zijn brief van 8 December 1864, waarin hij de pantheïsten, naturalisten en rationalisten bestrijdt en tegen onverschilligheid en laauwheid te velde trekt, kerkelijke, liberale, en bijbelgenootschappen met geheime genootschappen, communisten en socialisten als verschijnselen eener zelfde pestziekte verklaart, en dwalingen jegens de katholieke kerk en hare rechten in den ban doet: dat hij zijne kudde van de vergiftigde weide redden zal tot eeuwig heil der mensehheid, en dat daardoor nu, als voorheen, „vreeselijke stormen losbreken zullen over de burgerlijke maatschappij, die er ontzettend door getroffen zal worden”. Hij noemt in dien brief allen, die van vrijheid spreken, booswichten, welke in hunne furie, gelijk de golven aan ’t zeestrand, het schuim hunner schande opwerpen, door valsche grondstellingen en afschuwelijke geschriften de godsdienstige en maatschappelijke orde ondermijnen, de deugd uit de wereld verdrijven, de ziel bederven, onvoorzichtigen en jonge lieden onzedelijk maken, -met het doel om hen in ellende te dompelen, ten einde hen tot dienaren hunner dwalingen te maken, en aan de katholieke kerk te ontrukken. Pius IX noemt de vrijheid een verschrikkelijke pest, waarmede men alle aanraking moet vermijden. Wij zullen uit dien brief van Pius IX nog nadere bijzonderheden meedeelen, die onzen lezers wellicht ’t tegenwoordig drijven der ultramontanen zullen verklaren, als ’t gevolg van een welberaamden en goed-overlegden kruistocht tegen de vrijheden, waarvoor onze vaderen roqmsch en onroomsch, in vorige eeuwen goed en bloed hebben veil gehad. De viering der Pius-feesten in de Pavkzaal en in hel Paleis voor Volksvlijt te Amsterdam is slechts ’t voorspel van ’t geen die gemoedelijke ultramontanen over ons besloten hebben, zoo men hunne verontwaardiging voor iets anders en beters houdt dan voor een stelselmatig streven naar tyrannendwang, en zich daardoor weerhouden laat, de oogen geopend te houden voor ’t dreigend gevaar. Heeft men kennis genomen van de bij de Piusfeesten gevoerde taal, welke ’t vaderland, de hervorming en de moderne maatschappij aanrandt, dan moet men vragen, wat de heer Nuijens, de woordvoerder der ultramontanen, wel van vrijheidlievende Nederlanders denkt, wanneer hij in ’t Handelsblad een hevig artikel plaatst, omdat men den moed heeft, eenige opmerkingen te berde te brengen over de schandelijke taal, door den heer Schaepman en diens geestverwanten uitgesproken — eene taal die hoewel in den vorm van een toast en dus wellicht onder den invloed van den wijn geuit, toch ten doel had, het grootste deel van het Nederlandsche volk, met den konig| aan het hoofd, grievend te beleedigen.
---

BUITENLANDSCHE POLITIEK.
De kroonprins van Oostenrijk doet thans eene reis door Bohemen, op welke hij ook eenige dagen in de hoofdstad Praag heeft doorgebracht. De half-officiele Wiener Abendpost geeft breed op van de ongemeene geestdrift en vreugde, waarmede de vorst aldaar ontvangen is, en van de ondubbelzinnige bewijzen van eerbied en verknochtheid aan het keizerlijke huis, die de bevolking van Praag, telkens wanneer de kroonprins zich in het openbaar vertoonde, gegeven had. Daarop laat het half officiëele blad volgen:
„Slaat men het oog op de geheele reis, die de kroonprins tot heden door Bohemen heeft afgelegd, dan welt onwillekeurig de overtuiging op, dat nergens ter wereld het dynastieke gevoel bij elke klasse der bevolking zoo diepe wortelen geschoten heeft, als in Oostenrijk. Geene slagen van het noodlot, geene inwendige partijtwisten vermogen het gevoel van verknochtheid te verzwakken, hetwelk het volk en de dynastie sedert eeuwen met elkander verbindt. Op nieuw is het zonneklaar gebleken, dat er in Oostenrijk vele nationaliteiten, vele partijen, vele uiteenloopende politieke gevoelens zijn, maar geene tegen de dynastie gerichte oppositie, geene vijanden van den staat. De doorluchtige dynastie, de monarchale regeeringsvorm, de eenheid van den staat, zijn buiten alle discussie; men strijdt alleen over vormen, over de meerdere of mindere mate van autonomie voor de onderscheiden landen, over grootere of kleinere concessiën aan den tijdgeest — maar verder gaan de inwendige geschillen niet. Naar men uit Weenen meldt bestaat er alle hoop op het welslagen der conferentie over de Turksche spoorwegen. Men vleide zich, van Turkije te zullen verkrijgen dat de beide lijnen, zoowel die door Servie als die door Bosnië, gelijktijdig aangelegd en voltooid zouden worden, en dat Belgrad tot aansluitingspunt voor de eerstgenoemde lijn zou worden gekozen, waardoor ten volle aan de wenschen van Hongarije voldaan zou worden. De bank van Frankrijk komt van lieverlede weder nader tot den regelmatigen toestand, waaruit zij door de krijgsgebeurtenissen gebracht is. Haar voorraad specie groeit aan, en de hoeveelheid biljetten aan toonder, die zij in omloop heeft, "neemt af. Met den 20sten dezer heeft zij het disconto een per cent verlaagd en op vijf ten honderd gesteld. Doch hare circulatie van banknoten is nog zoo veel grooter dan haar voorraad specie, dat er nog eenige tijd zal moeten verloopen eer zij de verwisseling harer biljetten tegen specie hervat. „Dan eerst, in October, begint de groote proefneming, welke het koningrijk Italië heeft voorgenomen om te zien of het, na het pausdom als eene schier onafhankelijke macht erkenden in zijn midden metexceptioneele rechten en vrijdommen bekleed te hebben, in vrede en goede verstandhouding er mede kan leven. Dit wensclit Italië; het heeft alles daartoe ingericht; doch de toestemming, de berusting zelfs, van de andere partij ontbreekt nog.” De Romeinsche correspondent van het Daily News gewaagt van een algemeen te Rome verspreid gerucht, volgens hetwelk de paus besloten zou hebben van zijne thans onbeperkte macht gebruik te maken om bij eene speciale bulle de oude voorschriften' betreffende het heilige college af te schaffen, en zich zelven de aanwijzing van zijnen opvolger voor te behouden. Als zoodanig werd de cardinaal Patrizi gedoodverwd. De gemeenteraad van Dublin heeft verleden Donderdag besloten zijne goedkeuring te hechten aan het streven om
D 0 -- ^ ^ voor Ierland „een Iersch en in Ierland gevestigd bestuur
op den grondslag eener eedgenootschappelijke verbindtenis van Ierland met Groot-Britanje te verkrijgen. Een lid stemde daartegen; maar al de conservatieve raadsleden waren afwezig. De Belgische Kamer van vertegenwoordigers heeft gisteren eene som van 22 millioen francs aan de regeering bewilligd tot het ondernemen of voltooijen van zekere werken van algemeen nut, en haar verder, tot goedmaking van die en zekere andere onvoorziene uitgaven, gemachtigd eene geldleening van 50 millioen francs aan te gaan. Het officie ele dagblad van het Italiaansche gouvernement behelst een besluit des konings van den 3den dezer, waarbij bepaald wordt dat er een bronzen gedenkpenning van groot model, de verplavtsing der regeering naar Rome herinnerende, aan ’s rijks munt geslagen en* voor het publiek verkrijgbaar gesteld zal worden. Intusschen zegt een correspondent aan het Journal des Débats in een schrijven uit Florence van 16 Juli: „Onze regeering is bezig met het werk der verhuizing. Het corps diplomatique.Ts nagenoeg geheel verstrooid. De gezant van Rusland en die van Turkye zijn nog de eenige welke hun verblijf definitief in Rome hebben gevestigd; de anderen wachten daarmede tot de maand Octobei dezes jaars.
---

DE BANVLOEK DER WERELD.
EEN NOVELLE UIT HET LEVEN. Op een steile, eenzame helling van het Jura-gebergte, eenige mijlen van de grenzen, die Zwitserland van Frankrijk scheiden, stond tegen ’t vallen van den avond op een dag in Augustus een jonkman, in wien ’t geoefend oog onmiddellijk een toerist zou hebben herkend. Zijn uiterlijk was aangenaam en vriendelijk; de wanorde, waarin zijne kleederen waren geraakt, deed geenerlei afbreuk aan de elegantie. De edele trekken van het bleeke gelaat waren niet meer zoo frisch als de leeftijd van den jonkman scheen aan te duiden; doch zij getuigdep van goedheid en oprechtheid. Hij was van middelbare grootte; de fijngebouwde en toch krachtige gestalte leunde op een eiken stok, gelijk dej lieden uit den omtrek dien plachten te dragen. Verward fladderde ’t volle, donkere haar om zijne slapen; een breede Florentijnsche stroohoed hing scheef over ’t gelaat, de das was verschoven, de nieuwe zomerjas overal verscheurd, en enkele lappen wapperen als wimpels in den wind. Stukjes mos, afgerukte boomtwijgen en lange witte herfstdraden, die door de haren op de kleederen wiegelden, toonden voldoende, dat de zwerftochten van
den jongen reiziger niet bijzonder aangenaam waren geweest. Een half verdrietig, half ironisch glimlachje zou deze waarneming hebben bevestigd, ook al had de jonkman zijne ergernis daarover niet luide uitgesproken. „It wil maar hopen,” riep hij uit, „dat de dag van heden mij voor goed van mijne bespottelijke zwerfliefde geneest! ’t Is wezenlijk merkwaardig, welk eene ontzettende dwaasheid al die fashionabele lief hebberijen kenmerkt! Mijne neiging voor natuurschoon is in normalen toestand die van een verstandig menschenkind, en toch, sinds twee dagen kruip en klim ik door deze verwenschte bergen, om onvergelijkelijke heerlijkheden op te speuren, die misschien alleen bestaan in de halfverbrande hersenen van Baedeker! Mijne zwakke oogen althans zien niets anders dan eene halfverwilderde, onbekoorlijke streek, wier verborgen tooverpracht mijne grove zinnen volstrekt niet aandoet!” Onder ’t uitspreken dezer woorden zag de jonkman naar alle zijden opmerkzaam rond. Van lieverlee verdrong een trek van verveling en vermoeidheid den flauwen glimlach, welke zijn gelaat tot nu toe had verhelderd. De behoefte aan rust deed zich met ieder oogenblik meer bij hem gevoelen. Een dicht onder hem liggend dal scheen wel is waar niet ver meer, doch hij was ten eenenmale onbekend met den weg, en nergens ontwaarde men eenig
voetpad. Ten slotte moest hij nogtan3 besluiten, op goed geluk voort te schrijden. Hij deed het even verdrietig als ijverig; doch het duurde niet lang. Met een kreet van smart wierp hij zijn stok ter aarde, terwijl hij zichzelven op het mos liet neerglijden. Dien morgen was hij bij ’t springen over een greppel uitgegleden, zonder daarop veel acht te slaan. De moeilijke, met rotsblokken bezaaide weg riep hem ’t ongeval maar al.te snel in ’t geheugen terug. Hij gevoelde in de heupen eene nijpende pijn, die met elk oogenblik toenam. Hem restte dus niets dan ’t in zijne onaangename positie zoo goed mogelijk uit te houden. Eensklaps deed eene vroolijke meisjesstem hem opzien. In de verte klonk een liefelijk liedje; de toonen naderden meer en meer, en eindelijk onderscheidde onze jonkman eene jeugdige gestalte, in eene grove, onaanzienlijke kleeding gehuld, welke op eenigen afstand zelfs haar geslacht niet boven twijfel verhief. Toen zij op eenige schreden afstands van hem was, stak hij haar, met een plotselingen aanval van moedwil, met een smeekend gebaar den stroohoed toe, terwijl hij op klagenden toon hare hulp inriep. Verschrikt deinsde 'tjonge meisje terug; daarop greep zij haastig in haar korfje, reikte den ge waanden bedelaar
een stuk brood toe en wilde zich verwijderen.
„Om aller heiligen wil, blijf nog een oogenblik, lief kind!” riep de vreemdeling, reeds berouw gevoelend over zijn moedwil. „Wat wilt gij dan?” vroeg zij trotsch. „Ik ben verdwaald, lief meisje.” Zij zag hem wantrouwend aan. Het onderzoek moest nogtans niet ongunstig voor hem zijn uitgevallen; immers, zij keerde zich weder tot hem. „Waar wilt gij heen, mijnheer? En hoe komt gij hier ?” Haar geheele wezen had nog de naïviteit en de onschuld der kindsheid. Zij scheen hem zoo schalksch en zoo koddig in hare ruwe plunje, waaruit haar bekoorlijk gelaat als uit een dwaze vermomming te voorschijn trad, dat zijn moedwil weer opwakkerde. „Ik ben de vreedzaamste sterveling,” antwoordde hij, „die ooit dit paradijs betreden heeft. Ongelukkig is het mij hier slecht bekomen, en zoo ge mij niet helpt....” „Heeft mijnheer wellicht de bergen beklommen?” viel zij hem verbaasd in de rede. „Inderdaad, dat ’s geen wandeltocht voor vreemden!” Hij meesmuilde. „Zoudt gij soms van oordeel zijn,” sprak hij, „dat het voor mij een aangename wandelplaats vormt?” „Zeer zeker!” riep zij trotsch. „Ik ga er alle dagen
heen. Ziet gij, daarboven groeien de heerlijkste aardbeien, en bovendien is ’t er zoo verwonderlijk schoon I” „Verwonderlijk schoon! Ik geloof waarlijk haast, dat gij gemeenzame rekening maakt met mijn rampzaligen wegwijzer?” lachte hij steeds vroolijker. .'/Maar waarin bestaat dan toch eigenlijk die onzichtbare schoonheid?” Nadenkend zag het meisje hem aan. „Dat kan ik u werkelijk niet zeggen?” sprak zij eindelijk. „Mij dunkt, zoo iets moet men gevoelen.” Dit antwoord verraste hem. Het gedrag, het voorkomen, de woorden van het jonge meisje troffen hem allerzonderlingst. „Hoe kan men echter iets gevoelen, dat volstrekt niet aanwezig is?” hervatte hij op ernstigen toon. s De omstreken bezitten niets fraais, niets boeiends !” „Houd op,” riep het meisje wrevelig. „Ik laat mijn vaderland niet beleedigen. Mijn oog ziet zijne schoonheid, en dat is voldoende.” Hij zweeg om haar te verzoenen, en eigenaardige gedachten doorkruisten zijn brein, terwijl hij haar met stijgende belangstelling gadesloeg. Onverwacht weergalmde ’t avondklokje zacht en helder. Zij vouwde de handen en knielde neer, zonder acht te slaan op den vreemdeling. De zon ging onder en wierp een schitterenden purperglans op de breede Alpenreuzen, die schilderachtig afstaken tegen den donkeren hemel. De avondwind fluisterde in het struikgewas, dat luisterend ter aarde scheen te neigen; en hier en daar vloog een vogel naar ’t beschermend nest. Hoe eenvoddig dit tooneel ook op zich zelf was, het bezat eene verhevenheid, welke haar indruk op den jonkman niet miste, ’t Knielend meisje scheen met hare omgeving te stijgen. Met steeds toenemende deelneming hield hij ’t oog op haar gevestigd. Nog zweefde over haar gelaat eene uitdrukking van vrome geestdrift, welke haar iets hemelsch bijzette, en toen zij hare oogen schitterend opsloeg, gevoelde hij eene soort van heiligen eerbied voor dat maagdelijke beeld. ’t Was echter of het jonge meisjejjdoor een gansch ander gevoel werd getroffen; of haar de verachtende toon te binnen schoot, waarmee de vreemdeling haar geliefde bergen bad beschempt. Zij wendde zich ijlings tot hem en begon hem met zeldzame warmte de schoonheden der bergstreken te schilderen. Hij luisterde aandachtig, meer naar den klank harer woorden dan naar den zin en de beteekenis, tot zij plotseling, de toenemende duisternis opmerkende, verschrikt ophield. „Mijn vader zal wachten; ik moet naar huis. Doch wat zal er van u worden, mijnheer?” (Wordt vervolgd.) g. K. Jz.
---

