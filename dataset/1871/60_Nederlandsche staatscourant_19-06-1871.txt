NEDERLANDEN. 's GRAVENHAGE, den 17den Junij 1871.
Hij Koninklijk besluit van 16 Junij 1871, n°. 8, is aan A. Bulier', schippersknecht te St. Annaland , als blijk van Zr. Ms goedkeuring en tevredenheid wegens het aldaar, met levensgevaar redden van twee personen uit het water op 31 Mei jl., toegekend de bronzen medaille, ingesteld bij besluit van 22 September 1855, n°. 64 , alsmede een loffelijk getuigschrift. Bij Koninklijk besluit van 10 Junij jl. . n°. 23, is aan mr. T. C. P. graiif' van Bylandt, raad van legatie te Berlyn , vergunning verleend tot het aannemen en dragen der versierselen van ridder 2de klasse der orde van de IJzeren Kroon, hem door Zijne Majesteit den Keizer van Oostenrijk geschonken. Bij Zijner Majesteits besluit van 13 Junij jl., n°. 21, is aan mr. D. Everwijn, raad van legatie te Versailles, vergunning verleend tot het aannemen en dragen der versierselen van commandeur der orde van St. Stanislaus, hem door Zijne Majesteit den Keizer aller Russen geschonken. Bij besluit van den 14den dezer, n a . 30, heeft Zijne Majesteit goedgevonden den kapitein H. A Woortman Spandaw, van het regement rijdende artillerie, op het daartoe door hem gedaan verzoek, een eervol ontslag uit de militaire dienst te verleenen MINISTERIE VAN BINNENLANDSCHE ZAKEN. Bij beschikking van den Minister van Staat en van Binnenlandsche Zaken van 28 Mei jl. en heden is, ten gevolge van het bij Koninklijk besluit van 19 Mei 1871 verleend eervol ontslae aan den spoorwegopziener B. Sleyster en de benoeming van A. J. Stal tot spoorwegopziener bij Koninklijk besluit van 13 Junij jl., eerstgenoemde ontheven van liet dagel'iksch toezigt op de dienst van den Staatsspoorweg van Moerdijk naar Eindhoven en van den spoorweg van Tilburg naar de Belgische grenzen in de rigting van Turnhout, en dat toezigt opgedragen aan den spoorwegopziener A J. Stal, ter standplaats Breda. 'sGravenhage, 16 Junij 1871. MINISTERIE VAN MARINE. De Minister van Marine brengt ter kennis van de belanghebbenden, dat, ten gevolge der ontvangen gunstige berigten omtrent den gezondheidstoestand in het noorden van Rusland, de toepassing van quarantaine-maatregelen wordt ingetrokken en buiten werking gesteld voor die schepen welke na den 25sten Mei jl. eene der noordelijke Russische havens hebben verlaten. De quarantaine-voorschriften voor de schepen, komende uit havens van de Zwarte Zee en hare zeeboezems, blijven vooreerst gehandhaafd. 'sGravenhage, den 15den Junij 1871. De Minister voornoemd, Brocx. De Minister van Marine brengt ter kennis van belanghebbenden , dat op don lsten September 1871 als kadet bij het corps mariniers, na behoorlijk afgelegd examen, kunnen worden geplaatst twee jongelingen. Do vereischten om tot dat examen te kunnen worden toegelaten zijn: a. dat de jongeling is Nederlander van geboorte ; b. dat hij op den lsten Januarij dezes jaars den ouderdom van 15 jaren heeft bereikt en het 18de levensjaar nog niet is ingetreden, alzoo geboren in den jare 1854 , 1855 of 1856 ; c. dat hij , bij een in te stellen geneeskundig onderzoek door eene commissie van drie leden, bestaande uit twee officieren van gezondheid bij de zeemagt en een burgerlijk geneeskundige, geneeskundig geschikt worde bevonden. Bedoeld examen zal worden afgenomen in de eerste dagen van Augustus; omtrent den juisten tijd en de plaats zal in de maand Julij in de Staats-courant nader aankondiging geschieden. De opleiding, wordt gerekend drie jaren te zullen duren en kost aan ouders of voogden jaarlijks f 200, waarvan de voldoening zal moeten plaats hebben in twee gelijke termijnen van f 100 , en wel op den lsten September en l April van ieder studiejaar. Geene verdere kosten worden ten laste van ouders of voogden gebragt, uitgezonderd de vergoeding van schade aan 's Rijks eigendom, door de schuld of grove onachtzaamheid van eenen kadet toegebragt (verwaarloozing van kleeding hieronder begrepen). De vereischte kundigheden bij voorschreven examen bestaan in het navolgende: a. het schrijven van eene goede hand; b. kennis van de gronden der Nederlandsche en Fransche talen,
ten minste zooveel, dat de adspirant, zonder aanmerkelijke taal- of spelfouten, deze talen kan schrijven en van de eene in dé andere taal, zonder grove fouten, eenvoudige opstellen kan overbrengen. Do allereerste beginselen der Engelsche en Hoogduitsche talen in zooverre dat uit die talen zeer eenvoudige opstellen in het Nederlandsch kunnen worden vertaald ; c. kennis van de gewigtigste tijdperken en gebeurtenissen der vaderlandsche en algemeene geschiedenis; d. kennis van de beginselen der aardrijkskunde; e. de rekenkunde; hieronder is begrepen do leer der evenredigheden en der gewone en tiendeelige breuken, met "toepassing op het nieuwe stelsel van maten en gewigten, wordende vooral vereischt, dat de adspirant naauwkeurig en vlug rekene; f. de stelkunst tot de vierkants-vergelijkingen ; g. de meetktinst tot aan de ligging en snijding der vlakken. Alleen grondige kennis van de wiskunde, blijkende uit toepassing van het geleerde, binnen de grenzen van het gevorderde, zal, wanneer er meer adspiranten zijn, die aan de overige eischen voldaan hebben , dan plaatsen, van invloed op de rangschikking en derhalve op de plaatsing zijn. Ouders of voogden die verlangen hunne zonen of pupillen tot dit examen te doen mededingen, dienen daartoe vóór den laatsten Junij aanstaande een verzoekschrift in aan den Minister van Marine, houdende: a. naam , voornaam , beroep of stand der ouders of voogden ; b. de godsdienstige gezindheid waartoe de jongeling behoort; en c. de belofte van stipte voldoening aan de bepalingen van het reglement voor de opleiding van kadets bij het corps mariniers; en waarbij tevens moeten worden overgelegd: a. eene wettelijke verklaring, waaruit blijkt dat de jongeling Nederlander is ; b. de geboorte-acte van den jongeling; c. eene verklaring dat hij gevaccineerd is of de kinderpokken heeft gehad, afgegeven door een bevoegden geneesheer. 'sGravenhage, den 4den April 1871. De Minister voornoemd, Brocx.
---

BUITENLANDSCHE BERIGTEN. FRANKRIJK.
In Parys worden groote aanstalten gemaakt voor de wapenschouwing, welke er morgen, 18 Junij, door den heer Thiers, vergezeld van de leden der Nationale Vergadering, zal gehouden worden. Honderd twintig duizend man troepen, met eene sterke artillerie, zullen alsdan in oogenschouw worden genomen. Aan het slot der wapenschouwing zal de uitreiking van militaire eerepenningen en van decoratien, aan militairen wegens de jongste krijgsbedrijven toegekend, plaats hebben. — Het officiele dagblad van het Fransche gouvernement zegt in zijn nommer van 14 Junij : » In een dagblad leest men een artikel vol onjuiste bijzonderheden betrekkelijk eene receptie ten huize van den heer Thiers. Daarin wordt gezegd dat de prinsen van Orleans met de ministers en met het corps diplomatique bij den heer Thiers gedineerd hebben. » Zie hier de ware toedragt der zaak: Verleden Zondag heeft de heer Thiers de leden van het corps diplomatique aan zijnen disch ontvangen; twee van de ministers, de heer Jules Favre en de heer Victor Lefranc, hebben dat diner bijgewoond. In den avond van dien dag is een groot aantal leden der Nationale Vergadering den voorzitter des ministerraads komen begroeten ; ook de drie prinsen van de familie Orleans verschenen in de gezelschapszaal, waar zij door niemand verwacht werden en alwaar zij door een iegelijk zijn bejegend op zulk eene wijze als waarop zij wegens hunnen hoogen stand en wegens hunne persoonlijke hoedanigheden aanspraak hadden. » De heer des huizes bragt zich te binnen, dat hij de minister van den vader dier prinsen was geweest, en dat hij thans het hoofd van de uitvoerende magt der Republiek was ; en de aanwezigheid der prinsen op deze receptie beduidde dat zij , zonder het verledene te vergeten , het tegenwoordige begrepen en voor lief namen. i) Dat voorval van zeer weinig beduidenis bevat niets strijdigs met de staatkunde die in het vrijgevige besluit der Nationale Vergadering opgesloten ligt en met hetzelve aangenomen is. Republikeinen kunnen voor prinsen , die eenen doorluchtigen naam waardiglijk dragen, beleefdheid aan den dag leggen zonder eenige verlegenheid te gevoelen ; en de heer Thiers mag het zich tot eer achten leden bij zich te ontvangen van eene familie, wier staatkunde altijd heeft bestaan in opregten eerbied voor den wil des lands." — De Nationale Vergadering heeft in hare zittingen van 13 en 14 Junij beraadslaagd over het voorstel van eenige leden om de bewindslieden die van den val des Keizerrijks af tot aan het herstel des
vredes het bestuur in Parys hebben gevoerd , het zoogenaamde Bewind van nationale verdediging, tot verantwoording te roepen. Na eene uitvoerige pleitrede van het hoofd van dat bewind , den generaal Trochu, te hebben aangehoord , hpeft de Vergadering zich vereenigd met het volgende voorstel harer commissie van rapporteurs : »De processen-verbaal der raadsvergaderingen en beraadslagingen van het in Parys gezetelde Bewind van nationale verdediging, alsmede alle andere bescheiden, bewijsstukken en getuigenissen, welke dienen kunnen om de Nationale Vergadering bij het vormen van haar oordeel voor te lichten , zullen worden voorgelegd aan de commissie van enquête van dertig leden, die zal worden belast met het onderzoek omtrent de handelingen der uit Parys naar Tours en vervolgens naar Bordeaux gezonden Delegatie." Onlangs is door een lid, den heer Ravinel, een voorstel gedaan, welks aanneming zou medebrengen dat de onderscheidene ministerien in Versailles gevestigd bleven; thans heeft de betrokkene commissie eenstemmig besloten dat voorstel aan de Vergadering ter overweging aan te bevelen. Intusschen worden eenige afdeelingen van het ministerie van finantien alsmede van het ministerie van oorlog van Versailles naar Parys overgebragt: het zijn die afdeelingen waarmede het publiek dikwijls in regtstreeksche aanraking komt, zoo als het bureau van het Grootboek deinationale schuld. De Constitutionnel zegt in zijn nommer van gisteren , dat het Hof van Cassatie voortaan in Versailles zitting zal houden. — Twee en twintig leden van de Nationale Vergadering, het uiterste deel der linker zijde uitmakend, hebben de kiezers in den lande, bij eene oproeping van 13 Junij, aangemaand om hunne stem bij de aanstaande verkiezingen op ijverige en warme republikeinen uit te brengen. Een negentigtal andere leden, het gematigde deel der linker zijde uitmakend, hebben de kiezers bij een manifest van 14 Junij aangespoord om hunne stem te geven aan republikeinen die gezind zijn om den voorloopigen staat van zaken met het bewind van den heer Thiers te schragen. In Parys wordt veel moeite gedaan om het ordelievende gedeelte der bevolking tot eenstemmigheid omtrent de op 2 Julij te doene keuzen te brengen; dit wordt des te wenschelijker geacht, daar er ondersteld wordt dat de roode partij, de vrienden der gevallen Commune en de volgelingen der Internationale zich in alle stilte omtrent de verkiezingen verstaan , en als één man voor dezelfde candidaten zullen stemmen. Door het Journal des Débats en den Constitutionnel worden de kiezers aangespoord om bekwame en regtschapene voorstanders der instandhouding van den voorloopigen staat van zaken te kiezen, onverschillig of zij de monarchie of de republiek als definitiven regeringsvorm wenschen. SPANJE. De Spaansche Kamer van Afgevaardigden beraadslaagt over het op de troonrede te geven antwoord. Bij de discussie over eene van de eerste paragraphen van het ontworpen adres verklaarde een van de ministers, dat de regering den verderfelijken invloed der Internationale Vereeniging van handwerkslieden tegengaan wilde maar daartoe de medewerking der wetgevende kamers behoefde ; deze inroepend voegde de minister daarbij , dat niet geweld en dwangmaatregelen , maar eendragtige verkondiging van de ware beginselen der burgermaatschappij, alsmede aankweeking der vaderlandsliefde en der gehechtheid aan huisgezin en familie de ware middelen waren om zoodanige vijanden der maatschappij, als de genoemde vereeniging, te bestrijden. Er was een amendement op de betrekkelijke paragraapli van het ontworpen adres ingediend, hetwelk de strekking had om het streven en de inzigten der Internationale goed te keuren ; dit amendement is schier eenstemmig verworpen. ITALIË Het Italiaansche gouvernement, toegetreden zijnde tot het door Zwitserland en Pruissen geslotene verdrag ter verbinding van MiddenEuropa met de Middellandsche Zee door eene spoorweglinie over den St Gotthard, heeft daarop thans de goedkeuring der Kamer van Afgevaardigden erlangd, alsmede magtiging om het voor die spoorwegonderneming toegezegde subsidie te betalen en om zich het hiertoe vereischte geld te verschaffen door het uitgeven en te gelde maken van staatsschuldbrieven , rentende vijf per cent. — De Florentijnsche Fanfulla berigt: » Sedert eenigen tijd heeft de Duitsche handelsmarine zich beginnen toe te leggen op de kustvaart in Italië en zij is daarin zoo goed geslaagd, dat onze reeders en kooplieden daarvan groot nadeel voor hunne belangen duchten. Verscheiden kamers van koophandel hebben te dier zake vertoogen bij de regering ingediend, welke zich daardoor bewogen heeft gevonden om de vraag: of de schepen van Duitsche nationaliteit werkelijk op grond van de bestaande verdragen tot het uitoefenen van de kustvaart en den kusthandel in de Italiaansche wateren geregtigd zijn ? aan een opzettelijk onderzoek te onderwerpen." — De Liberta, oen Romeinsch blad hetwelk met de regering in betrekking staat, berigt onder dagteekening van 13 Junij: «Wij kunnen de verzekering geven dat de cardinaal Antonelli op officieuse wijze aan alle bij den Heiligen Stoel geaccrediteerde gezanten te kennen heeft gegeven dat de Paus in geen geval eenen diplomaat ontvangen zal, die tevens bij de Italiaansche regering geaccrediteerd is. Met het oog op dit voornemen is het waarschijnlijk dat verscheiden mogendheden zich te Rome door geestelijken van hoogen rang zullen doen vertegenwoordigen." TURKYE. Reeds is gemeld dat de Rumanische Kamer van Afgevaardigden de troonrede met een in don geest der regering opgesteld adres beantwoord heeft. Blijkens nadere berigten is dat adres met 92 tegen 7 stenamen aangenomen , en behelst het eene uitdrukkelijke betuiging van verknochtheid aan de thans regerende dynastie alsmede van vriendschappelijke gezindheid jegens het Turksche rijk. ENGELAND. Het bestuur der Bank van Engeland heeft eergisteren het disconto een vierde van een percent verlaagd en op 2'/ 4 ten honderd gesteld.
Het geringe bedrag dezer verlaging van den rentetax baarde bij het publiek bevreemding; eene verlaging van het disconto bij de Bank met een vierde percent was vroeger slechts eenmaal voorgekomen , namelijk in Julij 1846, toen het disconto bij de Bank van 3V 4 percent werd gebragt op 3V 2 . Doch de Times doet opmerken dat eene geringe verlaging bij eenen reeds lagen rentetax in de daad grooter is dan zij bij oppervlakkige beschouwing schijnt. I! RAZILIE. Volgens de berigten uit RioJaneiro van 25 Mei was bij de Kamer van Afgevaardigden de commissie van rapporteurs voor de voordragt der regering tot afschaffing van de instelling der slavernij uit voorstanders dier voordragt zamengesteld. De hoofdbepalingen van dat wets-ontwerp zijn: Alle na de uitvaardiging dezer wet geboren wordende kinderen van slaven zijn vrij, doch zij blijven onder toezigt van de overheid, in den staat van leerlingschap, tot aan hun 21ste jaar. De eigenaren van de moeders dor even bedoelde kinderen zullen eene vergoeding voor het verlies van het eigendomsregt op die kinderen ontvangen, bestaande in eene zekere som gelds of wel in het regt om de kinderen gedurende den staat van leerlingschap om niet voor zich te doen arbeiden. Aangaande de thans in slavernij levende personen bepaalt de voordragt : dat de slaven behoorende aan de Kroon dadelijk, en die behoorende aan kloostergestichten binnen zeven jaren vrije menschen worden; dat de slaven van particulieren eigendom door koop, door erfstelling of op andere wijze verkrijgen en in bezit houden mogen; dat zij zich zeiven zullen kunnen vrijkoopen door eenen van overheidswege te bepalen losprijs aan de eigenaars aan te bieden, terwijl de eigenaar het aanbod niet mag afwijzen; dat er uit liefdadige bijdragen en giften van particulieren, met subsidie uit de schatkist, een fonds zal worden gevormd om door de regering te worden aangewend tot het vrijkoopen van een zeker aantal slaven telken jare. Eindelijk wordt bepaald dat de gansche slaven-bevolking geteld en er registers van de slaven aanaelegd en bijgehouden zullen worden, hetgeen noodig wordt geacht om de uitvoering van de bepalingen der wet te verzekeren. TELEGRAPIIISCHE RERIGTEN Berlyn , 16 Junij De onthulling van het gedenkteeken voor den Koning Frederik Wilhelm III heeft heden volgens het programma en onder betoon van groote geestdrift plaats gehad. De Keizer heeft daarbij tot de hem omringende deputatien eene aanspraak gerigt van den volgenden inhoud : aWat wij te midden van den diepsten vrede ontworpen hadden is volbragt. Wat wij hoopten te midden van den diepsten vrede te kunnen onthullen — dit standbeeld — is thans het gedenkteeken geworden van het einde van eenen der roemrijkste, schoon ook der bloedigste oorlogen van den latiren tijd. Indien de Koning ons kon zien, dan zou hij met zijn volk, met zijn leger, tevreden zijn. Moge de vrede, dien wij ten koste van zoo veel strijd en offers verworven hebben, ook duurzaam zijn. Aan ons allen is het mede te werken opdat het alzoo geschiede. Dat geve God!" De Keizer heeft bij deze gelegenheid vele eerbewijzen geschonken. De generaal von Iïoon is tot den gravenstand, de generaal von Moltke tot veldmaarschalk verheven. Londen, 16 Junij. In het Hoogerhuis heeft ïord Granville heden medegedeeld, dat alle te Parys in hechtenis genomen Engelsche onderdanen door de Fransche regering vrijgelaten zijn geworden. Pesth , 15 Junij. De Hongaarsche Lloyd heeft uit Berlyn mededeelingen ontvangen aangaande een gesprek, hetwelk Klapka aldaar met den vorst von Bismarck over de toekomstige politiek van Oostenrijk-Hongarye zou hebben gehad. Op hetgeen de heer Klapka dienaangaande in het midden bragt, zou de Duitsche rijkskanselier aangemerkt hebben : n Dat is een programma der toekomst; maar er is eene groote gedachte, welke reeds op dit oogenblik de Hongaren moet bezielen. Zij moeten bovenal trachten deOostenrijksch-Hongaarsche monarchie en hunne eigene stelling te bevestigen en zich tot het middenpunt van dat streven te maken. Indien gij dit tot uwe bijzondere taak maakt, dan zult gij zeer spoedig, en wel in den besten zin, het zwaartepunt der monarchie naar Ofeii verplaatst hebben." In den verderen loop van het gesprek zeide de rijkskanselier nog: » Men vergist zich ten sterkste wanneer men ons ten aanzien der Duitsche provinciën van Oostenrijk annexatieplannen toeschrijft. Wij streven niet naar uitbreiding onzer grenzen en hebben reeds sedert het jaar 1867 niet meer daarnaar gestreefd. Niet onze wil, maar de magt der omstandigheden heeft ons met de Zuid-Duitschers vereenigd en ons in het bezit van den Elsas en Lotharingen gebragt. Dat de Duitsche provinciën van Oostenrijk met ons in vrede en vriendschap leven, dat onze taal binnen de grenzen der monarchie bijna overal verstaan wordt, dat wij, om zoo te spreken, eene gemeenschappelijke beschaving hebben, is een hechte band. Degenen, die van eene ontbinding van Oostenrijk droomen, miskennen geheel en al het gewigt niet enkel van de gemeenschappelijkheid der belangen, maar ook van de gemeenschappelijkheid der herinneringen. De volken, welke Oostenrijk-Hongarye thans bewonen, hebben sedert nagenoeg drie honderd jaren dezelfde regering met elkander gemeen; en dit is eene omstandigheid die zeer zwaar weegt. " Ook de betrekkingen tusschen Rusland en het Duitsche rijk kwamen in dit onderhoud ter sprake: » De Keizer Alexander, zeide de rijkskanselier onder anderen, heeft ons steeds eene loyauteit bewezen, die ons tot dank verpligt. Zoo lang hij leeft, loopt de goede verstandhouding tusschen Rusland en het Duitsche rijk, en van dien kant ook de vrede geen gevaar. Wat de toekomst in haren schoot verbergt, laat zich niet vooraf berekenen." Triest , 15 Junij. Het stoomjagt Amphitrite , met den Koning van Griekenland aan boord, is heden morgen ten 5 ure in onze haven binnengeloopen. Florence , 15 Junij. Naar de Opinione berigt is de adjudant des Konings, Bertole Viale, naar Rome vertrokken, om den Paus in den naam van Victor Emanuel niet het jubilé geluk te wenscheD. De Kamer van Afgevaardigden heeft op voorstel van den heer Lanza besloten het wetsontwerp betrekkelijk de leger-organisatie als spoedvereischend te behandelen.
Stockholm , 16 Junij. De Koning zal zich eerstdaags naar de badplaats Saroe aan de westkust van Zweden begeven. De spoorweglijn van Stockholm naar Christiania wordt heden plegtig geopend. De afstand tusschen de beide steden zal voortaan in 151/2 uren afgelegd worden. Athene , 14 Junij. De Porte heeft geweigerd den onlangs tot Grieksch gezant te) Konstantinopel benoemden heer Trikoupis te ontvangen, dewijl hij minister van buitenlandsche zaken is geweest tijdens den opstand van Kreta; het Grieksche gouvernement heeft dienvolgens den tegenwoordigen gezant Rhangabe' teruggeroepen. New York , 16 Junij. Goud-agio 12V 3 .
---

