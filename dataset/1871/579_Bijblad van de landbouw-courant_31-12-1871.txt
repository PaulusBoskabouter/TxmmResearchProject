NOG IETS OVER DE PLOEGERIJ BIJ HET WIJHESCHE VEERHUIS (GELDERSCIIE RIVIERZIJDE).
DOOR H. BOSKER.
Naar aanleiding van een artikel van den Heer HA.RTOG voorkomende in N°. 20 van het Bijblad van de Landbouw-Courant, acht ik mij in het belang der zaak verpligt , ook mijne gevoelens mede te deelen. Ik ben het volkomen met den Heer HARTOG eens, dat de ploegerij te Veerhuis Wijhe wel verdient nog eens publiek besproken te worden. De ploegerij is een feit, hetwelk in belangrijkheid alle vroegere ploegwedstrijden verre overtreft. Door die ploegerij is de landbouw in eene der belangrijkste punten aangetast, en ofschoon in het programma slechts sprake was van eene ploegerij met verschillende ploegen, lag het mijns inziens in den aard der zaak, eene bijdrage te leveren tot de oplossing van het vraagstuk: Welken ploeg moet men gebruiken, om met de minste kosten het land overeenkomstig de regelen door de wetenschap aangewezen en door de ervaring bewezen, de beste resultaten op te leveren, dat is, het land in den regel dieper los te maken dan men op vele plaatsen nog steeds gewoon is- te doen? Hoe meer nu deze ploegerij in het publiek besproken wordt, des te meer zal de goede zaak er bij winnen. Het was mij in het belang der zaak dan ook hoogst aangenaam, de meening van den Heer H. over deze ploegerij te mogen vernemen. Ik stel mij voor het stuk van den Heer H. zooveel mogelijk geleidelijk te volgen. Vooraf echter wenschte ik op te merken dat, 'na het in-
zenden van het verslag, de Commissie van Keurmeesters als ontbonden kan worden beschouwd, zoodat ik verzoek onderstaande regelen te houden voor die van mij, zijnde zij niet uit naam mijner mede-keurmeesters geschreven. Dat er Geldersche radploegen gebruikt worden, die oppervlakkig, goed werk maken, stem ik volkomen toe. Van sommigen is het strijkbord (rister) zelfs zeer goed gevormd, doch bij velen uiterst slecht en bij de beste is de schaar te grondig aangezet, zoodat de snee van de schaar bij een regten stand van den ploeg niet met de strijkzool in één vlak ligt, maar met de punt 3 á 4 centim. beneden en met den hak of achterhoek 4 á 5 centim. boven de strijkzool staat. De schaar schuift dus in eene hellende rigting door den grond, waardoor de hak den onder-voorkant van de vurg laat zitten en zelfs vast drukt, doch doordien het oort of de punt in den grond wroet, is het met zoodanigen ploeg zelfs doenlijk, op eene diepte van 20 of meer centimeters, bij oppervlakkige beschouwing, behoorlijk goed te ploegen, maar altijd ten koste van veel trekkracht. Wanneer de landbouwers zullen inzien, dat de kleigronden, waar de radploeg nog het volle vertrouwen geniet, over 't algemeen te ondiep worden geploegd , zullen de gebreken van den radploeg en de meerdere doelmatigheid van den arendeploeg mogelijk een punt van ernstiger overweging worden. Bene diepe bewerking van den grond is eene der belangrijkste voorwaarden tot verbetering en vooruitgang van den landbouw. Doch hier doet zich eene vraag op: Welke tijd is de beste voor het verdiepen van de bouwvoor? 24
Of met andere woorden: Bij welke gelegenheid kan men de bouwvoor verdiepen, zonder gevaar te loopen van hierdoor tijdelijk schadelijke gevolgen te ondervinden? Over het antwoord op deze vraag bestaat nog al verschil van gevoelen. Op plaatsen, waar, de braak nog als onmisbaar beschouwd en alzoo op periodieke tijden dit offer nog aan de oude gewoonte gebragt wordt, ligt het antwoord voor de hand. Nadat het land 2 of 3maal ondiep geploegd en goed geëgd is, ploege men diep, en late de braak eenigen tijd rusten; daarna wordt de mest er overgebragt en op de halve diepte ondergeploegd en nog eens matig diep geploegd, waarna het land bezaaid wordt; doch waar de braak reeds door eene betere vruchtopvolging als overbodig vervallen is, gaat het niet zoo gemakkelijk. De Heer H. schijnt bij het verdiepen der bouwvoor de voorkeur te geven aan een ploeg, die de vurg op haren kant laat staan. Wanneer men bedoelt verdiepen van de bouwvoor op zandgrond, dan zou ik mij eenigermate met die stelling kunnen vereenigen ; doch wanneer men bedoelt verdiepen van de bouwvoor op kleigrond, dan in geenen deele. Wanneer de bouwvoor op zandgrond verdiept wordt, dan is juist dat gedeelte, wat van onder de oude bouwvoor naar boven wordt gebragt, minder zamenhangend dan de met meer kumusdeelen vermengde bovengrond. Wanneer nu deze losse massa door een goed keerenden en dekkenden ploeg naar boven wordt gebragt en men zaait daarover de granen, dan zal bij het ondereggen de graankorrel met het losse onvruchtbare zand naar beneden worden gebragt, en de jonge plantjes zullen, gelijk de Heer HARTOG teregt opmerkt, met hare wortels het eerst in den kouden grond onder uit de voor komen. Op kleigrond, waar het verdiepen der bouwvoor van meer belang is, gaat deze stelling niet altijd door. In verreweg de meeste gevallen is de van onderen naar boven gebragte grond meer zamenhangend dan de oude bouwvoor. Wordt nu deze nieuwe grond flink naar boven gebragt of zelfs boogsgewijze dwars over de laatst voorgaande vurg geworpen, gelijk een goede arendsploeg doet, dan vallen de gezaaide korrels tusschen de meer zamenhangende doch goede gebrokene koude gronddeelen door en komen juist in de oude bouwvoor te land, terwijl de egge de korrels nog dieper naar beneden brengt en met vruchtbare aarde bedekt. De koude grond wordt wel gebroken, doch blijft meereudeels op de oppervlakte liggen, zoodat de plant zich in vruchtbare aarde kan ontwikkelen, zonder hinder van den kouden grond.
Wil men den bouwgrond bij het op zaaivoor ploegen verdiepen, dan zal men zulks wel het gevoegelijkst kunnen doen met het land, bestemd voor wintertarwe. Veertien of vijftien achtereenvolgende jaren heb ik tarwe gezaaid in land, hetwelk op eene diepte van 25 á, 80 centim. was getweevoord , o. a. in het najaar van 1859 ± honderd en tien, en in 1860 ± vier en tachtig hektaren , en wel met het beste gevolg. Gewoonlijk oogstte ik twee á, driemaal zooveel als mijne buren, die hun land ter diepte van 10 á 12 centim. ombouwden. Dat men bij eene diepe bewerking van den grond meer mest noodig heeft, dan bij eene ondiepe bewerking, is bepaald onzin. Is er meer mest uoodig, dan is het niet, omdat men dieper ploegt, maar omdat men zwaarder oogsten van het land trekt en bij gevolg het land meer uitput. Zoolang nu de hoogere opbrengsten van het land de meerdere kosten van bemesting dekken, blijft er voor den landbouwer eene hoogere zuivere winst over, want de bewerking blijft dezelfde of wel vermindert, want het land, hetwelk een goed gewas oplevert, is in den regel gemakkelijker te bewerken, dan land hetwelk een schraal gewas oplevert; een slecht gewas geeft vuil land, en vuil land kost veel van bewerking. Om nu. de bouwvoor te verdiepen (wel te onderscheiden van een reeds diep losgewerkten grond, als naar gewoonte diep te ploegen) kan het gebruik van den ondergrondsploeg niet genoeg worden aanbevolen. Door het gebruik maken van den ondergrondsploeg wordt de vaste en onvruchtbare ondergrond losgewerkt en door de alsdan inwerkende lucht en het beter doordringende water van de voor den plantengroei schadelijke bestanddeelen gezuiverd, en tevens aan voedende bestanddeelen verrijkt. Heeft men den grond één jaar te voren met den ondergrondsploeg goed losgewerkt, dan kan men het land met een flink omkeerenden en dekkenden ploeg omploegen en Vrij zeker zal dan de oogst de meerdere moeite en kosten ruim beloonen. De Heer H. is het met de Keurmeesters niet eens, als zij in de algemeene opmerkingen zeggen, dat de ingezonden arendploegen minder geschikt zijn voor stoppelploegen en om te schillen (in het verslag wordt door stoppelploegen of schillen hetzelfde werk bedoeld). Ik neem deze woorden voor een oogenblik uit het verslag terug, en voeg hier tot nadere verklaring bij, dat met de uitdrukking „minder geschikt" niet bedoeld wordt, dat de arendploegen voor ondiep ploegen onbruikbaar zijn. De arendpleeg is veelal meer geschikt voor ondiep ploegen dan de radploeg voor diep ploegen. Gaarne geloof ik den Heer H., wanneer hij zegt, dat zijn arendploeg op zijne boerderij bij het schillen onberispelijk werkt, en dat de uitmuntende ploeg van HuLsvid ondiep ploegwerk leverde, dat onovertrefbaar was. De Heer H. bouwt op zandgrond , de ploeg van Hulsewé werkte in een zachten en zuiveren kleigrond; doch op vasten kleigrond en op land digt met gras of ander onkruid begroeid, of ook voor het ploegen van grietvoor (groenland) zijn de arendploegen niet onder de beste ploegen te rekenen, en wel vooral omdat deze ploeg te los loopt en op vasten harden kleigrond, of stoppen door vuil, uit den grond springt. Het stoppelploegen is nogtans van ondergeschikt belang. Het ploegen op zaaivoor en diepploegen is hoofdzaak, en daarom verdient de arendploeg boven alle hier bekende ploegen de voorkeur. Thans zijn wij genaderd tot een ander punt van beschouwing. Dat de arendploegen de beste, thans in ons land in gebruik zijnde ploegen zijn, valt niet meer te betwijfelen. Maar om de bouwknechts tot de overtuiging te brengen , dat het ploegen met dien, zoo losloopenden ploeg geen halsbreken is, zal niet zoo gemakkelijk gaan. Doch v66r dat wij de bouwkuechts veroordeelen als tegenstanders van vooruitgang, mag men wel in de eerste plaats vragen: hoe denken de landbouwers over de bewerking van den grond met den radploeg Wordt door de gebruikers van den radploeg eene oppervlakkige bewerking van het land als voldoende beschouwd, dan bestaan bij hen geene redenen, waarom zij zich een arendploeg zouden aanschaffen. Is de landbouwer integendeel overtuigd dat zonder lucht en warmte geene plant kan groéien, dan kan hij zich met eene oppervlakkige bewerking niet meer tevreden stellen; dan stelt hij zich voor de plant met hare Wortels in de bouwvoor bevestigd, waaruit zij haar eerste voedsel trekt en gedurende haren groeitijd de benondigde minerale en ook meerendeels de organische voedingsbestanddeelen haalt; hij stelt zich voor de plantenwortels op eenen vasten ondergrond omgebogen, verkleumd in stilstaand water, of verslapt wegens gebrek aan geschikt plantenvoedsel, ten gevolge waarvan de plant armoedig dpgroeit en bij slot van rekening een zuinig beschot oplevert. Dan stelt hij zich voor, dat wanneer de grond diep wordt losgewerkt, het overtollige water gemakkelijker naar beneden zakt, dat lucht en warmte diep in 'den grond ind ringen, dat de nieuw opge,. bragte grond, vooral door de zuurstof der dampkringslucht, sterk wordt aangetast, waardoor de oplosbare, voor plantenvoedsel geschikte bestanddeelen in een voor de plant opneembaren toestand worden gebragt. Dan eerst zal hij
begrijpen, dat de ploeg het belangrijkste werktuig in de hand van den bekwamen landman is, die met den ploeg den grond losmaakt. De steeds gereed zijnde en in mildheid onuitputtelijke natuur treedt toe, verrijkt den grond aan bruikbare bestanddeelen en ten slotte doet zij den landbouwer welvaren, en gebruikt deze den radploeg, dan zal hij weldra de gebrekkige constructie opmerken en zich mogelijk den veel beteren arendploeg aanschaffen. Maar nu de bouwkneckt. Het is mij meermalen gebleken, dat de bouwknechts het meest op den arendploeg tegenhebben, voordat zij dezen hebben gebruikt, even als de arbeiders in 't algemeen over nieuwe hun onbekende werktuigen oordeelen, zonder die werktuigen te kennen. De meeste bouwknechts dragen er roem op, wanneer de door hen gebruikte paarden niettegenstaande zwaar te werken, toch goed bij vleesch blijven. Wanneer ze nu eenmaal goed begrijpen, dat de arendploeg merkelijk minder trekkracht vereischt dan de radploeg, dan is er reeds een stap gewonnen. Doch PIET twijfelt er aan of het wel zoo is, dat die ploeg zooveel ligter werkt. Welnu, wij zullen eene eenvoudig, doch zeer practisch proefje nemen. PIET neme eens een spa, en wij zullen een plekje opzoeken, waar de grond nog al vast is. Nu, PIET, spit deze plek eens om. Wel PIET! waarom maak je zooveel beweging met de steel van de spa? je staat er met je eene voet op en nog wrik je de spa in den grond. Ja baas! al sta ik er met de zwaarte van mijn geheele ligchaam op, dan zakt de spa nog niet, en als ik wrik gaat het goed. Juist PIET, daar heb ik je; de radploeg heeft een vasten gang, hetwelk veroorzaakt wordt door de zamengestelde constructie van den ploeg; de schaar is in eene hellende rigting aangezet, zoodat de ploeg met kracht in den grond werkt, en om nu niet geheel in de diepte te werken, heeft men voor onder de balk een paar wielen geplaatst, die door eene ronddraaiende beweging op de oppervlakte blijven; eene sluf of ploegvoet zou vooral in open land tot op den vasten ondergrond indringen, en deze twee tegen elkander werkende krachten geven aan den ploeg een vasten gang. Bij een goed gebouwden arendploeg vervallen die beide contra-krachten geheel. Het aanhechtingspunt van trekkracht bevindt zich door middel van een beweegbaren beugel min of meer boven het weerstandspunt, de snee van de schaar ligt met de strijkzool in één vlak, of met andere woorden: zet den ploeg op eene plank, en is de ploeg goed gebouwd, dan zal de strijkzool en de snee van de schaar de plank vlak aanraken. Wanneer nu de paarden aan de trekstang, die door de stelschroef of den regulateur op het juiste 24*
punt, 'overeenkomstig met den gewenschten diepgang van den ploeg is gesteld, trekken, dan neemt de ploeg eene min of meer wrikkende beweging aan, zoodat de schaar tegelijk breekt en snijdt, en als gij nu met dien ploeg werkt, dan behoeft gij slechts uw gezond verstand te gebruiken om de trekstang goed te stellen, en onder het ploegen hebt gij het geheel in, uwe magt den ploeg z66- danig te houden, dat de vurg goed komt te liggen; gij kunt zelfs zonder inspanning op uw gemak den ploeg eenige kilogrammen ligter doen trekken door den ploeg in Zijne wrikkende beweging iets te helpen in plaats van tegen te werken. Nu begrijp ik de zaak beter, baas! en ik geloof dat de bruintjes er schik van zullen hebben, als zij voelen, dat ze niet meer zoo zwaar behoeven te trekken. En ik geloof, PIET! dat gij als een flinke jongen met meer energie achter den arendploeg zult loopen dan nog langer, als eene zichzelve bewegende machine, achter den ouden radploeg. Wij zullen dus den overgangsploeg als geheel overbodig maar ter zijde stellen, en als gij na verloop van 8 of 11 dagen met den asendploeg bekend zijt, zult gij den ouden zwaren radploeg zeker niet terug verlangen. En nu zijn wij genaderd tot het punt, dat de Heer H. het der keuring zwakke punt noemt, nl. de cijfers der trekkracht. Dat men met den krachtmeter der Geldersche Maatschappij van Landbouw, zooals de Heer H. beweert, bij kleine slingeringen op 20 kilo na, en bij groote slingeringen op 40 kilo na, geen juist cijfer kan aangeven, kan voor den Heer H. waar zijn, doch dan ben ik het op dit punt niet met hem eens. Ik stem volkomen toe, dat het cijfer meer door schatting dan door bepaalde aanwijzing verkregen wordt; dit wisten de Keurmeesters vooraf en juist daarom zijn de waarnemingen gedaan door twee personen en met alle beproefde ploegen op gelijke wijze. De waarnemingen zijn gedaan niet over eene lengte van eenige meters, maar langs de geheele lengte der voor, of wel een geheelen omgang volgden de waarnemers den ploeg de een op het vaste land en de andere op zij van den ploeg in de voor of op het geploegde land en bij het minste verschil van gevoelen werd de waarneming herhaald, totdat beide waarnemers het over het verkregen cijfer volkomen eens waren. Ware het te doen geweest om van één ploeg het juiste cijfer der benoodigde trekkracht te bepalen, dan zou ik aan eene bevredigende uitkomst twijfelen, doch het was hier meer te doen, om eeue zooveel doenlijk zuivere vergelijking van meer dan 20 ploegen, en daar alle waarnemingen, hoe vermoeij end ook, met de meeste energie verrigt zijn, geloof ik, dat de opgegeven cijfers in dit geval volkomen voldoende mogen heeten. Omtrent den lof, dien de Keurmeesters, volgens den Heer H., aan den krachtmeter van de G. M. van L. toekennen, moet ik zeggen, dat ik de voorláur geef aan den schrijf-krachtmeter, vooreerst omdat het cijfer naauwkeuriger wordt aangewezen, ten andere omdat het cijfer met weinig moeite verkregen wordt. Dit neemt evenwel niet weg, dat de krachtmeter van de Maatschappij bij vergelijkende proeven zeer goed gebruikt kan worden. De door den Heer H. voorgestelde verandering kan zeer mogelijk eene verbetering zijn. Ten slotte herhaal ik: hoe meer deze ploegerij in het publiek besproken wordt, des te meer zal de goede zaak er bij winnen. Beekbergen, 7 October 1871.
---

