Advertentie
Pro memorie. Er is eene Rijks-landbouwschool, indien in de behoefte aan landbouwonderwijs niet op andere wijze wordt voorzien. Aan bijzondere landbouwscholen kan Rijks subsidie worden verleend. ART. 19 DER WET TOT REGELING VAN HET MIDDELBAAR ONDERWIJS, 2 MEI 1863.
---

Het wetsontwerp .Algemeene belasting op het inkomen" enz. gevaarlijk voor den landbouw.
Mijnheer de Redacteur! Wij landbouwers verkeeren nog in den gebrekkigen toestand van geen algemeene Nederl. landbouw-maatschappij te bezitten, om voor en na met elkander van gedachten te kunnen wisselen en die maatregelen te nemen, welke nuttig en noodig geacht mogen wordén in 't belang van den landbouw. Gelukkig evenwel hebben wij een orgaan in ons land, dat door velen onzer gelezen wordt, waarin we elkander kunnen opwekken en opmerkzaam maken op gevaren, die den landbouw dreigen. Zulk een gevaar zie ik op dit oogenblik in het wetsontwerp: „Algenzeene belasting op de inkomsten ter vervanging van het regt van patent en van den accijns op het gedag" dat welligt eerlang bij de wetgevende magt in behandeling zal komen; waarom ik de vrijheid heb genomen een conceptadres te ontwerpen, IJ, M. de R. verzoekende, het wel in uwe Landb.-Courant te willen plaatsen en hare lezers bescheidenlijk in overweging gevende, of het ook van belang geacht mag worden, adressen in dien geest aan de beide Kamers der Staten-Generaal op te zenden, gewijzigd of verbeterd, zooals men zal meenen te behooren. Van vele zijden worden adressen v66r de aanneming van genoemde wet ingezonden; zullen wij in deze voor ons hoogst gewigtige aangelegenheid een onvergefelijk stilzwijgen bewaren? Hoogachtend heb ik de eer te zijn, UTFEGeb. dienztw. Zuidbroek, Oct. 1871. C. J. GEERTSEMA. Aan de beide Kamers der Staten- Generaal 1 Geven met verschuldigden eerbied te kennen, ondergeteekenden grondeigenaren en landbouwers in het koningrijk der Nederlanden, dat hun bedrijf gaandeweg, in het buitenland, eene opmerkingswaardige mededinging heeft verkregen en daarom, zal het blijven wat het altijd is geweest, de eerste en zekerste bron van welvaart voor maatschappij en Staat, voor alle onbillijke, te zeer drukkende lasten gevrijwaard en van belemmeringen ontheven zal behooren te worden; dat zij geen ontheffing van belastingen vragen om die door andere bedrijven en takken onzer nationale nijverheid te doen dragen, maar gewillig bereid zijn hunne billijke offers in 's lands schatkist te brengen, met dien verstande evenwel, dat ook geen andere takken Van nijverheid worden ontlast, om het grondbezit door nog meerdere belastingen te doen drukken; dat dit laatste evenwel het geval zou worden, zoo het onlangs bij de Tweede Kamer ingediend wetsontwerp van den Minister _B/ussé: Algemeene belasting op de inkomsten ter vervanging van het regt van _patent en van den aceYns op het ,qeslagt," mogt worden aangenomen, waardoor vermogende groothandelaren en rijke industrieëlen, zoowel als winkeliers en ambachtslieden (waarvoor, in praktischen zin, de consumenten de patentbelasting betalen) zouden worden vrijgesteld van eene belasting, waarvan het bedrag voor , een aanzienlijk deel nog op het grondbezit zou worden gelegd. Is de patentbelasting voor velen onaangenaam en misschien in enkele gevallen drukkend, onbillijk toch voorzeker is zij niet, zoolang daarnevens grondbelastingen, tot een aanzienlijk bedrag, van grondbezitters en landbouwers worden geheven. Wat is de patentbelasting toch anders dan eene belasting op het inkomen van den koopman en den industriëel, zooals de grondbelasting dit is voor den landbouwer? Wij willen hier niet onderzoeken of beide, én patentbelasting èn grondbelasting, beter geregeld zouden kunnen worden, doch achten het blijven bestaan van beide in de rij onzer belastingen noodzakelijk en billijk, en het wegnemen van een van beide eene bevoorregting van 't eene bedrijf boven het andere, een terugkeeren naar het oude regime van privilegie. De landbouw, die milde bron van inkomsten voor den Staat, en die dit nog meer en meer zal worden, naarmate deszelfs ontwikkeling en bloei, ook van Regeringswege, meer aanmoediging dan belemmering en druk mag ondervinden, nog meer te belasten, zou gelijk staan met een zijner beste melkkoeijen van het benoodigde voedsel te onthouden. Het landbouw-bedrijf is voor den ondernemer niet winstgevend en werpt slechts matige renten af; alléén in het vrije landelijk leven en in de zekerheid van zijn bescheiden loon door noeste vlijt en arbeid van den grond te zullen trekken, kan de' landbouwer aanmoediging vinden. De Nederlandsche landbouw wordt helaas! nog veel te veel in zijn waarde voor Staat en maatschappij miskend; hij gaat altijd nog gebukt onder onverantwoordelijke belemmeringen (tienden, jagtwet), wacht steeds vruchteloos op landbouw-onderwijs en landbouw-scholen (elders sedert lang geregeld), en moet nog altijd de groote behoefte aan eene wet op de waterschappen ontberen, ofschoon in de grondwet gebiedend voorgeschreven. Het Freetrade-stelsel voor den handel sedert lang le mat d' ordre, schijnt voor den landbouw vooralsnog te liberaal, althans verkoop en ruiling van gronden ondervinden nog bij voortduring moeijelijke belemmeringen wegens te hoog,e registratieregten , voor den bloei en ontwikkeling van den landbouw zoo nadeelig. Voor eens wetenschappelijke opleiding voor andere bedrijven wordt schier op weelderige wijze gezorgd (koogere burgerscholen), middeleeuwsche dammen en allerlei handels-belemmeringen worden opgeheven, en millioenen bij millioenen voor scheepvaartkanalen uitgegeven, ten laste van den Staat; en wat wordt voor den landbouw gedaan P Adressanten misgunnen al die voorregten aan andere nijverheids-bedrijven in geenen deele , maar verlangen in de plaats van op onbillijke en onregtinatige wijze, al hooger en hooger te worden belast, slechts hun regtmatig aandeel in de vrijheden van regeringswege aan een groot deel van het Nederlandsche volk geschonken, waartoe ook zij meenen in hunne nederige betrekking die zij .in de maatschappij bekleeden, te behooren. Redenen waarom Adressanten zich niet gepasten 'eerbied tot UHEGestr. wenden met verzoek, het wetsontwerp bovengenoemd, niet aan te nemen 't welk doende, enz.
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST.
XVI. (Vervolg van Landb.-C. No. 44.) Houtasch, rijk aan kali (potasch), is eene uitmuntende meststof; zij is geschikt om zure bodems te verbeteren, en vernietigt vele onkruiden, die op zulke gronden wassen. Vooral is deze mest geschikt voor wei- en grasland, klaver, vlas, maar ook voor granen en aardappelen. Asch van turf en van steenkolen is in waarde met houtasch niet te vergelijken, en bijkans alleen bruikbaar voor oude weilanden, of in het algemeen voor humusrijke gronden. Roet, gevormd door onvolkomen verbranding van onze brandstoffen, bevat verscheidene voor plantenvoeding geschikte stoffen. Er is groot verschil tusschen roet en roet, voor een deel een gevolg van den aard der brandstoffen en de inrigting der schoorsteenen. En daar in roet ook verbindingen voorkomen, die voor planten schadelijk zijn, doet het, b. v. op zuur of oud weiland, mos verdwijnen.
Stof van kool (houtskool b. v.) is bruikbaar voor koude, zware gronden, maar ook geschikt om lichte gronden donkerder en ze daardoor geschikt te maken, om warmte beter vast te houden. Kool heeft bovendien de eigenschap om verschillende gassen (luchtsoorten) op te slorpen. in den mesthoop doet zij om die reden ook goede dienst. Koeken van lijn-, aveel-, kool- en ander zaad worden in andere landen dikwijls ter bemesting gebruikt; dat zij veel plantenvoedsel bevatten, behoeft geen betoog; want zij verschillen alleen van de zaden, waaruit zij bereid zijn, door het lagere oliegehalte. Men maakt ze fijn, en egt ze meestal v66r het zaaijen in den grond, soms gemengd (op de 6 d. met 1 deel ongebluschten kalk, of ook wel met gier of aalt). Voor kbol-, aveel, lijnzaad, voor tarwe, gerst, rogge enz., wordt deze mest in Belgie.en Engeland met goed gevolg gebezigd, mits de prijs der koeken 't niet geraden maakt, ze aan de dieren te voederen, voor welke zij ook om de olie, die er nbg in bleef, uitnemend geschikt zijn, terwijl de mest van daarmeg gevoerde dieren er beter door wordt. Moutkiemen zijn als mest het best te vergelijken met koeken, ofschoon er door de bewerking, die zij ondergingen, eenige in water oplosbare bestanddeelen uit verwijderd zijn. Zaagmeel (zaagsel) is bruikbaar voor zware gronden. Beter is 't, om er dierlijke stoffen mede te vermengen. De asch van bakkerijen, die met zaagsel gestookt worden, verdient wegens het kali-gehalte gebruikt te worden. Dat in den landbouw ook gebruik wordt gemaakt van heiplaggen, mos, varens, enz. , behoeft niet opgemerkt te worden; zij doen 't meeste dienst als strooisel. Bladeren zijn bij de bloemkweekers wel bekend. Modder, turfmul enz. met dierlijken afval, vooral gier (aalt), gemengd, leveren goe den mest. Wil men ze zonder die bijvoeging bezigen, dan is het geraden, ze goed te verdeelen (modder, na vooraf aan de lucht te hebben gelegen), en nog beter is het, om ze, vooraf met kalk gemengd, in een humusarmen , licht gekleurden grond in te eggen. (Wordt vervolgd.)
---

