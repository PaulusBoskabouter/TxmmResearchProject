NEDERLANDEN. 's GRAVENHAGE, den 17den October 1871.
Bii Koninklijk besluit van 14 October 1871. n°. 30, is aan mr. J. A G. baron de Vos van Steenwijk van den Havixhorst, op zijn verzoek, eervol ontslag verleend als curator der hoogeschool te Groningen , en in diens plaats benoemd mr. J. L. G. Gregoxy, Commissaris des Konings in de provincie Drenthe. Bij Koninklijk bd#uit van 15 October 1871, n°. 22, zijn, met intrekking van het Koninklijk besluit van 5 September jl., n°. 8, benoemd: tot burgemeester der gemeente Bolsward M. A. Jentick, onder toekenning van eervol ontslag als burgemeester van Stavoren tot burgemeester van Stavoren J. T. F. Huguenin, secretaris dier gemeente. Bij Koninklijk besluit van 15 October 1871, n°. 24, zijn herbenoemd: E. H. J. Ounaeus, als burgemeester der gemeente Koudekerk; en J. van den Hoek , als burgemeester der gemeente Capelle. Bij Zijner Majesteits besluit van 8 October 1871, n°. 14, is aan den heer D. van Deventer , te Zwolle, vergunning verleend tot het aannemen en dragen der orde genoemd Sanitats-Kreuz, hem door Z. K. H. den Groot-Hertog van Hessen geschonken. Bij Zijner Majesteits besluit van den 14den October 1871, n°. 14, zijn herbenoemd: tot griffier bij het kantongeregt te's Hertogenbosch mr. A. J Abbema; tot plaatsvervangend kantonregter te Ginneken en Bavel, R. Buysen; tot kantonregter te Wageningen mr. F. C. W. Koker; tot plaatsvervangend kantonregter te Nijkerk H Veldhuizen: tot plaatsvervangend kantonregter te Nijmegen mr. R. O. B. Verheijen; tot plaatsvervangend kantonregter te Culenborg J. D. de Man Lapidoth; tot kantonregter te Alphen mr. L. V. Ledeboer; tot kantonregter !e Dordrecht mr. H. W. Fangman; tot plaatsvervangend kantonregter te Ridderkerk J L. R. Ie Rutte; tot griffier bij het kantongeregt te Sommelsdijk F. C. Armstrong; tot kantonregter te Zaandam mr. J. P. F. van der Mieden van Opmeer; tot griffier bij het kantongeregt te Vollenhove mr. M. G. Bentfort; tot plaatsvervangend kantonregter te Hoogezand mr. J. D. Tresling; tot kantonregter te Winschoten mr. J. Offerhaus; tot plaatsvervangend kantonregter te Onderdendam mr. J. Lohman Janssonius; tot kantonregter te Maastricht mr. O W. D. Daems; tot plaatsvervangend kantonregter te Maastricht mr. W. D. Franquinet; tot kantonregter te Meerssen J. A. P. Ritzen; tot kantonregter te Heerlen mr. A. J. Sassen; tot plaatsvervangend kantonregter te Gulpen P. A. Henfling en J. M. Smeets; tot kantonregter te Roermond mr. C. E. H. Waegemans; tot griffier bij het kantongeregt te Roermond J. H. Schreurs ; tot plaatsvervangend kantonregter te Roermond F. W. Milliard; tot plaatsvervangend kantonregter te Horst H. Reynders; tot plaatsvervangend kantonregter te Venlo K. F. Arrions; tot plaatsvervangend kantonregter te Weert J. T. H. Le Brun. Bij Zijner Majesteits besluit van don 14den October 1871, n°. 18, is benoemd tot regter in de arrondissements-regtbank te Appingedam, mr. W. F. Werumeus Buning , thans procureur bij die regtbank ; uit welke betrekking hem eervol ontslag is verleend.
---

BUITENLANDSCHE BERIGTEN. DUITSCHLAND.
De zitting van den Duitschen rijksdag is den 16den October door den Keizer met de volgende troonrede geopend: n Geëerde Heeren ! " Toen ik u in Maart dezes jaars voor de eerste maal begroette, hadden de voorbereidende werkzaamheden voor de geregelde wetgeving ten gevolge van den oorlog stoornis en vertraging ondergaan. Uwe werkzaamheid moest zich hoofdzakelijk bepalen tot die vraagstukken, welke onmiddellijk met de nieuwe organisatie van Duitschland in verband stonden. » Thans zal de regeling der rijkshuishouding uwe voornaamste taak zijn. Door het bezigen van een deel der middelen, die wij aan den gelukkigen uitslag des oorlogs te danken hebben, moeten de afzonderlijke bondsstaten ontlast worden van de voorschotten welke zij tot hier toe voor rijksaangelegenheden te doen hadden, ten einde langs dien weg
eene regelmatige verhouding tusschen de huishouding des rijks en de huishouding van deszelfs leden te vestigen. De voor Duitschland nieuw verworven gewesten moeten in de huishouding des rijks ingevoegd worden met die inrigtingen welke zij met het rijk gemeen hebben of welke hun door het rijk worden gegeven. Er moet zorg gedragen worden dat de stoffelijke toestand der rijksambtenaren overeenkome met de diensten die in het openbare belang van hen gevorderd worden. »Ik had gehoopt dat u ook eene begrooting voor het beheer van het Duitsche leger, in de duurzame behoeften van hetzelve voorziende, voorgedragen zou kunnen worden. De veelvuldige werkzaamheden , waarmede alle takken des bestuurs ten gevolge van en ook na den oorlog overladen zijn, hebben tot mijn leedwezen het tijdig opmaken dier begrooting verhinderd. Ik ben dus genoodzaakt uwe toestemming te vragen om het tijdperk van overgang, hetwelk de rijksconstitutie voor de begrooting van oorlog tot het einde van het loopende jaar bepaalt , nog tot het volgends jaar uit te strekken. i) De begrooting, welke u zal voorgedragen worden, vraagt van de bondsstaten geene hoogere bijdragen voor 'srijks belangen, dan de thans nog geldige. De dienst van 1870 heeft in weerwil van de gevolgen des oorlogs eene bate overgelaten, over het gebruik waarvan u een wetsvoorstel voorgelegd zal worden. » De regeling van het muntwezen, welke door de constitutie aan het rijk wordt opgedragen, heeft sedert jaren de aandacht der regeringen bezig gehouden en de belangstelling des volks gaande gemaakt. Ik heb gemeend dat het geschikte tijdstip gekomen was om de grondslagen voor die regeling te leggen ; de bondsraad houdt zich bezig met het overwegen eener wetsvoordragt, welke in de eerste plaats eene voor den algemeenen omloop geschikte gouden munt scheppen en de grondtrekken van een gemeenschappelijk Duitsch muntwezen vaststellen moet. »De verzekering eener spoorweg-gemeenpchap tusschen Duitschland en Italië door Zwitserland, waartoe reeds in het vorige janr door den Noord-Duitschen rijksdag besloten werd, zal een onderwerp van uwe beraadslagingen uitmaken. De regeringen en de volksvertegenwoordigingen van Italië en Zwitserland hebben de uitvoering dier groote onderneming bereidwillig ondersteund. Ik ben verzekerd dat de met haar in verband staande huishoudelijke en politieke belangen door de Duitsche regeringen en den Duitschen rijksdag niet minder gewaardeerd zullen worden, dan zulks in de beide andere landen geschied is. i> Het toestaan eener billijke vergoeding voor de beperkingen , waaraan de grondeigendommen moeten worden onderworpen , welke in het bereik van nieuwe of uitgelegde vestingwerken komen, heeft bij de verbonden regeringen andermaal een onderwerp van beraadslagingen uitgemaakt. Als de vrucht daarvan zal u eene wetsvoordragt worden voorgelegd. » Ook een ontwerp van wet betreffende de rijksambtenaren zal u , naar ik hoop, voorgedragen kunnen worden. i) De door Frankrijk tot nu toe betaalde en in de eerste maanden van het aanstaande jaar te betalen oorlogsschadevergoeding zal voor een groot gedeelte gebezigd worden tot delging der leeningen, welke de Noord-Duitsche bond voor het voeren van den oorlog had aangegaan. Voor een gedeelte dier leeningen heeft de aflossing reeds plaats gehad of is zij door opzegging voorbereid. Voor een ander gedeelte is uwe toestemming noodig, te welken einde u eene voordragt zal geworden. » In het vertrouwen dat de inwendige toestand van Frankrijk zich bij voortduring en gestadig zal ontwikkelen in den peest van bevrediging en beve tiging, heb ik het doenlijk geoordeeld de ontruiming der departementen , waarvan het bezetten volgens de vredesvoorwaarden tot de maand Mei van het volgende jaar moest voortduren, reeds nu te doen plaats hebben. De waarborgen, welke in de plaats van het teruggegevene pand treden, zult gij uit de op den 12den dezer dienaangaande geslotene overeenkomst leeren kennen, en met deze zal u eene conventie tot onderzoek en ter grondwettige goedkeuring worden voorgelegd, betreffende de concessien welke door Duitschland zullen moeten gedaan worden, om aan de nijverheid van den Elsas en Lotharingen begunstigingen te verzekeren. » Op het gebied der buitenlandsche politiek heb ik te beter mijne aandacht onverdeeld aan de bevordering en bevestiging van den vrede met Frankrijk kunnen wijden, daar de betrekkingen van Duitschland met alle buitenlandsche mogendheden van vredelievenden aard zijn en op wederkeerige welwillendheid berusten. i) Het doel van mijn streven blijft steeds, het regtmatige vertrouwen te bevestigen, dat het nieuwe Duitsche rijk een krachtige beschermer des vredes wil zijn. » Uit dit oogpunt is het eene bijzonder gewigtige maar tevens eene voor mij bijzonder aangename taak, met de naaste naburen van Duitschland, met de beheerschers der magtige rijken welke van de Oostzee tot aan het Konstanzer meir onmiddellijk aan hetzelve grenzen, vriendschappelijke betrekkingen aan te kweeken van zoodanigen aard , dat hare waarachtige opregtheid ook in de publieke opinie van alle landen aan geenerlei twijfel onderhevig zij. Bijzonder streelend is \ oor mijn hart de gedachte, dat de ontmoetingen, welke ik in den afgeloopen zomer met de persoonlijk zoo naauw aan mij verbondene monarchen
dier aangrenzende rijken gehad heb, door het versterken van het algemeene vertrouwen op eene vreedzame toekomst van Europa, bevorderlijk zullen zijn om zulk eene toekomst te verzekeren. n Het Duitsche Ryk en het Oostenrijksch-Hongaarsclie Keizerrijk worden door hunne geographische ligging en historische ontwikkeling zoo dringend en in zoo vele opzigten tot het onderhouden van vriendnabuurlijke betrekkingen genoopt. dat het gansche Duitsche volk voorzeker met opregte voldoening die betrekkingen gevrijwaard zal zien van allen storendea invloed der herinnering aan eenen strijd, die eene ongewenschte erfenis was van een duizendjarig verleden. ii Dat zulk eene voldoening over de algemeene ontwikkoling van het Duitsche rijk gevoeld wordt door de groote meerderheid der natie, daarvoor strekt mij de hartelijke ontvangst ten waarborg, die mij nog onlangs in alle oorden des grooten vaderlands ten deel gevallen is, en die mij vervuld heeft met innige vreugde, maar bovenal rnet dankbaarheid aan God voor den zegen , welke ons bij het gemeenschappelijke streven naar het goede ook in de toekomst niet zal ontbreken." De zinsnede der troonrede betreffende de verzoening met Oostenrijk werd met luide toejuichingen ontvangen. In de loge der diplomaten woonden al de in Berlyn aanwezige gezanten de plegtigheid bij; ook de Fransche zaakgelastigde Gabriac was daarbij verschenen. — Bij den bondsraad is, naar men uit Berlyn berigt, van den rijkskanselier eene voordragt betreffende den St. Gotthard-spoorweg ontvangen, welke strekt om te verklaren dat het Duitsche rijk toetreedt tot het op 15 October 1869 tusschen Italië en Zwitserland geslotene verdrag tot aanleg en ondersteuning van den bedoelden spoorweg, en daarvoor eene bijdrage van 20 millioen francs beschikbaar stelt. ENGELAND. Het Londensche Daily News zegt onder dagteekening van 10 October : » Heden wordt te Middlesborough eene onderhandeling gevoerd rakende belangen van schier even veel gewigt en omvang als de zaken van een klein koningrijk, welke soms de diplomaten op de been en de vorstelijke hoven in beweging brengen. Het Hof van Schoidsregterlijke beslechting en van Verzoening voor de ijzer en ijzerwerk producerende districten van het noorden van Engeland houdt heden in Middlesborough onder voorzitting van het parlementslid Thomas Hughes vergadering, om het bedrag van het arbeidsloon voor de eerstvolgende zes maanden vast te stellen. "Dat hof, een collegie ingesteld tot minnelijke vereffening of schoidsregterlijke beslissing van geschilpunten die op het industriele terrein oprijzen, vertegenwoordigt een dertigtal van de aanzienlijkste firma's van het groote ijzer producerende district Cleveland, en ruim dertig duizend werklieden. Zijn heilrijk doel is: scheidsregterlijke uitspraak in de plaats van oorlog en strijd te stellen in de onderlinge betrekking van die groote firma's en van haar talrijk werkvolk. Dat het daarin slaagt blijkt uit het feit dat sedert deszelfs oprigting de bedoelde fabrieken geenen enkelen dag wegens een industrieel geschil stil gestaan hebben, dat er geen dag arbeidsloon voor de werklieden, geen dag profijt voor de fabrikanten verloren is gegaan. » Het gemelde collegie is zamerigesteld uit een zeker aantal fabriekeigenaren on een gelijk aantal werklieden: de welvaart eener uitgestrekte en volkrijke landstreek is afhankelijk van dë vraag of zij het onderling zullen weten eens te worden, of niet. Wij zouden ons thans wel willen veroorloven aan de leden van het collegie, aan de beide helften , zoowel aan de fabrikanten als aan de werklieden die er zitten, te herinneren dat zij gezind dienen te zijn om te geven en te nemen. n Immers indien er in dat hof een geschil omtrent het bedrag van het arbeidsloon ontstond en er niet kon worden vereffend, zou het gevolg kunnen zijn dat die gansche landstreek in nood en ellende geraakte. Doch er is meer: het beginsel zelf van scheidsregterlijke beslechting wordt heden te Middlesborough op de proef gesteld. Indien het gezond verstand en de billijkheid der fabrikanten en werklieden van Cleveland deze beproeving goed doorstaan, is er voor de zaak zelve, de zaak van scheidsregterlijke beslissing, eene groote zege gewonnen. Indien zij toonen hoe wederkeerige redelijkheid en inschikkelijkheid tot eenstemmigheid en eendragt kunnen leiden, terwijl er om hen heen overal twisten tusschen werkgevers en werklieden gaande zijn, dan zal hun voorbeeld zeer veel bijdragen om het nut van scheidsgeregten ter verhoeding van strijd tusschen arbeid en kapitaal algemeen te doen erkennen." — Het hoofdbestuur der Internationale, hetwelk in Londen gevestigd is, heeft in eene dezer dagen gehouden zitting den Pool Wroblewski, laatstelijk bevelhebber eener afdeeling krijgsvolk van de Parysche Commune, tot zijn medelid verkozen. Zeker Paryzenaar, die hoofdkassier in dienst der Parysche Commune was geweest en sedert de wijk naar Londen genomen had, is door het hoofdbestuur in dezelfde zitting van de lijst van leden der Internationale geschrapt, omdat hij nis spion in de dienst der Fransche politie was, en te Londen de gangen van de uitgeweken aanhangers der Commune en inzonderheid de handelingen van het hoofdbestuur der Internationale beloerde. FRANKRIJK Het officiele dagblad van hel Fransche gouvernement zegt in zijn nommer van gisteren: » Eenige dagbladen geven voor, te weten wat er in de zittingen van de permanente commissie der Nationale Vergadering voorvalt, en geven zelfs verhalen daarvan. De onjuistheid dier verhalen bewijst op zich zelve reeds dat de leden der commissie en degenen die hare zittingen bijwonen hare beraadslagingen geheim houden , gelijk behoorlijk is. •« Het zou nutteloos en zelfs onbescheiden zijn de verkeerde opgaven der bedoelde dagbladen te verbeteren ; doch wij mogen niet laten zeggen , dat eenige leden der commissie altijd zonder geldige reden afwezig zijn. De door die dagbladen aangeduide leden kunnen integendeel worden gerekend onder degenen welke hunnen pligt als zoodanig het stiptst vervullen." — Blijkens de berigten uit Parys van gisteren werd aldaar stellig verzekerd dat de prins Napoleon een bevestigend antwoord van het Fransche gouvernement had ontvangen op zijne vraag of hij vrijelijk en ongehinderd ever het vaste land van Frankrijk naar Corsica zou kunnen reizen.
SPANJE. Dat gedeelte van de progressisten-partij, hetwelk den heer Zorilla afgevallen is en zich rondom den heer Sag*sta heeft geschaard , heeft eene verklaring van zijne beginselen uitgevaardigd met de bedoeling, eensdeels om te toonen dat het de echte beginselen der progressistenpartij niet verzaakt, gelijk Zorilla en diens volgelingen beweren , maar daaraan getrouw blijft, anderdeels om nieuwe aanhangers en onderteekenaren voor dat programma te winnen. Het manifest der Sagastianen — zoo heeten Sagasta's volgelingen in den wandel — is afgekondigd met een en zestig onderteekeningen. He< huldigt 1°. de natuurlijke regten van den mensch, als een boven elke wet verhaven rigtsnoer, ouder en meer verbindend dan alle constitutïen; 2°. Spanje's tegenwoordige constitutie, niet in eenen bekrompen zin noch met overdrijving van haren zin, maar eenvoudig in haren waren zin opgevat, en wel bepaaldelijk twee hoofdbepalingen der constitutie, namelijk de souvereiniteit der natie en de uitoefening van souvereine regten door het Huis van Savoye, welke twee bepalingen door het manifest op ééne lijn gesteld worden ; 3°. het beginsel der integriteit van het grondgebied der natie, waartoe het behoud van Cuba vereischt wordt Verder verklaart het manifest dat de onderteekenaren het programma niet in eenen geest van uitsluiting en van onverdraagzaamheid willen toepassen; dat zij de beginselen onwrikbaar en zonder de minste rekkelijkheid zullen staande houden en uit dien hoofde ook de Internationale zullen bestrijden, maar dat zij een iegelijk, die zich ter goeder trouw met hun programma vereenigt, in hun midden zullen opnemen, zonder te vragen hoe hij vroeger gedacht en gehandeld heeft. B E L G I E. De benoeming van den heer De Decker tot gouverneur dor Belgische provincie Limburg wordt door sommige liberale dagbladen als een weergaloos schandaal uitgekreten om reden dat hij in het beduur van den International, eene van de finantiele stichtingen van den beraamden Langrand, gezeten heeft. Hierop wordt thans door het Journal de Bruxelles en andere conservative dagbladen geantwoord: dat de heer De Decker dadelijk toen de International bleek eene onderneming zonder soliditeit te zijn het als haar bestuurder eerlijk verdiende geld aan de kas der vennootschap terug gegeven heeft opdat het actief bij de liquidatie harer zaken , die noodzakelijk geworden was, zoo veel grooter zou zijn; dat hij door zijne deelneming aan die vennootschap de achting van het publiek niet heeft verloren , maar dat hij in tegendeel onlangs door de Koninklijke Akademie van Belgie schier eenstemmig tot haren voorzitter voor het volgende jaar is gekozen, en dat hij alzoo in 1872 bij de viering van den honderdsten verjaardag dier nationale instelling zal voorzitten. De heer De Decker heeft zich vroeger doen kennen als behoorende tot de gematigde en onbekrompen katholieken die weigeren hun oordeel over politieke en andere zaken van wereldlijken aard aan het gezag der geestelijkheid te onderwerpen. Hij was het, die verscheiden jaren geleden in de Kamer van Afgevaardigden aan een katholiek ministerie, hetwelk aan de eischen der geestelijkheid ten aanzien van het onderwijs veel toegaf, deze woorden toevoegde: » Langs dien kant (dat is de kant der geestelijkheid) is de ademtogt van den geest der onverdraagzaamheid gegaan; indien ons openbaar onderwijs zijne leiding van die zijde ontvangt, zal er in Belgie een menschengeslacht van cretynen op het tegenwoordige volgen." Dat gezegde vond destijds veel bijval aan de zijde der liberalen ; het schijnt er thans vergeten te zijn, nu De Decker tot een hoog staatsambt wordt geroepen. C HIN A. Een bij de Londensche Times ontvangen schrijven uit Shanghai van 25 Augustus noemt verscheiden steden en oorden van het Chinesche rijk, alwaar zich in den laatsten tijd onder de inlandsche bevolking blijken van opgewondenheid en verbittering tegen buitenlanders, uit godsdienstige of andere redenen voortkomende, hadden voorgedaan. Verder zegt de schrijver van dien brief: » Overal op de plaatsen alwaar zulk eene gisting zich vertoonde, hebben de overheden, naar het schijnt, ter goeder trouw haar best gedaan om gewelddadige uitbarstingen voor te komen; zij zijn hierin geslaagd, en denkelijk zal de gisting thans zonder kwade gevolgen voorbij gaan. Doch voor de toekomst ligt er iets zorgbarends in die gedurig terugkeerende opwellingen van den alouden volkshaat der Chinezen tegen de buitenlanders. Ik voor mij geloof dat het in Peking gevestigde Regentschap wenscht en tracht het land voor het tegenwoordige in vrede te houden, ten einde den Keizer, wanneer hij meerderjarig geworden zal zijn en zelf de teugels des bewinds in handen neemt, een in rust verkeerend rijk te kunnen overleveren » De onderneming van het eskader der Vereenigde Staten tegen het aan China cijnsbare Corea heeft eene nadeelige uitwerking gehad , gelijk te verwachten was. Het is bekend dat die expeditie de beoogde uitkomst niet heeft opgeleverd; de Amerikanen zijn, na eenige forten op den weg naar de hoofdstad des lands vermeesterd en tot tuchtiging vernield te hebben, afgetrokken gelijk zij gekomen waren, zonder iets duurzaams gewonnen te hebben. Dit nu geeft aan de Chinezen aanleiding om te zeggen dat de Amerikaansche expeditie, even als vroeger de Fransche, door de Coreërs afgeslagen is, en om te denken dat zij in staat zijn om aan elke buitenlandsche legermagt het hoofd te bieden." VEREENIGDE STATEN. In een schrijven uit Philadelphia van 2 October zegt de correspondent der Londensche Times: » De heer Boutwell, de minister van finantien der Unie, heeft dezer dagen hier en daar in den Staat Ohio openlijke redevoeringen gehouden met het doel om er de kiezers gunstig te stemmen. Voorai weidde hij uit over den grooten vooruitgang die sedert de optreding van den President Grant in den staat der eedgenootschappelijke finantien was verkregen, en wel door schulddelging, door vermindering der uitgaven en door verligting der belastingen. » 's Lauds . finantiele gesteldheid, zeide do heer Boutwell, is thans zoo gunstig dat eene nieuwe verligting der belastingen, met minstens dertig millioen dollars, in de eerstvolgende zitting van het Congres verwacht mag worden. De uitgaven voor het eedgenootschappelijke bestuur, voor al deszelfs personeel, aanstalten en inrigtingen , zijn tot beneden honderd millioen dollars in het jaar verminderd.
ii Voor de toekomst wordt door d.>n beer Boutwell voortzetting der schulddelging, doch op minder groote schaal, aanbevolen ; hij acht raadzaam een vijftigtal millioenen dollars jaarlijks af te lossen of in te koopen ; zoodat de schulddelging maar half zoo veel zou bedragen als in de afgeloopen twee en een half jaren. Alsdan zou verligting der belastingen en vermindering der groote uitgaven voor derzelver inning mogelijk zijn; hetgeen nieuw leven aan de algemeene bedrijvigheid en welvaart zou geven. » In New York worden door de dagbladen nog dag op dag nieuwe oneerlijkheden, gepleegd ten koste der stedelijke kas, aan het licht gebragt; het publiek verneemt thans zoo vele blijken van schelmerij cn gewetenloosheid, dat het er schier van walgt. De coterie van staatkundigen en raddraaijers behoorende tot de demokratische partij, welke al die schelmerijen gepleegd, begunstigd of oogluikend toegelaten heeft en nog voortgaat de schuldigen te beschermen, doet alle moeite om in de stad New York en in den Staat van dien naam meester op het politieke terrein te blijven , en de leiding van de verkiezingen , dat is de benoeming der ambtenaren en overheidspersonen , in handen te houden: doch zij ontmoet tegenkanting in den schoot harer eigene partij ; immers een aanzienlijk deel der demokratische partij in den Staat New York wil de schande der aldaar gepleegde schelmerijen niet op de partij zelve laten nederkomen. Hieruit zal denkelijk een heete strijd ontstaan op de eerstdaags in Rochester te houden vergadering van gelastigden der demokratische partij uit de onderscheiden deelen van dien Staat. De stad New York zendt twee deputatien derwaarts, eene gekozen onder den invloed der cöterie, de andere door hare tegenpartij." De Londensche Times van gisteren zegt: » Volgens de berigten uit New York van 3 October was er door toedoen van het Zeventigercomité , dat zijn de gelastigden der gegoede burgerij , eene vervolging voor den strafregter aangevangen tegen den heer Hall, den burgemeester der stad ; het comité meende het bewijs te kunnen leveren dat hij bij de verdonkering en verkwisting van stads gelden medepligtig was geweest en had gehandeld op eene wijze , welke niet enkel grond tot eene burgerlijke regtsvordering , tot eenen eisch om teruggave en schadevergoeding , maar ook tot eene criminele aankiagte opleverde » Hall had eene dagvaarding ontvangen om op den 4den October voor den strafregter te verschijnen Intusschen was het publiek door <?en van de republikeinsche dagbladen der stad, de Times , bekend gemaakt met nieuwe bijzonderheden betreffeude het wanbeheer der stedelijke finantien. Daaruit blijkt dat de cöterie een aantal van omstreeks twaalf honderd handlangers en trawanten in hare soldy had, en hen eene som van '250,000 pond sterling jaarlijks, als ambtenaren van de stad of als werkzaam in hare dienst, deed genieten, hoewel zij in de daad luttel of niets ten dienste der stad verrigtten; die zoogenaamde ambtenaren der stad waren meestal dronkaards, spelers, rumoermakers en straatschenders, broodschrijvers en achteruitgegane dagbladschrijvers.kortom meestalslecht volk. Vele lieden van dat slagontvingen van de cóterie spoorweg-biljetten om zich naar de demokratische conventie te Rochester te begeven, en om er met redeneringen of op andere wijze den mond te sluiten aan die demokraten, welke de partij van haro verrotte leden zuiveren wilden." TELEGRAPHISCIIE BERIGTEN Londen, 17 October. De Times zegt, na den inhoud van de troonTede des Duitschen Keizers te hebben gegeven, dat het Duitsche volk het beginsel der eenheid onder het voorzitterschap van Pruissen ten volle heeft aangenomen , en dat Duitschland in het vervolg misschien nog wel voor vreemde aanvallen blootstaan, maar niet meer de schadelijke gevolgen van inwendigen tweespalt ondervinden zal. De Times geeft zijne goedkeuring te kennen van de invoering van een gemeenschappelijk muntstelsel in Duitschland, en van 's Keizers liberale staatkunde jegens Frankrijk, en voegt er bij dat zoo lang de heer Thiers aan het bewind blijft Frankrijk ongetwijfeld zijne verpligtingen gestand doen en het noodige geld vinden zal om ze te vervullen. Parys, 17 October. Door de herstemmingen is het algemeene resultaat der verkiezingen niet belangrijk gewijzigd; alleen heeft de minderheid van radicalen nog eenige leden gewonnen. Eene depêche uit Versailles zegt dat aldaar geenerlei berigt van onlusten op Corsica ontvangen is. Marseille , 16 October. Het bevestigt zich dat een smaldeel van hier vertrokken is. Er loopt een gerucht aangaande onlusten op Corsica, maar iets stelligs is daaromtrent niet bbkend. Alleen weet men dat de regering gisteren een bataillon jagers van Marseille naar Ajaccio gezonden heeft. Weenen, 16 October. De mededeelingen der heden morgen verschenen dagbladen aangaande den inwendigen politieken toestand zijn van zeer tegenstrijdigen aard. De meesten stemmen overeen in het berigt dat er heden bij den Keizer een min ; sterraad zal worden gehouden , waaraan de rijksministers en de graaf Andrassy zullen doel nemen. Berlyn , 16 October. Volgens hier ontvangen berigten uit Weenen was de beslissing des Keizers omtrent het aan den Boheemsches Landdag te geven antwoord uitgesteld tot dat het gezamenlijke ministerie daaromtrent geraadpleegd zou zijn. De Hongaarsche president-minister graaf Andrassy werd heden te Weenen verwacht. München , 16 October. De landdag is heden voor onbepaalden tijd verdaagd. Madrid , 16 October. De gisteren gehouden bijeenkomst der republikeinen was zeer talrijk. De heer Orense zat daarin voor. Er werd voorgesteld te verklaren dat een onverzoenlijke en onverpoosde strijd gevoerd zou worden tegen elk gouvernement hetwelk zich niet vereenigt met het beginsel eener eedgenootschappelijke republiek. Er werden vele en zeer heftige redevoeringen gehouden. Verscheiden sprekers verklaarden dat, in weerwil van de tusschen de republikeinen en de leden der Internationale bestaande verschillen, er toch tusschen hen eene volmaakte sympathie en naauwe verwantschap bestond. Het voorstel werd eenstemmig aangenomen. Madrid , 16 October. In het Congres heeft de heer Hevia heden zijne interpellatie omtrent de Internationale nader ontwikkeld. De
minister van binnenlandsche zaken heeft daarop geantwoord en de Internationale en hare beginselen met nadruk afgekeurd. Op eene aanmerking van den heer Gandara heeft de minister van oorlog geantwoord dat militairen niet deel aan openbare manifestatien mogen nemen. Rome , 15 October des avonds. Heden heeft het congres van Italiaansche geneeskundigen zijne vijfde jaarlijksche zitting aangevangen. Er zijn een aantal geneeskundigen en gelastigden van geneeskundige en andere besturen alhier zamen gekomen. De zitting is geopend met kreten ter eere van don Koning Victor Emanuel, en met de onthulling eener in de vergaderzaal aangebragte decoratie , waarop te lezen staat dat de brandstapel van Giordano Bruno gebluscht is en Galileï's boeijen gebroken zijn. Bucharest , 15 October Een wettelijk benoemd scheidsgeregt heeft de concessie tot het aanleggen en exploiteren van spoorwegen in Rumanie, door den Duitscher Strousberg verkregen en reeds gedeeltelijk in werking gebragt, voor ontbonden verklar.rd, met vrijlating aan de obligatiehouders dier onderneming om zich tot eene maatschappij van aandeelhouders te vereenigen en zich in de plaats der oorspronkelijke concessionarissen te stellen, waartoe hun dertig dagen bedenktijd gegeven wordt. Konstantinopel , 16 October. De cholera, die geheel verdwenen was, vertoont zich weder in naburige dorpen. Sedert Zaturdag zijn 60 personen aan die ziekte overleden. New York , 16 October. Goudagio 13V 4 -
---

