BUITENLANDSCHE BERIGTEN. DUITSCHLAND.
De halfofficiele Berlynsche Provinzial Correspondenz van gisteren berigt: n Het ontslag der landweer, waartoe door den Keizer kort na het sluiten der vredespraeliminairen bevel was gegeven, heeft ten gevolge der latere gebeurtenissen in Frankrijk niet dadelijk zoo volledig uitgevoerd kunnen worden, als de bedoeling was. ii Echter is onze regering er op bedacht, om in het belang van den landbouw, van de burgerlijke bedrijvigheid en van de betrokkene huisgezinnen, ook de laatste hinderpalen, welke het ontslag van een deel der landweermannen nog beletteden , onverwijld uit den weg te ruimen." — In een door de Kölnische Zeitung medegedeeld schrijven uit Berlyn van 15 April wordt gezegd: n De gisteren door den rijkskanselier gehouden rede over de gesteldheid van Frankrijk en de houding van onze regering ten aanzien daarvan is het onderwerp van alle gesprekken in de politieke kringen, en wordt algemeen in dien zin opgevat, dat de trage voortgang der vredesonderhandelingen eene eerste plaats bekleedt onder de redenen, waarom onze troepen in Frankrijk op eene zoo aanmerkelijke sterkte gehouden worden. De Fransche onderhandelaars hebben, naar zij verzekert, aan de vredes-praeliminairen eene met de letter en geest derzelve strijdige uitlegging pogen te geven , welke voldoende is ter verklaring van de door Duitschland in Frankrijk genomen maatregelen. Die poging schijnt niet enkel ten aanzien van de grenslijn maar met opzigt tot verscheiden andere punten gedaan te zijn. Of daartoe ook de quaestie van het aandeel van Elsas-Lotharingen in de schuld behoort, gelijk dezer dagen beweerd is geworden, blijkt niet; de rede van den vorst Bismarck heeft geen der bedoelde punten vermeld en laat de deur open voor gissingen daaromtrent; maar dit blijkt met zekerheid daaruit, dat Frankrijk aan de vredespraeliminairen eene uitlegging zoekt te geven, die niet toegelaten kan worden. i) Daarin vindt men een nieuw bewijs voor de onwaarschijnlijkheid van de oude bewering, dat behalve de openbaar gemaakte vredespraeliminairen nog geheime overeenkomsten omtrent sommige punten zouden gesloten zijn. Tot wederlegging van die bewering is reeds vroeger aangevoerd geworden, dat de heer Thiers, toen de praeliminairen bij de Nationale Vergadering behandeld werden, met nadruk aan de Vergadering verklaarde, dat zij alles wist en dat hij niets verborgen had noch had kunnen verbergen. De gisteren door den rijkskanselier gehouden rede heeft allen twijfel aangaande het bestaan van vermeende geheime stipulatien weggenomen. n Voor het overige wordt het meer en meer betreurd, dat de vredesonderhandelingen to Brussel en niet nader bij Berlyn gevoerd worden." F R A N K R IJ K. Uit Versailles is in den avond van 24 April de volgende ,mededeeling door den heer Thiers aan de gewestelijke overheden gerigt: li De laatst verloopene dagen zijn besteed aan werkzaamheden deigenie en het zamentrekken van troepen. De in Cherbourg, Auxerse en Kameryk gevormde corpsen, benevens de uit Duitschland teruggekeerde krijgsgevangenen, zijn hier vereenigd en onderscheiden zich door hunne ernstige en manhaftige houding. Men herkent onder hen de onverschrokken soldaten van Gravelotte, die, één tegen twee strijdend zonder terug te deinzen, eenen der grootste veldslagen onzer eeuw geleverd hebben. Hier worden twee afzonderlijke corpsen onder de generaals Douay en Clinchant gevormd. ii Gedurende de beide laatste dagen hebben bij Bagneux gevechten plaats gehad. Eergisteren tastten de opstandelingen, vernomen hebbende dat in Bagneux barricaden werden opgeworpen, dat dorp aan, eerst met 200 man, die in verwarring op de vlugt geslagen werden ;■ vervolgens met eene tweede kolonne van duizend man en een kanon. De kleine bezetting, uit twee compagnien van het 4Gste regement bestaande, liet de opstandelingen tot op eenen afstand van 300 meters naderen, en joeg ze toen met een moorddadig vuur op de vlugt. De weg was met hunne dooden bedekt. Heden wilden zij den strijd hernieuwen, en rukten zij aan, eene voorhoede onder de leiding van eeneu
sergeant vooruit zendend. De tirailleurs van het 70ste regement, die in hinderlaag gelegd waren, ontvingen deze voorhoede met zoo veel nadruk dat zij vernietigd werd; de sergeant en zijne manschappen werden gedood; de roode vlag, met welke zij aanrukten , is in onze handen. » Die kleine aanvallen, welke ten doel hadden onze werkzaamheden te belemmeren, hebben dit doel geenszins bereikt, want onze werken zijn voltooid, en de aanvallende operatien zullen spoedig beginnen." — Terwijl er door vrienden der Commune pogingen worden gedaan om voor haar een vergelijk te treffen met 'slands gouvernement, hetwelk op erkenning harer regtmatigheid en op gedeeltelijke inwilliging harer eischen zou nederkomen, heeft de minister van justitie eene aanschrijving, gedagteekend te Versailles den 23sten April, aan do procureurs-generaal gerigt, waarin het volgende voorkomt: «Hiernevens ontvangt gij de nieuwe wet waarbij aan de gezworenen de regtspraak wordt hergeven over de vergrijpen , gepleegd door middel der drukpers ot met de andere middelen ter openbaarmaking, welke in de wet van 17 Mei 1819 opgenoemd zijn. De Nationale Vergadering is alzoo terug gekeerd tot de liberale begrippen welke gedurende ruim dertig jaren aan het parlementaire spreekgestoelte onzes lands tot eer hebben gestrekt. n Buitendien herleeft door deze wet het meerendeel der wet van 27 Julij 1849, die niet eene doode letter is gebleven, maar gedurende twee en een half jaar, tot aan den aanslag van 2 December 1851 [dat is de gewelddadige omverwerping der Fransche republiek] toegepast en in werking geweest is. »Gij behoort u -ven geest en uw gedrag in de toepassing dezer nieuwe wet te doordringen met de vrijgevige begrippen welke den wetgever van het jaar 1819 en dien van het jaar 1849 hebben geleid; terwijl gij de drukpers vrij laat, behoort gij tegen hare aanvallen alles te beschermen wat die wetgevers hebben willen doen eerbiedigen. » Doch ieder tijdsgewricht heeft met eigenaardige gevaren te doen; inzonderheid op de gevaren onzer dagen maak ik u opmerkzaam. Er zijn thans schrijvers die hunne pen onteeren met vuige beginsel-verzaking en met allerheftigste uitvallen tegen de hoofdbeginselen waarop alle orde in de burgermaatschappij steunt. » Langen tijd en met nadruk hebben de bedoelde publicisten op de invoering van het algemeene stemregt aangedrongen; en thans verguizen zij onophoudelijk eene vergadering welke ontegenzeggelijk de meest vrije, onmiskenbare uitdrukking van dat algemeene stemregt is. Naar hun beweren zou het eene vergadering zijn van aanvallenden, uittartenden geest, hakende naar nieuwe revolutien; en toch weten zij zeer goed , dat er door die vergadering geen stap achterwaarts is gedaan sedert den dag waarop zij den beroemdsten man onder hare leden voorloopig tot hoofd van de uitvoerende magt der Fransche republiek heeft benoemd. » Daarentegen hebben de bedoelde schrijvers, ofschoon het verhevene woord volksvrijheid nog steeds in den mond voerende, zich gemaakt tot aanbidders en alom in den lande tot schaamtelooze verdedigers van een dictators-gezng , door buitenlanders en ontslagen tuchthuisboeven gewelddadig in handen genomen , hetwelk zijne heerschappij met moorden heeft aangevangen en ze dagelijks kenmerkt door het arresteren deiwelgezinde burgers, door het vernielen der drukpersen, door het plunderen der publieke inrigtingen, door diefstal bij de particulieren met inbraak 's nachts en gewapenderhand, door het inkerkeren der priesters, door het wegvoeren en in de smeltkroes werpen van het gewijde vaatwerk. Ja, het redelooze geweld hetwelk zich binnen Parys onder den naam van Commune tot regering heelt opgeworpen om zoo veifoeijelijke buitensporigheden te plegen, vindt schrijvers die voor hetzelve pleiten en weldra deszelfs navolgers zouden worden indien het de zege behaalde. » De vijanden van eene regering hoe ook genaamd zijn die publicisten niet, maar de vijanden van elke mensclielijke zamenleving; gij behoort hen zonder aarzolen te vervolgen. Laat u daarvan niet weerhouden wanneer zij, in eene schijnbaar meer gematigde maar even gevaarlijke taal, eene verzoening komen prediken waaraan zij zeiven niet gelooven ; hierbij stellen zij de uit het algemeene stemregt voortgekomen volksvertegenwoordiging en de zoo genaamde Commune van Parys op ée'ne en dezelfde lijn; aan de eerstgemelde verwijten zij dat zij aan Parys deszelfs gemeentelijke regten onthoudt, ofschoon aan die groote stad thans, voor de eerste maal, door de Nationale Vergadering uit eigen beweging al de regten ten aanzien van vertegenwoordiging en van bestuur zijn gegeven, welke de andere gemeenten van Frankrijk genieten ; ja, zij bezweren de Vergadering om hare edele hand uit te strekken naar de met bloed bevlekte hand , welke hare vijanden haar niet zonden durven toereiken. » Dat is minder rondborstige doch even strafwaardige taal; zij verzwakt het gevoel van regt en van onregt; zij leert de regtmatige orde van zaken en den opstand, de door Frankrijks wensoh gevormde regering en het door misdaden en schrikaanjaging opgedrongen dictatorsgezag uit één en hetzelfde oogpunt te beschouwen. n De afkondiging dezer nieuwe wet legt u, mijnheer de procureurgeneraal, eene taak op die veel arbeids vordert; ik zal altijd bereid zijn om met u deel in dien arbeid te nemen. Gedurende eene lange reeks van maanden zagen wij met hartzeer wat al rampen een oorlog met eenen buitenlandschen vijand over een land kan brengen. In den burgerkrijg, dien hoogst misdadige lieden thans zoeken te doen ontbranden , hebben wij eene meer werkdadige rol te vervullen ; daarin is onze persoonlijke tusschenkomst een gebiedende pligt; dien pligt zullen wij, gij en ik, weten te vervullen." Xe Verdun, in het departoment van de Maas, eene stad die in den oorlog dapper weerstand aan de Duitschers geboden en zware verliezen geleden heeft, is door bijdragen van rijken en armen eene aanzienlijke som gelds bijeen gebragt om liet gouvernement de krijgsschatting aan Duitscliland te helpen betalen. Dit berigt bet officiele dagblad van 'slands gouvernement, en het voegt daarbij eene aansporing om het voorbeeld van Verdun na te volgen. Verder vervolgt dat blad do lijst van gemeentebesturen en collegien, welke uit alle deelen des lands verklaringen van toetreding aan de Nationale Vergadering en aan het gouvernement rigten; in het nommer van verleden Maandag vermeldt het twintig zoodanige verklaringen, — Het dagblad der Paryscho Commune berigt in zijn nommer van 25 April, dat aan vijf loden des gemeenteraads opgedragen is de uitspraken van het militaire geregtshof te herzien, en dat de burger
Raoult Eigault zijn ontslag als hoofd der politie genomen en als zoodanig door den burger Cournet vervangen is. Verder zegt dat blad: » Daar er sedert eerige dagen verzekerd werd dat de noorder- en ooster-forten door de Duitsche troepen ontruimd en welligt aan het leger van Versailles overgeleverd zouden worden , meende de bevelhebber van Vincennes de wallen dier sterkte met eenige kanonnen te moeten doen wapenen. Daarop is de Commune gisteren namens den bevelhebber van het eerste Óuitsche legercorps uitgenoodigd tot strikte inachtneming des vredespraeliminairen. Dien ten gevolge zijn de bastions van Vincennes dadelijk weder ontwap?nd." — Berigten van verleden Dingsdag melden aan hot Daily News , dat in Parys Assi voor de tweede maal door zijne medestanders van de Commune gevangen gezet was, en dat in Versailles al wat men hoorde gelooven deed aan een nieuw uitstel van den beslissenden aanval op Parys. — Volgens le Gaulois, die te Versailles verschijnt, bestaan de buitenlanders , welke de generaal Cluseret (zelf een Amerikaan) onder het vaandel der Commune vereenigd heeft, in 18,000 Garibaldianen , 7,000 Iersche en Engelsche Fenians, 1200 Grieken, 600 Amerikanen , en 600 Spanjaarden en Duitschers, enz., eene magt van omstreeks 30,000 man uitmakende, die echter nog niet in het gevecht geweest zijn maar eene soort van reserve vormen ENGELAND. In de zitting van het Lagerhuis van verleden Maandag stemden vijf en dertig leden van de liberale partij voor het voorstel van den heer White, hetwelk de strekking had om het door de regering voorgedragen budget omver te werpen. Dat heeft vrij wat indruk gemaakt. In de zitting van Dingsdag zeide de heer Disraeli, de leider der oppositie-partij, dat hij in de zitting van 27 April voorstellen zou te verklaren » dat de finantiele voorstellen der regering onaanneemlyk waren en door de regering op nieuw in beraad genomen dienden te worden." Hierop verklaarde de minister van finantien, dat hij het voorstel tot het belasten der lucifers introk, omdat het aan onderscheiden zijden van het Huis veel afkeuring vond, maar dat hij het voorstel tot verhooging van de incometax en van het successieregt staande hield. Op de aanmerking van den lieer Disraeli, dat er alzoo in de daad een nieuw budget, een nieuw plan voor het finantieel beheer, van de regering te verwachten was , en dat het Huis tijd zou behoeven om hetzelve in zijn onderling verband te overwegen , antwoordde de minister , dat hij in de zitting van 27 April aan het Huis zou mededeelen hoe de regering over den staat der finantien en over de te bezigen middelen tot dekking der uitgaven dacht, maar dat hij in die zitting met de behandeling zijner voorstellen betrekkelijk het successieregt en de incometax wilde voortgaan. Hij gaf verder te kennen dat er bij de regering geen voornemen bestond om verandering in de invoerregten te brengen. In de zitting van Dingsdag werd van de zijde der warme liberalen oen aanval op een van de oude elementen der Engelsche staatshuishouding gedaan. De heer Wren Hoskyns vestigde de opmerkzaamheid op de bestaande regelen op het bezit en den overgang van vaste goederen , inzonderheid op die regelen welke de vervreemding en splitsing van grondeigendom belemmeren ; hij beweerde dat er meer kapitaal in grondeigendom zou worden belegd indien het beginsel van handelsvrijheid ook op de landerijen wierd toegepast ; en ten slotte stelde hij deze verklaring voor : n Het Huis is van oordeel dat de thans geldende bepalingen en regelen op het stuk van den grondeigendom het algemeene belang benadeelen daar zij dikwerf van het beleggen van kapitaal in landerijen weerhouden en de vrijheid van koop en verkoop verkorten." Dit voorstel is na eene vrij langdurige discussie, waarin dewensclielijkheid van herziening der bedoelde bepalingen door de regering in het algemeen erkend werd, met 79 tegen 49 stemmen verworpen. OOSTENRIJK. Het lang verwachte en in de zitting des Oostenrijkschen rijksraad» van 25 April door den president-minister graaf Hohenwart ingediende ontwerp van wet tot uitbreiding van de legislative bevoegdheid der landdagen bevat hoofdzakelijk de volgende bepalingen: § 1. De landdagen der in den rijksraad vertegenwoordigde koningrijken en landen hebben het regt om ten aanzien van aangelegenheden , welke volgens art. 11 der grondwet betreffende de rijksvertegenwoordiging aan den rijksraad voorbehouden ec bij § 5 der togenwoordige wet niet uitgezonderd zijn, wetsvoorstellen aan te nemen, welke met toestemming des rijksraads en na door den Keizer bekrachtigd te zijn, voor het betrokkene gewest kracht van wet erlangen. § 2. Wetsvoorstellen van dien aard worden door tusschenkomst deiregering aan den rijksraad voorgelegd, en moeten door dezen als voorstellen der landdagen in behandeling genomen worden. § 3. De rijksraad heeft zich bij deze behandeling te bepalen tot het onderzoek der vraag, of de door den landdag voorgestelde wet met de belangen des rijks vereenigbaar is of niet, en moet dienovereenkomstig aan het voorstel in zijn geheel zijne goedkeuring hechten of het verwerpen; tot eene wijziging van het voorgestelde wets-ontwerp mag niet besloten worden. § 4. Erlangt het wets-voorstel de toestemming der beide huizen van den rijksraad niet, dan wordt hiervan door de regering mededeeling aan den landdag gedaan. § 5. Het regt der landdagen tot het doen van wets-voorstellen, welke naar de vorenstaande bepalingen behandeld moeten worden, strekt zich niet uit tot de volgende aangelegenheden, die volgens art. 11 der wet over de rijksvertegenwoordiging tot den werkkring van den rijksraad behooren : a. tot de in alinea's a, een» van het aangehaalde artikel bedoelde onderworpen ; b. tot de aangelegenheden betreffende de militaire dienstpligtigheid en het aantal der te ligten manschappen; c. tot de regeling van het munt- en bankwezen, de tol- en handelsaangelegenheden, de telegraphen, posterijen en spoorwegen; d. tol do wetgeving over het staatsburgerregt; c. tot de wettelijke bepalingen ter uitvoering der rijksconstitutio, en f. tot alle aangelegenheden , welke naar het vergelijk met de landen der Hongaarsche kroon door gelijkmatige wetten of naar gemeenschappelijke beginselen geregeld moeten worden. § 6. De regering kan weigeren, wetsvoorstellen der landdagen, welke
niet aan het bepaalde bij § 1 beantwoorden, aan den rijksraad mede te deelen. § 7. Eene naar de vorenstaande bepalingen tot stand gebragte wet kan slechts langs den weg der rijkswetgeving ingetrokken worden, en wel hetzij op voorstel van den landdag, hetzij ook in andere gevallen, wanneer zulks bij eene latere, dezelfde aangelegenheid voor alle koningrijken en landen regelende wet bepaald wordt. § 8. Deze wet treedt met den dag van hare afkondiging in werking. BELGIE. De heer Rogier, de gematigd-liberale staatsman, een van de loden der staatregelende vergadering welke de Belgische grondwet heeft gemaakt, drong in de eergisteren gehouden zitting der Kamer aan op verdaging der discussie over de voorgedragen kieshervorming, doch zonder een bepaald voorstel daartoe te doen. Zijns inziens was het thans, nu er in Frankrijk een strijd van- zoo zorgbarenden aard werd gevoerd, geen geschikte tijd om Belgie in politieke beweging te brengen •door te beraadslagen over eene kieshervorming waarvan men buiten de Kamer niemand in den lande hoorde spreken. n Met politieke bijbedoelingen — zeide hij — zijn wij op nieuw gebragt in eene politieke discussie, wier einde nog niet nabij is. Immers, gij begrijpt toch wel, mijne heeren van de regter zijde, dat wij ons het wets-ontwerp zoo als het daar ligt niet door u, als op hoog gezag zullen laten opdringen. Wij zullen do discussie nog langen tijd voortzetton. Gij zeiven schijnt niet hartstogtelijk ingenomen to zijn met de voordragt; er zit althans onder u een gemoedelijk vriend des vaderlands, een man wiens stem gezag heeft en verdient, de heer Dumortier, •dien de voorgedragen kieshervorming bezorgd maakt, als vriend des vaderlands niet alleen maar ongetwijfeld ook als katholiek. «Immers onze politiek-godsdienstige twisten worden tot nog toe enkel in de hoogere klassen der burgermaatschappij gevoerd; de lager staande klassen zijn nog niet gewoon die twistpunten te bespreken: doch wanneer gij in den kring der laatstgemelde klassen het stemregt brengt door verlaging van den census tot tien francs, brengt gij er ook de discussie over politieke, godsdienstige en wijsgeerige vraagstukken. Er wordt wel ter geruststelling gezegd dat de kiezers van tien francs onder geenen anderen invloed dan dien der geestelijkheid staan; maar de geest dier kiezers zal worden bewerkt door andere kiezers, welke hun vertrouwen op de pastoors zullen zoeken te schokken. Kortom, het zal noch voor ■de geestelijkheid, noch voor de godsdienst, bij slot van rekening, voordeelig zijn, dat die volksklassen, welke zich hier te lande nog niet met de politiek-godsdienstige twistpunten inlaten, ze beginnen te behandelen." In de gisteren (Woensdag) gehouden zitting zyn weder door drie leden , allen liberalen , amendementen ingediend; één door den hoer Sainctelette , strekkende om alle mot openbare betrekkingen bekleede personen die meer dan 1500 francs bezoldiging hebben, en allen die een wetenschappelijk bedrijf uitoefenen, op de lijst der gewestelijke en der gemeentelijke stemgerugtigden te brengen onverschillig ot en hoeveel belasting zij betalen; één door den heer Vanhumbeeck , strekkende om het gewestelijke en het gemeentelijke stemregt, onafhankelijk van den census, toe te kennen aan allen die bewijzen vijf jaren lang op eene openbare lagere school onderrigt te hebben ontvangen ; en eindelijk één door don heer David , strekkende om (gelijk in Australische koloniën geschiedt) het stemregt toe te kennen aan een ieder die bij een examen voor den kantonregter toont dat hij met oordeel lezen en zonder grove taalfouten schrijven kan. In de zitting van heden is de heer Frère aan het woord.
TELEGRAPHISCIIE BERIGTEN. Parys, 26 April (des avonds). Het vuur is langs de gelieele linie met groote levendigheid hervat. De troepen van Versailles hebben nieuwe aanvallen tegen Montrouge, Issy en Vanves gedaan. De geloedereerden hebben verscheiden krachtige uitvallen gedaan om den vijand in het uitvoeren zijner werken te belemmeren. Nabij Bagneux, Clamart en Chatillon hebben ernstige gevechten plaats gehad. De ge1'oedereerden schijnen eenen aanval aan de zuidzijde te verwachten en hebben de beste bataillons daarheen gezonden; echter zijn hunne krachten te Montrouge niet voldoende om aan eenen ki-achtigen aanval het hoofd te bieden. Bij de brug van Auteuil liggen vijf kanonneerbooten, die Meudon, Brimborion en Breteuil beschieten. Men ziet tegen dezen nacht eenen grooten aanval van het leger van Versailles te gemoet. Versailles, 26 April (des avonds). Het fort Issy heeft heden-middag opgehouden het \uur onzer batterijen te beantwoorden: de batterijen buiten het fort gaan echter voort met schieten. Tegen Issy is eene parallel geopend. In de Nationale Vergadering heeft Louis Blanc den minister van justitie geïnterpelleerd over zijne circulaire, die hij strijdig met het regt noemde. De minister antwoordde dat elk tijdvak zijne eigenaardige gevaren had, en dat vele schrijvers dwalingen verkondigen, die misdadig kunnen worden. Ten bewijze daarvan las hij eenige stukken voor, en liet aan de Vergadering over te beslissen of hij in zgne circulaire te ver was gegaan. Vele stemmen antwoordden daarop met neen! De minister voegde er bij dat, wanneer de wettige orde in Parys hersteld was, de justitie in de vervulling van haren pligt al die gematigdheid zou betoonen welke de omstandigheden zouden toelaten. Louis Blanc vroeg hierop of de minister ook hen geregtelijk zou laten vervolgen, die zonder oproerige bedoelingen verzoening prediken. Op die vraag werd door den minister een ontkennend antwoord gegeven. Versailles, 27 April (8 ure des morgens.) Het door twee bataillons der gefoedereerden bezette dorp Moulinaux is gisteren door 300 man, waaronder 100 matrozen, aangetast en, nadat de gefoedereerden daaruit verdreven waren, bozet. De onzen hebben 25 dooden en gekwetsten verloren; het verlies der gefoedereerden was veel aanzienlijker. Onze batterijen gaan voort met het beschieten van het fort Issy en van de andere stellingen der gefoedereerden. Brussel , 26 April. Volgens een alhier officieel bekend gemaakt berigt is op de vraag van het bestuur der Noorder-spoorwegmaatschappij, of het vervoer van steenkolen en levensmiddelen naar Parys voorloopig gestaakt moest worden, bevestigend geantwoord, met uitzondering echter ten aanzien van de steenkolen bestemd voor de dienst der maatschappij zelve en voor de Parysche Gaz-maatschappij.
Rome, 26 April. Dezen morgen heeft de graaf d'Harcourt zijne geloofsbrieven in een bijzonder gehoor aan den Paus overhandigd. Da toestand der gezondheid van Z. Heil. schijnt bevredigend to zijn. Florence, 26 April. De Senaat heeft de algemeene beraadslagingen over de wet betrekkelijk de aan den Paus te verleenen waarborgen ten einde gebragt en de eerste tien artikelen der wet aangenomen. Londen, 26 April. De Egyptische regering heeft met het bankiershuis Oppenheim eene finantiele overeenkomst aangegaan tot inwisseling van de oude schatkistbons tegen nieuwe op onderpand der spoorwegen. Rio Janeiro, 6 April. De aan de provincie Matto Grosso verleende vrijdom van in- en uitvoerregten is voor drie jaren verlongd. Het kabinet is nog niet voltallig. De gele koorts rigt te Buenos Ayres groote verwoestingen aan. New York, 26 April. Gond-agio 105/g.
---

NEDERLANDEN. 's GRAVENHAGE, den 27sten April 1871.
Bij Zijner Majesteits besluit van den 23sten April 1871, n°. 6, is aan A. J. L. M. Lux , referendaris bij het Departement van Justitie, president van den hoofdraad der vereeniüing van den Heiligen Vincentius van Paulo, te 's Gravenhage, vergunning verleend tot het aannemen en dragen der versierselen van commandeur der orde van den Heiligen Gregorius den Groote , hem door Zijne Heiligheid den Paus geschonken. MINISTERIE VAN MARINE. Ue Minister van Marine brengt ter kennis van belanghebbenden , dat, krachtens bepaling desKonings, in dit jaar achttien jongelingen als adelborst der 3de klasse voor de zeedienst (na behoorlijk afgelegd examen) op het Koninklijk Instituut voor de Marine te Willemsoord kunnen worden aangenomen. De admissie heeft plaats op den lsten September aanstaande. Ouders of voogden , die verlangen dat hunne zonen of pupillen in dit jaar worden geplaatst, dienen vóór of uiterlijk op den 31sten Mei aanstaande aan den Minister van Marine een op zegel geschreven verzoekschrift in , houdende: a. naam en stand of beroep van ouders of voogden ; b. de godsdienstige gezindheid waartoe de jongeling behoort: c. de belofte van stipte voldoening aan de bepalingen van het reglement van het Instituut. Bij het verzoekschrift moet worden overgelegd : a. eene verklaring, af te geven door het gemeentebestuur, waaruit blijkt, dat de jongeling Nederlander is ; b. de geboorte-acte van den jongeling; c eene verklaring, door eenen bevoegden geneesheer afgegeven , dat de adspirant gevaccineerd is of de kinderpokken heeft gehad. In de maand Juni} aanstaande zal in de Staats-courant het noodige bekend gemaakt worden aangaande den tijd en de plaats van het te houden examen. De vereischte kundigheden bestaan in : «. het schrijven van eene goede hand ; b. kennis van de gronden der Nederlandsche , Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel in het Fransch en Engelsch zonder grove taal- of stijlfouten; c. kennis van de gewigtigste tijdperken en gebeurtenissen der vaderlandsche en der algemeene geschiedenis; d. kennis van de beginselen der aardrijkskunde; e. de kennis van de rekenkunde, daaronder begrepen de leer der evenredigheden en der gewone en tiendeelige breuken , met toepassing op het metrieke stelsel; f. de beginselen der wiskunde, en wel de stelkunst tot aan de vierkantsvergelijkingen en de meetkunst tot aan de vlakken. Geene meerdere, maar alleen grondige, kennis van het gevorderde en blijkende uit de toepassing van het geleerde, zal, wanneer er meer adspiranten zijn, die aan de overige vereischten voldaan hebben, dan plaatsen, van invloed op de rangschikking en derhalve op de toelating zijn. De toelating tot het examen wordt geweigerd aan: a. die op den lsten Januarij 1871 den ouderdom van 14 jaar niet hebben bereikt of hun 17de jaar zijn ingetreden (dus worden alleen toegelaten zij die in 1855 en 1856 zijn geboren); b. die geen Nederlanders zijn. Vóór den aanvang van het examen worden de opgeroepen jongelingen geneeskundig onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer. Bij gebleken ongeschiktheid voor de dienst wordt de toelating tot het examen geweigerd. De adspiranten, die het examen behoorlijk hebben afgelegd, en in het door de commissie opgemaakte proces-verbaal geene hoogere nommers hebben dan het bepaalde getal, worden als adelborst der 3de klasse op het Instituut aangenomen. Onmiddellijk na de aankomst op hot Instituut verbindt zich de adelborst om het Rijk, na zijne benoeming tot adelborst der lste klasse, tien jaren te dienen. Door de meerderjarigheid wordt het ontslag uit de zeedienst op verzoek niet verleend, tenzij door den belanghebbende eene vergoeding aan het Rijk worde gedaan van f 300 in het jaar, over den tijd, gedurenle welken hij aan het Instituut, zijne opleiding heeft genoten. Voor driejarige opleiding bij het Instituut wordt elf honderd gulden betaald, waarvan f 100 voor de boeken, instrumenten en teekengereedschappen aan den adelborst verstrekt. De betaling geschiedt in zes termijnen, als volgt: op den lsten Maandag in September van het eerste studiejaar f 250 » » lsten April » « » » 250 » » lsten Maandag in September » » tweede » 200
op den lsten April van het tweede studiejaar f 150 » n lsten Maandag in September » » derde » 150 » ii lsten April » » » » ,100 Niets hoegenaamd meer voor kleeding, voeding, zakgeld, geneeskundige hulp of behoeften van onderwijs wordt gedurende de eerste drie jaren ten laste van de ouders of voogden gebragt. Ten aanzien van verdere inlichtingen worden de belanghebbenden verwezen naar het door den Koning goedgekeurde reglement, dat verkrijgbaar is bij de Directien der Marine te Amsterdam, te Willemsoord en te Hellevoetsluis. 's Gravenhage, den 3den April 1871. De Minister voornoemd, Brocx.
---

