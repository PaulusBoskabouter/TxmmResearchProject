NEDERLANDEN. 's GRAVENHAGE, den 16den October 1871.
Bij Zijner Majesteits besluit van den 13 October 1871, n°. 27, is benoemd tot lid der commissie van administratie over de gevangenissen te Leeuwarden mr. W. J. van Welderen baron Rengers. belast met de waarneming der betrekking van rijks-advocaat in Friesland.
---

BUITENLANDSCHE BERIGTEN. FRANKRIJK
In het officiele dagblad van het Fransche gouvernement is gisteren, onder dagteekening van 14 October, het volgende medegedeeld: » Den 12den dezer zijn te Berlyn drie overeenkomsten tusschen Frankrijk en Dnitschland aangegaan en onderteekend, namelijk eene die het grondgebied, eene die finantiele aangelegenheden, en eeno die de grenstotregten betreft: de eerste strekt tot verbetering der grenslinie op zekere punten; de tweede brengt de verwijdering der Duitsche troepen uit onze zes oostelijke departementen mede; de derde behelst eene tijdelijke regeling van de zaak der grenstolregten voor den Elsas en Lotharingen. » De overeenkomst betrekkelijk het grondgebied zal de bekrachtiging van het Duitsche parlement en die van Frankrijks Nationale Vergadering behoeven. n De finantiele overeenkomst behoeft enkel de bekrachtiging van den President der Republiek en zal deze onverwijld ontvangen; de ontruiming der zes departementen zal dien ten gevolge terstond aanvangen, en binnen vijftien dagen moeten afloopen. » In plaats der aanvankelijk gevorderde onderteekeningen van bankiershuizen, heeft het Duitsche gouvernement verklaard de onderteekening van den President der Republiek benevens die van onzen minister van finantien toereikenden waarborg voor de vervulling der finantiele verbindtenis te achten. Er zal dus nu, voor het thans te kwijten gedeelte der krijgsschatticg, geene nieuwe uitgifte van wissels of van andere aanwijzingen op het buitenland plaats hebben. li De overeenkomst eindelijk betrekkelijk de grenstolregten behelst nagenoeg dezelfde schikking als aanvankelijk was afgesproken; doch de bijzondere begunstiging van den Elsas en Lotharingen zal niet anderhalf jaar, zoo als eerst bepaald was, aanhouden, maar sléchts één jaar, namelijk van 1 Januarij eerstkomende tot 31 December 1872. «Ziedaar de strekking van dat verdrag, waardoor de inlegering van buitenlandsche troepen, die zich acht maanden geleden tot veertig departementen uitstrekte, tot zes departementen wordt ingekrompen." Het Journal des Débats betuigt levendige blijdschap over de door bovenstaande mededeeling aangewezene uitkomst der onderhandelingen met Duitschland; en de Constitutionnel zegt: «Onze regering heeft eene overwinning behnald die eene nationale overwinning mag werden genoemd. Zijn er bij deze schikking bewilligingen gedaan, dan is het van Duitsclilands zijde geschied. Zulk eene uitkomst zal gansch Europa treffen; bespeurend dat onze vijand, onze overwinnaar ons zoo zeer ontziet, zal Europa eenen hoogen dunk van onze kracht en van de sterkte onzer tegenwoordige regering opvatten; hetgeen ten gevolge zal hebben dat ons bondgenootschap weder gezocht wordt en dat Frankrijk weder stem in Europa's raadsvergadering krijgt. i) Een nationaal voordeel is de dadelijke ontruiming onzer oostelijke departementen. Immers wanneer onze grond door geene buitenlandsche troepen meer wordt betreden, dan, en dan eerst, zal Frankrijk weder meester van zich zelf zijn en de beschikking over zijne magt en hulpbronnen hebben. «Inzonderheid opmerkelijk is de waarlijk onverwachte houding van den heer von Bismarck; die hardvochtige en achterdochtige staatsman betoont zich inschikkelijk en vol vertrouwen jegens den heer Thiers en den heer Pouyer-Quertier. Hij moet dan wel eenen zeer hoogen dunk van die Fransche bewindslieden en van onze tegenwoordige regering hebben." — Gisteren moeten alom in Frankrijk herstemmingen tot zamenstelling der departementsraden hebben plaats gehad, daar bij de stemming van 8 October in zeer vele kantons geene geldige keuze was verkregen, zoodat er nog nagenoeg een derde van het geheele aantal leden der gewestelijke vertegenwoordiging te verkiezen bleef. Verleden Vrijdag behelsde het officiele regeringsblad de onderstaande mededeeling, welke aan het publiek zeer opmerkelijk is voorgekomen om reden l 3 . dat zij een paar dagen na de optreding van den nieuwen minister van binnenlandsche zaken alsmede een paar dagen vóór de herstemmingen verschenen is, en alzoo de zienswijze van den nieuwen minister, den heer Périer, liet blijken en van invloed op de stemmen der kiezers kon zijn; 2°. dat zij het bestaan van verschillende partijen en van eene oppositiepartij niet verzweeg of bewimpelde maar scherp deed uitkomen; 3". dat zij wel de legitimisten onder die partijen opnoemde, maar van Orleanisten geen gewag maakte, terwijl Périer als Orleanist aangezien
werd, en 4°. dat zij niet onpartijdig is maar ééne partij, de Bonapartisten, aanvalt. >i Zekere dagbladen, bepaaldelijk die welke thans de roerigste partij vertegenwoordigen, zoeken de uitkomsten der jongste verkiezingen te verdraaijen. Zie hier de waarheid dienaangaande, naauwgezet opgemaakt uit de aan het gouvernement ingezonden staten en, wat de politieke rigting en kleur der gekozenen betreft, afgeleid uit den ter plaatse der verkiezing heerschenden dunk, die den eenigen vertrouwbaren grond voor eene politieke classificatie uitmaakt. i) Er zijn heden, 13 October, omstreeks 1850 keuzen bekend op het totaal van omstreeks 2860 te doene keuzen. De niet bekende keuzon zijn meerendeels van herstemming afhankelijk. Van die 1850 gekozenen kunnen 489 gezegd worden te behooren tot de tegen het gouvernement gestemde partijen, namelijk: 94 tot de partij die, al of niet te regt, de Bonapartisten-partij wordt genoemd ; 194 tot de legitimisten, en 201 tot de radicalen. » Aan den anderen kant zijn er onder de gekozenen 494 gematigde republikeinen, alsmede 867 vrijzinnige conservativen die zich ter goeder trouw bij den republikeinschen regeringsvorm nederleggen en deszelfs eerlijke toepassing verlangen. Dat geeft dus een totaal van 1361 gekozenen die het bestaande gouvernement ondersteunen, tegenover een aantal van 489 opposanten. » Het aantal tot de oppositie behoorende gekozenen is zoo even op 489 begroot in de onderstelling dat al de radicalen en al de legitimisten eenparig tegen het gouvernement zouden stemmen. Doch deze onderstelling gaat niet door; immers dag op dag zag en ziet men bij de Nationale Vergadering en bij de gemeenteraden, dat de gematigde legitimisten en de radicalen bij elke gelegenheid van beslissend gewigt hunne stem in eenen voor het gouvernement gunstigen geest uitbrengen. Uit dien hoofde zouden wij nog een tweehonderdtal van de gekozen departementsraadsleden kunnen tellen bij de 1361 die doorgaans in den geest des gouvernements stemmen ; zoodat er 1500 a, 1600 gekozenen aan de zijde des gouvernements staan, en 200 a 250 aan de andere zijde » Dat is de zuivere waarheid , wat er dan ook worde gezegd door partijen die als sterk willen doorgaan , even als of sterk zijn en zich sterk noemen ééne en dezelfde zaak waren. Doch zij maken eene misrekening; en elke nieuwe proefneming toont haar, dat ons land begrijpt, aan wie het zijne rampen te wijten heeft, en dat het zich niet weder zoodanige rampen van die zijde wil laten berokkenen." — Volgens een berigt van de Londensche Times zou het Fransche gouvernement besloten hebben om bij de hervatting van de zittingen der Nationale Vergadering niet meer aan te dringen op het belasten der weefbare stoffen met een regt van een vijfde der waarde, eene belasting die onlangs door den heer Thiers en door den minister van finantien als eene van de middelen ter voorziening in de buitengewone behoeften der schatkist was voorgeslagen. De budget-commissie had destijds vele bedenkingen tegen dat voorstel en gaf de voorkeur aan het belasten der inkomsten op zulk eene wijze als door haar lid, den heer Périer, die thans minister van binnenlandsche zaken is, voorgesteld was. — Volgens een berigt van le Siècle zijn de officieren in active dienst bij het Fransche leger dezer dagen van wege het gouvernement indachtig gemaakt aan de bestaande verordeningen, welke hun verbieden anders dan met toestemming van den minister van oorlog zich tot het publiek te rigten met mededeelingen of beschouwingen, in welken vorm dan ook openbaar gemaakt. — In Parys wordt eene vereeniging opgerigt, welke zich onder de bevolking van het gansche land en vooral onder de arbeidende volksklasse zal trachten te verbreiden, om er den verderfelijken invloed der Internationale tegen te werken. Zij heet » de Vereeniging der vrienden van vooruitgang door orde en door arbeid", ontzegt zich alle bemoeijing met politieke aangelegenheden, en wordt door een aantal mannen van naam en aanzien voorgestaan en openlijk aanbevolen. DUITSCHLAND. In de Beyersche Kamer van Afgevaardigden heeft de minister van eeredienst den 14den dezer uit naam van het geheele ministerie een zeer uitvoerig antwoord gegeven op de in ons n°. van 10 October medegedeelde interpellatie van den heer Herz en oen veertigtal andere leden omtrent de gedragslijn welke de regering met betrekking tot het kerkelijke vraagstuk denkt te volgen. Voorloopig kent men de strekking van 's ministers antwoord nog maar uit eene korte telegraphische opgave; deze behelst het volgende: »De minister constateerde dat er tusschen het standpunt der interpellanten en dat der regering zeer weinig verschil bestaat. Hij betoogde dat de staat het regt heeft om zijn regtsstandpunt ten aanzien der kerk te veranderen zoodra de kerk zelve den grondslag verandert, waarop tot dus ver de betrekkingen tusschen staat en kerk berustten. Voorts
betoogde hij dat de leer der kerk door het leerstuk der onfeilbaarheid veranderd is en dat de besluiten van het concilie gevaarlijk voor den staat zijn. Hij haalde eene reeks van getuigschriften van de Vaders van het concilie zeiven aan, volgens welke de katholieken tot hier toe niet aan de onfeilbaarheid van den Paus geloofd hebben. Wat aangaat de gevaarlijkheid van dat leerstuk voor den staat herinnerde de minister aan het schrijven van den aartsbisschop van MUnchen, waarin deze onbewimpeld zegt dat men den staat alleen gehoorzaamheid verpligt is zoo lang hij niet van de goddelijke wet afvalt, waarbij het dan van zelf spreekt dat de kerk zich voorbehoudt te bepalen of en wanneer de staat van de goddelijke wetten is afgevallen. Zeer uitvoerig betoogde de minister dat het regt van placet, hetwelk de bisschoppen eenvoudig ter zijde gesteld hebben , in elk opzigt van kracht is en regtens bestaat; en eindelijk bewees hij door menigvuldige aanhalingen , dat elk concordaat in de schatting der Pauselijke Curie niets meer is dan eene ieder oogenblik voor herroeping vatbare concessie van Rome. »Na dit betoog, waaraan de minister ruim twee uren besteedde, ging hij over tot de oigenlijke beantwoording der door de interpellanten gedane vragen. Dit antwoord luidde als volgt: » 1. De staatsregering is voornemens aan alle katholieke staatsburgers, van den geestelijken en den leeken-stand, welke het leerstuk van 'sPausen onfeilbaarheid niet erkennen, de volledige op 'slands wetten gegronde bescherming tegen het misbruik van geestelijk gezag te verleenen, en hen, zoo ver hare bevoegdheid zich uitstrekt, in hunne wettig verkregen regten en betrekkingen te handhaven. » 2. a. Zij heeft vast besloten het regt der ouders op vrijheid van godsdienstige opvoeding tegenover het leerstuk van 's Pausen onfeilbaarheid te erkennen. n b. Wanneer door aanhangers der oud-katholieke leer gemeenten opgerigt worden, dan is het voornemen der regering om, gelijk zij verklaart de individus voortdurend als katholieken te willen beschouwen, zoo ook die gemeenten als katholieke gemeenten te erkennen, en bij gevolg aan dezelve en aan hare geestelijken al die regten toe te kennen, welke zij gehad zouden hebben indien zij vóór den 18den Julij 1870 gevormd waren geworden. »3. Vast besloten hebbende, elke inbreuk op de regten van den staat met de constitutionele middelen af te weren, verklaart de regering zich tevens bereid, om de hand te leenen tot het maken van wetten, door welke de volledige onafhankelijkheid zoowel van den staat als ook van de kerk verzekerd wordt, vermits ook naar hare wijze van zien het herstel van den vrede op godsdienstig gebied en zijn behoud voor de toekomst alleen daardoor verkregen kan worden. »Eene discussie heeft hierover niet plaats gehad." [TALIE
In een schrijven uit Rome van 9 October wordt door eenen katholieken correspondent het volgende aan het Journal de Bruxelles gemeld: » De wetgevende kamers van het Koningrijk Italië zullen den 2'>sten November aanstaande hier ter stede vergaderen. De Koning Victor Emanuel kan niet besluiten om hare zitting te komen openen; hij zal die taak aan zijnen zoon, den Kroonprins, overdragen. » Sedert eenige dagen ontvangt de Paus geene deputatien; maar als doorgaans geeft hij dikwerf particuliere audientie. Dat de algemeene audientien ophouden is natuurlijk, dewijl al de deputatien, die verwacht konden worden, er geweest zijn: het wordt ten onregte als een blijk van ongesteldheid van den Paus aangemerkt; in tegendeel, de Heilige Vader is zeer welvarend. » Den 23sten dezer zal Zijne Heiligheid de leden van het Cardinaalscollegie op het Vaticaan vereenigen om hun in die vergadering bekend te maken met zijne beschikkingen tot het bezetten van openstaande bisschopszetels. Hoe veel Italiaansche dioecesen alsdan eenen herder zullen ontvangen, is nog niet bekend. De Paus zorgt in de eerste plaats voor die dioecesen alwaar de behoefte aan eenen herder het grootste is: zich wachtend van te veel op eens te doen laat hij nog verscheiden dioecesen onder het bestuur van de door het domkapittel aangestelde vicaris-en blijven. n Het aantal openstaande bisschopszetels is twee en tachtig; een dertigtal daarvan zullen eerstdaags door den Paus weder worden bezet. Alsdan zal ook de aanstelling van den door het Fransche gouvernement benoemden aartsbisschop van Parys plaats hebben. » Met eenig ongeduld wordt hier uitgezien naar de terugkomst van den graaf d'Harcourt, Frankrijks ambassadeur bij den Heiligen Stoel, die zich naar Versailles heeft begeven met de bedoeling om er den Piesident der Republiek door mondelinge inlichtingen met het bedenkelijke van 's Pausen gesteldheid bekend te maken. » Immers die gezant is, gelijk trouwens alle personen van doorzigt, van meening «Jat door de opening der wetgevende zitting alhier de gesteldheid van den Paus nog bezwaarlijker, zoo al niet volstrekt onhoudbaar, zal worden ; Zijne Heiligheid zal alsdan het bestuur van de zaken der Kerk hebben te voeren ten overstaan van een parlement hetwelk aangaande Rome's zaak geheel eenstemmig is in het gevoelen dat de Paus moet worden gedrongen om Rome te verlaten , en hetwelk enkel over één punt verschillend denkt, namelijk over de vraag of de uitzetting van den Paus bespoedigd of vertraagd zou dienen te worden. ii De revolutionaire partij wil de Italiaansche wet, houdende waarborgen voor de onafhankelijkheid van het Hoofd der Kerk, ter zijde stellen, en zij heeft daarvoor eene aanneemlijk klinkende reden, namelijk dat de Paus zelf de hem in die wet aangeboden waarborgen afgewezen heeft. Zij houdt alzoo de bewering staande, dat Mastaï — immers zij wil den Heiligen Vader niet anders aanduiden dan eenvoudig met zijnen familienaam — een burger is die met eiken anderen onderdaan van het koningrijk Italië ten aanzien van burgerlijke en politieke regten gelijk staat. ii Die bewering wordt beaamd door den Kroonprins Humbert; deze heeft reeds verklaard dat er, zoodra hij zijnen vader op den troon opgevolgd zou zijn, in Rome maar één koning , maar één met vorstelijke titels en souvereiniteitsregten bekleed persoon wezen zou , namelijk hij zeil. ii Alvorens de reis naar Parys aan te nemen heeft de heer d'Harcourt den Paus beloofd met allen nadruk te Versailles te zullen spreken; zelfs heeft hij zeer goede vooruitzigten gegeven; doch de Paus, die door Gods beloften wordt geschraagd, verlaat zich niet meer op de beloften van menschen. i) Indien de wetgevende kamers bij den aanvang harer zitting eene
verzameling diplomatische bescheiden van hot gouvernement ontvangen (gelijk doorgaans geschiedt) zullen zij daaruit niets anders betreffende Rome's zaak vernemen dan hetgeen de regering voor haar belang dienstig acht openbaar te maken. De keuze der in het Groene Boek op te nemen stukken zal met zorg en geslepen overleg geschieden. Daarentegen wordt nu reeds door vele dagbladen aangedrongen op openhartige bekendmaking van al wat er ten aanzien der zaak van Rome in het laatste jaar tijds op het diplomatieke terrein is voorgevallen. ii Eergisteren-avond greep hier een volksoploop plaats, doch zonder oorzaak of aanleiding van politieken aard; de volkshoopen werden door do politie uiteen gedreven; onder hen werden de kreten: «leve de Internationale! Weg met Victor Emanuel!" gehoord. " De nationale garde hier ter stede is in verwarring; vele van hare officieren hadden hun ontslag genomen; ter benoeming van nieuwe officieren werden 79 compagnien opgeroepen; van slechts zestien dier compagt ien zijn manschappen voor de verkiezing opgekomen. Van de zes duizend stemgeregtigden, opgeroepen tot het verkiezen der leden eener hier op te rigten regtbank van koophandel, hebben slechts vijftien (15) hunne stem uitgebragt." SPANJE. Blijkens de berigten uit Madrid van het midden der vorige week werd de strijd tusschen de twee deelen, waarin de progressisten-partij zich gesplitst had , steeds voortgezet, maar buiten de Cortes-vergadering gevoerd. De aanhang van Sagasta en de aanhang van Zorilla hadden ieder eene verklaring van beginselen opgesteld en waren om strijd werkzaam om daarop onderteekeningen te verzamelen. Tusschen die twee manifesten was weinig of geen wezenlijk verschil; doch het eerstbedoelde helde eenigermate naar de zijde der conservativen over, het andere naar de zijde der radicalen en republikeinen. VEREENIGDE STATEN. Blijkens de jongste berigten uit de Vereenigde Staten is door uitgeweken Ieren en Ierschgezinde Amerikanen wederom een gewapende inval in het grondgebied der Britsche kolonie Canada ondernomen , maar is hij ook ditmaal weder door het gouvernement der Unie tegen gegaan. Gedachtig aan den regel des volkenregts die aan elke regering verbiedt haar grondgebied te laten gebruiken voor het uitrusten en uitzenden van gewapende ondernemingen tegen bevriende staten, had de President Grant tijdig bevel aan de eedgenootschappelijke troepen in het noordoosten des lands gegeven om te beletten dat gewapende benden over de grenzen Canada binnen drongen. Dit berigt is in Engeland met groot genoegen vernomen; het heeft er eenen indruk gemaakt die de inzameling van giften ter leniging van den nood in Chicago bevordert. In de noordwestelijke staten der Unie heeft gedurende vele weken eene voorbeeldeloos drooge weêrsgesteldheid geheerscht; dien ten gevolge zijn in de vorige week groote landstreken van de Staten Michigan en Wisconsin geteisterd door boschbranden en door het vlam vatten van gras en struiken op de uitgestrekte grasvelden. Hierdoor zijn vele menschen omgekomen of van huis en have beroofd; de hartverscheurende bijzonderheden, daarvan bekend geworden, hebben onder het publiek in de Vereenigde Staten de door Chicago's ramp ontroerde gemoederen diep getroffen. — De Amerikaansche correspondent der Londensche Times zegt in een schrijven van 29 September: i> Er is in de hoofdstad van den Mormonen-staat door de eedgenootschappelijke overheid een regtsgeding aangevangen tegen degenen welke meer dan ééne huisvrouw hebben, hetgeen strijdig met een van de beginselen der wetgeving onzes lands is. Dat regtsgeding vordert gestadig. Er is voor den aanklager, dat is voor het gouvernement der Vereenigde Staten, een belangrijk punt gewonnen door eene uitspraak van den opperregter van het hooggeregtshof in Utah, waarbij verklaard is dat personen , welke de veelwijverij voor eene regtmatige, goddelijke instelling houden, ongeschikt en onbevoegd zijn om te zitten onder de gezworenen welke in dit regtsgeding uitspraak zullen hebben te doen. De lijst van personen , die geroepen zouden worden om deel van de jury uit te maken, noemde ook verscheiden ouderlingen, dat zijn leden van het kerkelijk bestuur der Mormonitische gemeente; toen hun naam bij het aflezen der lijst werd gehoord, werd namens den aanklager verklaard dat hij die personen niet als gezworenen in de aanhangige zaak kon laten zitting nemen, maar hen wraakte om reden dat zij de veelwijverij voor eene instelling van God hielden en alzoo buiten staat waren om als onpartijdige en onbevooroordeelde gezworenen in deze zaak te oordeelen. De grond van wraking werd van de andere zijde betwist doch door den magistraatspersoon, die in Utah als gelastigde en vertegenwoordiger van het gouvernement der Unie werkzaam is, aangenomen en voor geldig verklaard."
TELEGRAPHISCHE BERIGTEN Londen, 15 October. De Observer berigt dat er slechts voorloopige onderhandelingen [zie het berigt in ons vorig nommer] tusschen eenige pairs van de conservative rigting en de vertegenwoordigers der arbeidende klasse gevoerd, en dat de voorstellen van deze laatsten nog niet aangenomen zijn. De Observer gelooft zelfs dat die onderhandelingen tot geenerlei definitief resultaat zullen leiden; dat de wèrklieden geene politieke beteekenis aan de beweging hechten ; dat zij deze gelegenheid zouden aangrijpen om het gevoelen te uiten dat de tegenwoordige regering de belangen der arbeidende klassen niet genoeg behartigt, maar dat zij hunne beginselen niet zullen opofferen om den steun der conservativen te verkrijgen. Londen, 16 October. De Koningin is nog niet hersteld; echter openbaart zich eene merkelijke beterschap. De inschrijvingen ten behoeve van Chicago bedragen op de door den lord meyer van Londen geopende lijst reeds 500,000 francs. De generaal Burnside vertrekt morgen naar New York. Het comité der werklieden heeft een adres uitgevaardigd, waarin het verlangt dat in Engeland en Wales 'de kerk van den staat gescheiden worde ; volhoudt dat het tegenwoordige Lagerhuis ten deze het
verlangen des volks niet voldoende vertegenwoordigt, en betoogt dat de gevestigde staatskerk eene bron van nationale zwakheid is, dewijl zij verdeelheid onder het volk gaande houdt. Het comité kondigt aan dat er meetings bijeen geroepen zullen worden , ten einde de werklieden hun gevoelen omtrent dit onderwerp zouden kunnen doen kennen. Parys, 15 Octoder. De permanente commissie der Nationale Vergadering heeft heden van de regering eene mededeeling betrekkelijk de te Berlyn gesloten overeenkomsten (waarbij ook eenige strooken grondgebied door Pruissen aan Frankrijk afgestaan zijn) ontvangen, en verder beraadslaagd over do vraag of de prins Napoleon de gevraagde vrijheid zou erlangen om zich over het vasteland van Frankrijk naar Corsica te begeven, doch geen besluit dienaangaande genomen. Parys, 16 October. De minister van finantien Pouyer-Quertier is van Berlyn hier teruggekomen. Het bevestigt zich dat de betaling van het vierde halve milliard bij veertiendaagsche termijnen zal geschieden. Door den Franschen consul te Genève is het verzoek van den prins Napoleon, om zich naar Corsica te mogen begeven, aan de regering overgezonden. Deze heeft geantwoord dat zij zich niet tegen den terugkeer van den prins in Frankrijk zou verzetten. Te Toulouse zijn acht en te Rouen twee candidaten der radicalen verkozen. Weenen, 14 October. De Keizer heeft heden den graaf Beust en den graaf Hohenwart ten gehoore ontvangen. Naar van goeder hand verzekerd wordt heeft men niet dadelijk eene beslissing omtrent de aanhangige quaestien te verwachten, en moeten alle dienaangaande verspreide geruchten op zijn minst als voorbarig beschouwd worden. De halfofficiele Abendpost van heden geeft een telegram van het opperkommando te Agram aan den minister van oorlog, van 13 October des avonds, volgens hetwelk tot op dat tijdstip 63 opstandelingen en 194 geweren aan de overheid uitgeleverd waren en het geregtelijke onderzoek naar de oorzaken van den opstand reeds aangevangen was. Weenen, 14 October. Volgens de laatste officiele berigten is de opstand in de Militaire Grensgewesten zoo ver geeindigd, dat de reeds verordende militaire maatregelen gestaakt hebben kunnen worden. Rome, 13 October. In het regeringsblad is een besluit openbaar gemaakt, waarbij het klooster van St Andreas onteigend wordt. In dat klooster bevindt zich het noviciaat der Jesuiten. Het berigt, dat er een geschil tusschen de Fransche regering en het Vaticaan over de benoeming van bisschoppen gerezen zou zijn, hetwelk aanleiding tot het vertrek van den heer d'Harcourt zou gegeven hebben, is ongegrond. Rome, 14 October. De Opinione berigt dat de minister voor de openbare werken de noodige bevelen heeft afgezonden om de geregelde dienst door den Mont-Cenis-tunnel op den 16 dezer te doen beginnen. Kopenhagen , 14 October. De minister van binnenlandsche zaken heeft hoden in het Folkething medegedeeld dat zijn ambtgenoot voor de buitenlandsche zaken binnen weinige dagen vertrouwelijke mededeelingen aan de Kamer zou kunnen doen omtrent de tusschen Denemarken en Pruissen aanhangige onderhandelingen met betrekking tot de dienstpligtigen in Sleeswijk. Stockholm, 15 October. Do minister van buitenlandsche zaken, graaf Wachtmeister, is gisteren avond plotselijk overleden. New York, 15 October. Men berekent dat bij de jongste branden in Wisconsin en Michigan 1000 menschen omgekomen, en eigendommen ter waarde van 100 millioen dollars vernield zijn. New York, 14 October. Goudagio 14 3 / s -
---

