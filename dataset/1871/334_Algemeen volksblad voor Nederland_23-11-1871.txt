Wie gelooft in Amsterdam nog aan een gewichtig beginsel?
„H*t is zoet te kunnen slapen of van steen te zijn,” zeide Michel Angelo, „zoolang de ellende en de schande een rol spelen”. Bij het herdenken aan den vroegeren tijd, alleen staande om een gelukkig volk te zien verstikken in den voorspoed, behoeft men niet te slapen om voor een nachtwandelaar door te gaan. Hoevelen van die versteende getuigen van vroegere grootheid, levert niet de geschiedenis van elk volk op, en met hoeveel zorg worden zij niet door de menigte als een soort van krankzinnigen gadegeslagen, bewaakt, zoo noodig zelfs in de gevangenis bewaard. Zoo ging ’t Cicero, die dwaas genoeg was de vrijheid te beminnen. Zoo ging ’t Titus Labienus, mede een redenaar en historieschrijver van den eersten rang die, toen keizer Augustus zijn gedenkschriften uitgaf, de Libella van Cassius herlas in stede van ’t de moeite waard te achten in die gedenkschriften van Augustus na te gaan hoe een overweldiger en ongestrafte saamgezworene overal zijn verloren eer loopt zoeken. Zoo ging ’t voorheen, zoo gaat ’t nog heden ten dage. Te midden van den overvloed van algemeen geluk zijn er altoos enkelen van die ontevredenen, die de weldaden welke door regeerders met epen handen uitgestrooid worden, onverbeterlijk laten, die de vrijheid najagen en oude instellingen aankleven zoo die beter dan nieuwe de vrijheid beschermen. Domme tegenstanders van ’t nieuwe, niet waar? Hoe zien wij ze thans weer in onze goede, dommelige hoofdstad rondwaren, om de burgers te verontrusten met de vraag, aan wie ’t bestuur der gemeente met meer gerustheid toe te vertrouwen, aan goed gesalariëerde onderdanen, of aan de vrijheid en vooruitgang van Amsterdam beminnende burgers. Wie denkt in deze gouden eeuw van liberale éénheid en volmaaktheid in de hoofdstad van Nederland nog aan gevaar voor de vrijheid? Al zijn er ook enkele wolken aan den horizont, waar ter wereld is ’t altoos helder? De finautiën van Amsterdam zijn in uitmuntenden toestand, en dat, o wonder, niettegenstaande ze tot nu toe niet door goed gesalariëerde onderdanen zijn geadministreerd; maar ’t is niet onwaarschijnlijk dat de kanaalwerken tot verbinding met de Noordzee, op dien uitmuntenden toestand een niet bijzonder gunstigen invloed zullen uitoefenen, zoodra de plaats van de vrije burgers in de administratie wordt ingenomen door de rijk-gesalariëerde onderdanen. Nog verzet zich ’t aloud rechtsbewustzijn van enkele achtenswaardige burgers tegen ’t Caesarisme der liberalen van 1871, maar hun onafhankelijkheidsgevoel zal door den Amsterdamsehen senaat worden beperkt, wees er zeker van, lezer! De senaat is immers liberaal? De Amsterdamsche senaat wil nu eens aan de wethouders, door geld, ’t bewaren der wet aangenaam trachten t« te maken. Vroegere wethouders hebben zeker niet zooveel geestkracht betoond als de tegenwoordigen? Met name
mr. J. C. de Koning, een toonbeeld der zoo even genoemde 1 liberalen, zal zich b. v. in de regeling van het onderwijs i in de hoofdstad onsterfelijk roemruchtig, gehaat, geëerd \ of (’t zal later wel blijken wat) maken. Is dat geen ƒ5000.— ’sjaars waard? Gedeputeerde staten van Noord Holland beweren dat eene verhooging van 50% op de tegenwoordige wedde van ƒ2000, dus ƒ3000, voldoende verhooging is. Gedeputeerden, wat wilt ge? Bezit gij die blinde en vijandelijke hartstochten, die gevaarlijke menschen en noodlottige burgers vormen. Of kunt ge mr. J. C. de Koning nog niet naar waarde taxeeren ? Hebt gij, lezer, de „Stier van Potter gezien?” Denk u ’t origineel van Potter’s doek, een roode, woeste stier, onver.-tootend alles wat hem in zijn loop zou stuiten, en ’t rossige domme dier is fraai in zijn soort, en ’t soort is ontoerekenbaar voor de schade die ’t aanvicht. Wee die zulk een stier zijn prooi ontneemt; wel hem die het sterke dier gekocht heeft. Span zulk een dier voor de huizen, die ge wilt omverhalen en zie eens wat het vermag. Even als de roode stier van Potter uitmunt door kracht evenzoo munt de man, die thans als putbaas dient, om de hechtheid onzer staats- en stads administratieve grondslagen te onderzoeken, uit door nurksche kracht, drieste halfweterij. Zal de groote kunst van administratie thans uitgevonden worden, en moeten daartoe eerst de heeren wethouders van Amsterdam, voor zooverre zij dat begeeren, met mr. J. C. de Koning c, s. ƒ5000— ’sjaars ontvangen, of zullen gedeputeerde staten van Noord-Hollaud op hunne afwijzende beschikking de sanctie van hooger bestuur verwerven ? Maar tusschen hooger bestuur en de burgemeester en wethouders van Amsterdam bestaat immers ook een geschil over de kanaalwerken. Indertijd heeft de heer Thorbecke de spade opgenomen, om een kanaal van Amsterdam naar de Noordzee te graven, maar al aanstonds heeft hij die spade^an directeuren eener naamlooze venn. afgestaan en deze 'hebben ze aan een Engelschman ter hand gesteld. Die Eijgtlschman wil nu niet laDger grayen, tenzij men hem geld en veel geld geve. Nu zouden burgemeester en wethouders wel willen zien, dat de minister de genoemde directeuren liet graven, of zelf aan ’t graven ging; maar om goed geld te smijten bij kwaad geld, dat is niet Amsterdamse!); in ’t kort, burgemeester en wethouders van Amsterdam bedanken voor de eer om den Engelschman, die niet in hun dienst is dagloonen uittekeeren. Maar burgemeester en wethouders zijn immers slechts de onderdanen van den senaat? Alleen de Amsterdamsche senaat zal hier beslissen, en als nu die senaat goedvindt den Engelschman voorttehelpen, en met hem de kanaalmaatschappij en daardoor de oompjes, neefjes, zwagers die ’s jaarlijks ƒ 160,000.— genieten louter voor de administratie-kosten der Amst.
kanaalmaatschappij, als nu die senaat dat goedvindt, dan ontstaat er eene aandoénlijke harmonie tusschen den Amst. senaat, en de ministers van binn. zaken (Thorbecke) en finan tiën (Blussé,) (zie de missive van die heeren aan heeren burgemeester en wethouders van Amsterdam 8/9 Nov. 1871 Lett. G. no. 55 3e afd. waterstaat.) Dan bestaat er enkel nog maar een geschil tusschen gedeputeerde staten van Noord-Holland en den senaat, Als nu bij de verevening van ’t eerste geschil het liberale lid bij uitnemendheid, de Koning, der senatoren pronkjuwe d, ruimschoots bijdragen leveren wil tot spoedige beslechting, is dan niet alles gevonden ? Zou’t van de belanghebbenden in zake de beslissing over de waarde van Potter’s stier niet ondankbaar wezen, ind:en zij’t dier te laag taxeerden. Weerwil de Engelschman de hand leenen om die, aan ’t geluk des volks in den weg staande mijlpalen ^„beslissing van gedeputeerden” op zijde te schuiven, en zoo versteende getuigen van vroegere grootheid ’t wagen den mond te openen, dan wordt de meening van beroemde rechters en geneesheeren gevraagd, en misdaad of krankzinnigheid is dan van die praatzucht, welke invloed van Engelsche geldmannen op nationale instelingen vermoeden durft, de oorzaak. Maar, zult ge vragen, welk verband is er tusschen de kanaal-maatschappij en mr. J. C. de Koning, den Amsterdamschen senaat en de hoogeregeering, in zake de verhooging der jaarwedden van de wethouders en ’t verstrekken van gelden, door de gemeente Amsterdam, en op verzoek [van de ministers van binnenlandsche zaken en finan tien, aan de kanaal-maatschappij ? Geenszins over deze vraagpunten, over de woorden van Michel Angelo: „het is zoet te kunnen slapen of van steen te zijn, zoolang de ellende en de schande een rol spelen” onderhielden wij u, lezer. Dat de Amsterdamsche senaat en de hooge regeering ooit in handen van ellendigen mochten vallen tot schande voor stad en land, dat verhoede God!
---

BUITENLANDSCHE POLITIEK
De Londensche Times van gisteren zegt, dat de alopi in Engelaud onmiskenbaar toenemende welvaart, de bloei van handel en nijverheid er weder de gewone maar desniettemin bedenkelijke gevolgen hebben, namelijk aan de eene zijde geneigdheid om lichtvaardig geld in gewaagde speculatiën en onbezonnen ondernemingen te steken, en aan de andere zijde den toeleg van vele lieden om van die geneigdheid des publieks partij te trekken tot het verkrijgen van geld voor speculatiën en ondernemingen, die bezwaarlijk ooit zullen kunnen voldoen aan de verwachtingen, welke de ontwerpers daarvan, koesteren of althans bij anderen trachten op te wekken.
Het officiëele dagblad van het Eransche gouvernement behelst in zijn nommer van gisteren de volgende bekendmaking: „Het Comptoir d’Escompte heeft, in overleg met negen van de voornaamste bankiershuizen van Parijs, kleine
stukjes papiergeld ter waarde ieder van vijf francs uitgegeven. De société générale ter begunstiging van handel en nijverheid brengt stukjes papiergeld van een franc, van twee francs en van vijf francs waarde in omloop. „Het publiek wordt mits deze verwitigd, dat die biljetten aan ’s lands kassen en aan die der bank van Frankrijk worden aangenomen als bijpassing. „Dat papiergeldj is'gewaarborgd met gelden of bankbiljetten welke in ’s lands depot- en consignatiekas als onderpand gedeponeerd zijn; het heeft alzoo altijd de volle nominale waarde, en de houders hebben noch verlies noch onkosten of agio te duchten.” De uitgifte van dat papiergeld, zegt het Journal des Débats, is misschien in de steden een afdoend middel tegen den ondragelijken last van het gebrek aan pasmunt en aan klein geld; doch ten platten lande, alwaar de assignaten (het papier der eerste republiek) nog met schrik herdacht warden, zal de bevolking denkelijk weinig vertrouwen op dat papiergeld hebben en het niet gaarne aannemen. Het zou daarom beter zijn dat de bank van Frankrijk zelve biljetten van minder dan 25 francs waarde uitgaf, in plaats van haar uitsluitend recht tot het uitgeven van biljetten aan toonder over te laten aan particuliere credietinrichtingen, zoo veel het nuttigste maar niet het voordeeligste deel van dat recht betreft.
---

LEOPOLD VAN ANHALT-DESSAU.
Novelle door H. ZEEMAN. II.
Wat te doen met hem, die niet bukte en niet bukken wilde voor adellijken hoogmoed, zelfs niet boog voor de adellijke vooringenomenheid zijner eigene moeder? Welnu, t— wat te doen; — haar door list of geweld verwijderen ! Goed, maar waar zou die fiere, onverschrokken jongeling haar niet weten op te sporen ?... Hem dan! — Ha! daar schiet een lichtstraal in de ziel dier trotsche moeder! Hij moet verwijderd worden; uitspatten moet hij, zich baden in den zwijmel- der vermaken, zich uitputten bij drank en wellust, ziel en lichaam ondermijnen, zelfs met den dood het bekoopen, om ’t even, hij moet haar vergeten, zij hem verachten. ’t Besluit werd uitgevoerd! Eene oproeping van den keurvorst van Brandenburg, zijn opperbevelhebber, riep den jeugdigen erfvorst naar zijn regiment terug. Eenige dagen later was hij op reis om in geen jaar naar zijne erflanden terug te keeren. Schrander was het plan der oude vorstin, haren zoon een geruimen tijd door Duitschland en Italië te laten reizen, zoo veel geld te doen verkwisten als hij verkoos, ten einde zich te kunnen wentelen in het slijk der losbandigheid. Onder het ruischen der vermaken, bij ’t schuimen der bokalen, aan de borst van den fijnsten, den meest verleidelijken wellust, zouden die verliefde droomen zich wel oplossen; en als na jaar en dag de ontzenuwde, naar lichaam en ziel gesloopte jongeling terugkeerde, zou hij wel walgend zijn van haar, die den adellijken wellusteling wellicht haten zou! Aldus overlegde het de koele berekening. Maar de moeder wist niet, welk licht in de ziel van haren zoon was opgegaan. Zij ontzette, ja zij bevreemdde zich bij eiken brief dien zij van den keurvorst ontving: „de jongeling hield zich onbesmet aan ’t geen ziel en lichaam verwoesten kon”. Den beruckten „Duitschen dronk,” dien koningen noch keizers, landgraven noch keurvorsten zich schaamden en die in niets minder bestond dan aan ’t feestmaal te drinken tot men ineen zakte, om daarna in ’t harnas den roes uit te slapen, had hij veracht. In Italië hadden de schoonste vrouwen als om strijd naar zijn bezit gedongen en was hem de gelegenheid aangeboden, den wellust met volle teugen te kunnen inzwelgen; te vergeefs — hij was stil, afgetrokken, ernstig gebleven, en met mannenmoed scheen hij te waken dat zijn innerlijk wezen niets opnam van de besmetting, die hem aan alle zijden omringde. Er waren oogen blikken geweest, waarin die opgewondenheid, die
spier en zenuw trillen doet, ook hem ’t bloed koortsachtig door de aderen had gejaagd, doch dan was hij op eens teruggekeerd; en zijn gedrag en zijne afgetrokkenheid schenen te bewijzen dat zijn hart ineengekrompen was bij de gedachte dat hij: in ’t gevaar verkeerd had: „te zullen ophouden mensch te zijn.” „Hij werd ’ (zoo sloot zich bijna elk rapport), „hij werd meer en meer ernstig, bedaard, zelfs vroom, of ten minste hij kende zich zelven zoo zeer, dat hij de plaatsen wist te vermijden waar zijne betere beginselen gevaar zouden loopen”. Het doel was gemist! Vanwaar die strenge deugd, te midden van zooveel zedeloosheid? Van waar die mannelijke ernst, te midden van zooveel overdaad en rijkdom? Van waar die zelfkennis bij een jeugdigen vorst, aan wien alles ten dienste stond, tot zelfs kwistig veel geld, zoo juist geschikt om blind te worden in en voor zichzelven? Geen keurvorst, geen rijksgraaf, geen diplomaat kon de oorzaak vermoeden; ééne bladzijde uit het levensboek ven den jongeling gedurende zijne afwezigheid uit zijne erflanden, zal den sluijer van ’t geheim oplichten, Hij had voldaan aan den plicht van den krijgsman, hij had zijne moeder op ’t bevel van zijnen krijgsoverste, ook zijne Anna verlaten, maar ’t beeld der geliefde had hij met zich genomen. Dat beeld drong zich eiken dag dieper en dieper in de ziel die voor waarheid en oprechtheid
leefde; maar er waren oogenblikken, als de zwijmeldrank van den wellust en der gekunstelde liefde hem den beker der zinnelijkheid zoo verlokkend schoon aanboden, dat er iets van ’t denkbeeld bij hem oprees, dat ’t beneden de fierheid van den krijgsman was, zich te kluisteren aan eene vrouw, en dat het beneden zijne waardigheid was, te bukken onder het juk der liefde; — maar, wel hem! dat denkbeeld mocht één oogenblik ingang vinden, ’t volgende oogenblik verhief des te krachtiger de jeugdige liefde in zijne borst, en indien zijne moeder gehoopt had, dat die liefde aan ’t kwijnen zou slaan bij lange afwezigheid van ’t beminde voorwerp, dan had zij zich misrekend, want het verlangen naar de vurig geliefde Anna werd in ’t hart van den jeugdigen vorst met eiken dag onweerstaanbaarder. Aan dat verlangen werd voldaan: een verlof van drie dagen werd hem in stilte vergund. Hij kwam in den avond van een der heerlijke Julidagen van het jaar 1694, onbemerkt en zonder herkend te worden, aan de vriéndelijke boorden van de Mulda, ruim, een half uur van Dessau. Van daar sloop hij langs zijpaden naar de plaats der liefde en der gehechtheid. Wat hij hoopte, wat hij gesmeekt had, werd vervuld: hij ontmoette zijne Anna! Met die vastheid, zijn karakter zoo eigen, deed hij der geliefde de verklaring dat hij eerlang 20 jaar was, dat hij de teugels van het bewind dan in handen zou nemen, en zich niet dacht te buigen onder de luimen eener vrouw, al ware die vrouw ook zijne moeder. „O ik bid u 1” was het smeekend antwoord op die hartstochtelijke verklaring: „O ik bid u, breek om mijnentwil niet met uwe moeder, en buitendien, lieve! als eenmaal de luister van den troon, eD wellicht de glorie van wapenroem u omstralen, zult gij berouw hebben over eene verbintenis, waaraan — ik geloof het oprecht — uwe liefde deel heeft, maar misschien ook de onverzettelijkheid van uwen wil, en zoo zou ik, in plaats van uw geluk te bevorderen ” „Zwijg, Anna! zwijg, smeek ik u — ik heb u lief, oneindig, onveranderlijk, want Anna! ik ben een man, ik heb mij zelven leeren kennen; — dank, eeuwig dank ’t oogenblik toen mij de blinddoek afviel, toen ik schijn van wezen bij ’t licht der waarheid mocht onderscheiden, toen heb ik geleerd dat in mij een edel wezen zich bevindt, een wezen dat de volmaaktheid nabij moet komen.— Anna! — dierbare Anna! gelooft gij dat? O, geloof dan ook dat ik als zulk een edel wezen zal handelen, u — en u alleen eeuwig zal liefhebben, gelooft gij dat?” „Ik geloof het”, lispte Anna, met ’t hoofd tegen zijnen schouder leunende.
En wij gelooven het ook, want volgens het te Berlijn in ’t archief nog aanwezig stamboek, was de keurvorst van Anhalt-Dessau op den 16den Juni 1693 te Brandenburg als leerling V.'. M.\ aangenomen in de ambulante werkpl.-. daar werkende, met voorkennis en goedkeuring van des Dessauers vollen neef, Willem III, stadhouder dezer gewesten en koning van Engeland. Ziet daar ’t keerpunt, in ’t leven van den wellicht te driftigen jongeling! Toen hij aangenomen was als leerling V.\ M.\ toen waren hem de schillen van de oogen gevallen, toen had hij geleerd, dat, met al zijne schatten, adelbrieven en zijn wereldschen luister, hij geen mensch was in dien verheven zin, dien de vrijmetselaar aan dat schoone woord hecht. „Leer u zelven kennen,” was hem als plicht voorgeschreven; „luister uwe talenten door deugd op.” Is dat ook het verheven doel waarnaar gij streeft? Ja? —. Waarachtig ja? Welnu dan leer met nadruk u zelven kennen en tracht volmaakt te worden. Elke afwijking van ’t pad der deugd, elke zonde, elke lage daad bewijst dat gij nog blind, nog de ruwe steen zijt, dat gij u zelven nog niet kent. Die les, den erfvorst in ’t oogenblik zijner aanneming gegeven, die les vergat hij nimmer; die les bracht hij in beoefening. j
---

