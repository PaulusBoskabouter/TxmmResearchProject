NEDERLANDEN. 's GRAVENHAGE, den 18den September 1871.
Op heden is de zitting der Staten-Generaal door den Koning met de volgende rede geopend: Mijne Heeren ! Ik reken Mij gelukkig, bij de opening dezer zitting gunstige mededeelingen omtrent de aangelegenheden van het Vaderland te kunnen doen. Gelijk Ik ten vorigen jare de welwillende medewerking der oorlogvoerende Staten tot handhaving onzer onzijdigheid ondervond, bleef ook sedert dien tijd de betrekking met alle Mogendheden op den meest gewenschten voet. Met erkentelijkheid ontwaarde Ik de hartelijke deelneming van een naburig land in de plegtige hulde , die wij onlangs aan de nagedachtenis van roemrijk gevallen krijgslieden hebben gebragt. De wijze waarop Zee- en Landmagt, zoo in het moederland als in de Overzeesche bezittingen, zich van hare taak kwijt, geeft bij voortduring reden tot tevredenheid. Op grond van gebleken behoeftg zal, in verband met eene voor te dragen regeling van het vestingstelsel en wijziging der militiewet, de organisatie onzer strijdkrachten verandering moeten ondorgaan. Onze instellingen van onderwijs beantwoorden over het algemeen aan het doel. Intusschen behoeven sommige takken aanvulling of nieuwe regeling, die voorbereid wordt. De verwachtingen van den oogst zijn voor een groot deel niet ongunstig. De visscherij neemt in bloei toe. Handel en nijverheid, die den druk des oorlogs beter, dan voorzien werd , doorstonden, gaan met den vrede een tijdperk van nieuwe ontwikkeling in. Voor werken van algemeen nut wordt zoo van Rijkswege, als door provinciën, gemeenten, waterschappen én bijzondere vereenigingen, met ijver gezorgd. De overbrugging van het Hollandsch Diep, nog in dit jaar te volbrengen , zal na eenige maanden door aansluiting van Vlissingen aan hot spoorwegnet gevolgd kunnen worden. De diensten, van de ambtenaren van den Waterstaat gevorderd, nemen van jaar tot jaar toe. Het is Mij een genoegen , van dat corps met voldoening te gewagen. Het ontwerp eener nieuwe regterlijke inrigting zal U weldra bereiken. Ook andere voorstellen, het regtswezen betreffende, zullen U binnen kort worden aangeboden. Wetsvoordragten tot verbetering der Staatsinkomsten , tot hervorming van het belastingstelsel, tot betere regeling van de pensioenen van burgerlijke ambtenaren, zijn in gereedheid. De toestand onzer Overzeesche bezittingen is over het algemeen bevredigend. De rust bleet nagenoeg ongestoord. Een ruime oogst der voedingsmiddelen belooft vergoeding voor andere minder gunstige uitzigten van den kolonialen landbouw. In den handel zijn sporen van verbetering merkbaar. De regtstreeksche verbinding met het moederland, door stoomvaart, is met goed gevolg tot stand gebragt. Intusschen blijven gewigtige belangen voorziening vorderen. Veelomvattende onderwerpen worden alzoo aan Uwe beraadslaging voorgelegd. Blijve de bevordering der ware belangen van ons dierbaar Vaderland aller doel, en moge daartoe Gods onmisbare zegen op Uwe overleggingen rusten. Ik verklaar de gewone zitting der Staten-Generaal geopend. Bij Koninklijk besluit van 16 September 1871, n°. 7, is aan de na te melden officieren bij de dienstdoende schutterijen , op hun verzoek, eervol ontslag verleend , als : bij die te Amsterdam, aan J. Drost Dzn., als kapitein, onder gehoudenheid tot het volbrengen van de op hem uit kracht der wet nog
rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gehecht: bij die te Utrecht, aan mr. L. E. Bosch, als kapitein, en hem tevens vergund de uniform der schutterij met de onderscheidingsteekenen aan zijnen rang verbonden te blijven dragen. Voorts is benoemd tot 2den luitenant bij de dienstdoende schutterij te Steenwijk J. Jansonius, thans schutter. Bij Koninklijk besluit van 16 September 1871 , n°. 9, is H. J. Prakke, te Leeuwarden, thans plaatsvervangend districts-veearts, tijdelijk aangesteld tot buitengewoon districts-veearts. Bij Zijner Majesteits besluit van den llden September 1871, n°. 8, is benoemd tot regter-plaatsvervanger in de arrondissements-regtbank te Eindhoven jhr. mr. M. F. J. van Sasse van Ysselt, procureur bij die regtbank. | Herplaatsing wegens misstelling.] MINISTERIE VAN BINNENLANDSCHE ZAKEN. Bij beschikking van 16 September 1871, n°. 204, is aan Jacob Bouten , directeur der te Dordrecht gevestigde schroefstoomsleepreederij , tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland, Zeeland £n Limburg.
---

BUITENLANDSCHE BERIGTEN. FRANKRIJK.
Het Fransche gouvernement heeft, gelijk gemeld is, magtiging gevraagd om de fabrikaten van den lilsas en Lotharingen tot 1 Julij 1873 tegen verminderde grenstolregten in Frankrijk te laten invoeren, mits het Duitsche leger in Frankrijk tot de sterkte van vijftig duizend man verminderd worde en de departementen van de Aisne, de Aube,Cöted'-Or, Opper-Saöne, Doubs en Jura terstond ontruime. Dit voorstel heeft bij de Vergadering vrij wat tegenkanting ontmoet , meer dan de zoo dikwerf betuigde deelneming in het lot der nog door buitenlaudsche troepen bezette gedeelten des lunds en in het lot der afgestane provinciën kon schijnen toe te laten. De tegenkanting kwam vooral van belanghebbenden bij fabrieken welke door de begunstiging der fabrikaten van den Elsas en Lotharingen de binnenlandsche markt tijdelijk met deze gewesten zouden moeten deelen. De heer Thiers heeft zelf het woord moeten voeren om die tegenkanting te overwinnen. In de zitting der Vergadering van verleden Zaturdag -avond zeide de voorzitter: n De President der Republiek heeft overeenkomstig de wet den voorzitter der Vergadering verwittigd van zijn voornemen om in deze discussie gehoord te worden; ik geef hem alzoo het woord." De heer Thiers besloot zijn betoog aldus: «Wij doen eene industriele opoffering, die, wel beschouwd, geene opoffering is; wij doen eene finantiele operatie [de kwijtschelding van invoerregten uit den Elzas en Lotharingen] die in de daad niet eerder haar beslag bekomt dan de kwijting van den volgenden termijn der krijgsschatting, welke op Mei 1872 bepaald blijft; en met die twee niet belangrijke opofferingen verkrijgen wij de onverwijlde bevrijding van zes departementen. Zulk eene uitkomst durven wij fier, althans gerust aan uw, aan 'slands oordeel onderwerpen." Ten slotte is de door het gouvernement gevraagde magtiging met 533 tegen 31 stemmen verleend. Het wets-ontworp tot vaststelling der gewijzigde staatsbegrooting voor het loopende jaar is met 554 stemmen tegen ééne aangenomen. In de zitting van verleden Vrijdag heeft de Vergadering een wetsontwerp betreffende de suikerwetgeving van de regering ontvangen, strekkende, gelijk de minister van koophandel bij de indiening zeide, i) tot uitvoering der internationale overeenkomsten. De regering heeft verklaard eene wet te zullen voordragen betrekkelijk de bezittingen der familie Orleans , welke door den Keizer Napoleon bij het decreet van 22 Januarij 1852 verbeurd verklaard zijn. Zij wenschte de intrekking van dat decreet, doch achtte zich verpligt om, in afwachting daarvan, de opbrengst der bedoelde bezittingen ter voldoening aan de wet op de staatsbegrooting te brengen. De voordragt der regering tot voorloopige regeling van het departementaal bestuur van het departement der Seine is in de zitting van Zatürdag zonder hoofdelijke stemming aangenomen ; zoodat de gemeenteraad van Parys, onder toevoeging van eenen afgevaardigde uit ieder van de acht kantons welke met de hoofdstad het departement uitmaken, voorloopig en uiterlijk tot 31 December 1872 als departementsraad zal fungeren, doch enkel met de beperkte bevoegdheid welke de gewestelijke vertegenwoordiging had vóór de nieuwe organisatie, vastgesteld bij de wet van 10 Augustus jl. Na de voorgenomen overeenkomst betreffende den Elsas en Lotharingen bij voorbaat te hebben goedgekeurd, is de Nationale Verga-
dering Zaturdag na middernacht uiteen gegaan om in het eind des jaars, op 4 December, hare zittingen te hervatten. Alvorens zij scheidde zijn haar in de zitting van 15 en 16 September door den minister van finantien en door den heer Thiers bemoedigende, ja boven verwachting gunstige berigten omtrent 's lands finantiele en industriele gesteldheid medegedeeld. De commissie van 25 leden, welke ingevolge art. 23 der constitutie van 1848 de Vergadering gedurende de schorsing der zitting vertegenwoordigen moet, is zamengesteld uit tien leden van de regter zijde, drie van het regter centrum, vijf van do linker zijde, en zeven van het linker centrum. Het is een gevolg eener afspraak, dat alzoo de onderscheiden fractien der Kamer in evenredigheid met hare getalsterkte in de permanente commissie vertegenwoordigd zijn. De commissie van gratie blijft gedurende het reces werkzaam om in overleg met het Gouvernement te beslissen op verzoeken om gratie van Parysche opstandelingen, en die namens de Vergadering in te willigen of af te wijzen. — Het officiele regeringsblad van gisteren behelst een besluit, bepalende dat de verkiezingen ter zamenstelling der departementsraden naar de voorschriften der nieuwe wet, op Zondag 8 Oetober zullen plaats hebben. — De nationale garde in het departement van de Rhöne en die in het departement van de Loire zijn door den President der Republiek bij een besluit van 12 en bij een van 14 September ontbonden , krachtens de wet van 25 Augustus jl. Den 15den zijn te Lyon al de posten waarop sedert lang door de nationale garde wacht gehouden werd, door linietroepen bezet, en is gelijktijdig het opschrift: "Commune van Lyon" van de bekendmakingen der stedelijke overheden verdwenen. De vrees dat de bevolking der voorsteden van Lyon en van SaintEtienne zich met geweld tegen de ontwapening der nationale garde zou verzetten , heeft zich dusver niet bewaarheid. — In het departement du Gard is de gemeenteraad van Vauvert door den departementsprefect in zijne functien geschorst omdat zijne leden bij eene petitie de ontbinding der Nationale Vergadering hadden verlangd, zeggende dit verzoek niet als vergadering maar als gewone burgers te doen. Daar de petitie door al de leden van den raad en door geene andere personen onderteekend was, heeft zij in het oog van den prefect den aard eener handeling van het bestuur, terwijl hij het verzoek om ontbinding nbeleedigend voor de nationale volksvertegenwoordiging en strijdig met de openbare orde" noemt. — Uit onderscheidene berigten blijkt dat de aanhangers der Keizerlijke regering in Frankrijk niet stil zitten. Zoo zijn in het midden deivorige week door den militairen gouverneur van Parys bij dagorder maatregelen bevolen tegen de pogingen om zeker blaauwboekje, strekkende ten betooge dat de oppositiepartij en niet het Keizerlijke gouvernement den oorlog tegen Duitschland te verantwoorden heeft, onder het garnizoen te verspreiden. Evenwel heeft het gouvernement gemeend den heer Clément Duvernois, eenen gewezen dienaar en warmen aanhanger van het Keizerlijke gouvernement, de vergunning tot het oprigten van een dagblad niet te mogen weigeren. Dat nieuwe dagblad zal VOrdre heeten en weldra te Parys verschijnen.
OOSTENRIJK. Aan den Boheemschen landdag is bij zijne opening het volgende rescript des Keizers voorgelezen: ii Toen wij bij ons patent van 30 Julij 1870 de landdagen van onze Koningrijken en Landen in hunne wettige vergaderplaatsen bijeen riepen zagen wij ons daartoe in de eerste plaats genoopt door de gewigtige gebeurtenissen , waarvan Europa het schouwtooneel was geworden en welker niet te berekenen gevolgen onze volle aandacht tot zich moesten trekken. Onder bescherming des Allerhoogsten is het ons gelukt te midden van die gebeurtenisson de zegeningen des vredos voor ons rijk te bewaren, en met gerustheid kunnen wij ons andermaal aan het werk van de innerlijke bevestiging des rijks toewijden. •> Het is onze wensch dat inzonderheid de betrekkingen van ons Koningrijk Bohemen tot de monarchie op eene in allen opzigte regtvaardige en bevredigende wijze geregeld worden. Gedachtig aan de staatsregtelijke stelling van Bohemens kroon, en in het bewustzijn van den roem en de magt, welke zij aan ons en onze voorvaderen verleend heeft; gedachtig voorts aan de onwrikbare trouw, waarmede de bevolking van Bohemen ten allen tijde onzen troon geschraagd heeft, erkennen wij gaarne de regten van dit Koningrijk en zijn bereid die erkenning met onzen Koninklijken eed te vernieuwen. >i Wij kunnen ons aan den anderen kant niet onttrekken aan de dure verpli. tingen welke wij jegens onze overige Koningrijken en landen door ons diploma van 20 Oetober 1860, alsmede door de staatsgrondwetten van 26 Februarij 1861 en van 21 December 1867, eindelijk door den aan ons Koningrijk Ilongarye gezworen krooningseed hebben aangegaan. Met voldoening nemen wij daarom de bij het alleronderdanigste adres van den Landdag van ons Koningrijk Bohemen van 17 September en 5 Oetober 1870 gedane verklaring aan, van zijne bereidvaardigheid om de aanspraken des lands in overeenstemming te brengen met hetgeen 's rijks belangen vorderen en met de regtmatige aanspraken der andere Koningrijken en Landen. n Wij noodigen den landdag uit om in dien zin aan het werk te gaan, met den geest van gematigdheid en verzoening de aan de behoeften des tijds beantwoordende regeling der staatsregtelijke betrekkingen van ons Koningrijk Bohemen in overweging te nemen en ons in staat te stellen, om zonder verkorting der regten van onze overige Koningrijken en Landen een eind temaken aan eenen grondwetsstrijd, waarvan de langere duur bedenkelijke gevolgen voor onze getrouwe volken zou kunnen hebben. .i Terwijl wij onze regering gelast hebben de bij ons rescript van 20 September toegezegde verordening op de verkiezingen voor den landdag alsmede eene wet tot bescherming van de beide nationaliteiten des lands aan den landdag voor te dragen, zenden wij aan den landdag genadiglijk onzen Keizerlijk-Koninklijken groet. «Gegeven te Weenen, 12 September 1871. «Frans Joseph.'*
ENGELAND. De wet tot uitbreiding en verbetering van het lager onderwijs in Engeland en Wales is nu ruim een jaar in werking geweest; over het
geheel beantwoordt zij aan de verwachting harer voorstanders, met uitzondering van één punt, namelijk de godsdienstige moeijelijkheid, gelijk het in Engeland wordt geheeten. De wetge\er, noch een louter wereldlijk volksonderwijs noch volksonderwijs in kerkgenootschappelijke scholen verkieslijk achtend, bepaalde dat in elke gemeente door het plaatselijke schoolbestuur, dat is door de gelastigden der belanghebbende en belasting betalende ingezetenen, zou worden uitgemaakt of er inde lagere scholen der gemeente godsdienst-onderrigt zou worden gegeven, en, zoo ja, naar de leer van welk kerkgenootschap. De regering en de meerderheid des Parlements vleiden zich destijds met de gedachte dat zij daardoor de godsdienstige moeijelijkheid afsneden ; en zij koesterden de hoop dat het onder den invloed der publieke opinie, die zoo nadrukkelijk een algemeen verbreid . nationaal volksschoolwezen verlangde, in elke gemeente spoedig door onderlinge inschikkelijkheid tot eene voor alle partijen aannemelijke schikking betreffende het godsdienst-onderrigt zou komen. Die hoop heeft zich tot nog toe niet verwezenlijkt: integendeel wordt er in menige gemeente heete strijd over het godsdienst-onderrigt gevoerd; het gevolg daarvan is dat de minderheid zich aan de beslissing der meerderheid van het plaatselijk schoolbestuur onttrekt en gelegenheid tot onderwijs voor kinderen buiten de gemeenteschool zoekt. De godsdienstige moeijelijkheid doet zich bij de toepassing der schoolwet zoo zeer gevoelen dat de wensch naar eene herziening dier wet nu reeds gehoord wordt. Volgens het Daily News zijn er in de volgende parlementszitting voorstellen daartoe te verwachten, on zou het gouvernement wèl doen met die voorstellen niet af te wachten, maar zelf den eersten stap tot de herziening te doen. Trouwens, het genoemde blad, en de radicale liberalen in het algemeen, hebben steeds naar een louter wereldlijk volksonderwijs gestreefd en dit als de eenig mogelijke oplossing der godsdienstige moeijelijkheid, als den eenigen weg tot stichting van een waarlijk nationaal volksschoolwezen aanbevolen.
— Eene ongunstige raming van de opbrengst der veldgewassen in Engeland wordt door eenen deskundige, den heer Scott, landbouwer in Surrey, onder dagteekening van 15 September in de Times gegeven. Zij is gegrond op opgaven en waarnemingen, ontvangen uit en gedaan in onderscheiden deelen van Engeland; hierin ziet de heer Scott genoegzamen grond tot algemeene gevolgtrekkingen; en hij schrijft: » Onze tarweoogst is negen a tien bushels (schepels) per acre beneden de opbrengst van een gemiddeld oogstjaar, en niet van de beste qualiteit; hij is omstreeks dertien millioen quarters minder dan de hoeveelheid die wij voor de volksvoeding behoeven; zoodat wij, om tot den volgenden oogst in onze consumtie te kunnen voorzien, denkelijk eene som van omstreeks vijf en dertig millioen ponden sterling, dat is de helft van het totaal der nationale belastingen, tot het aankoopen en aanvoeren van buitenlandsche tarwe zullen moeten uitgeven. /i Aangaande de veldgewassen van minder gewigt meen ik uit mijne waarnemingen de gevolgtrekking te mogen afleiden dat wij in Engeland en Schotland eenen zeer ruimen oogst van garst alsmede van erwten hebben, van haver eenen gemiddelden oogst, van boonen een weinig minder Van veevoeder en alle gewassen die tot stalvoedering dienen hebben wij dit jaar overvloed. De hop is een misgewas." De heer Scott zegt zelf, tegenspraak van zijne opgaven te ver- • wachten, ook van personen wier eigenbelang daardoor gekrenkt wordt. Intusschen blijkt uit eenen van regeringswege openbaar gemaakten staat, dat er dit jaar in het koningrijk 3,575,996 acres land met tarwe bebouwd zijn, dat is 75,453 meer dan in het vorige jaar. — De werkstaking onder de arbeiders van werktuigfabrieken te Newcastle duurt voort; volgens het Daily News van verleden Zaturdag is liet twijfelachtig wie van de twee strijdende partijen het ten laatste winnen zal. In Noord-Staffordshire is de werkstaking , waarmede do ijzergieterijen er bedreigd werden, door de bewilliging der gevraagde verhooging van het werkloon verhoed, althans vooreerst. In het Schotsche graafschap Fife is in eenige steenkolenmijnen de eisch om verhoogd werkloon ingewilligd. In eene steenkolenmijn nabij Shefïïeld hebben de jongens, dat zijn de werklieden die zekere minder zware werkzaamheden verrigten, ten getale van omstreeks honderd, verleden Vrijdag den arbeid eensklaps gestaakt ten einde hooger loon af te dwingen; de voortzetting van het andere werk in de mijn werd daardoor belet en alzoo een vierhonderdtal mijnwerkers buiten hunnen wil werkeloos gehouden.
ITALIË De onderscheidene gouvernementen die godsdienstige stichtingen in Rome, aan hun land of aan onderdanen van hetzelve belioorende, te beschermen hebben, zijn naar de verzekering van sommige Parysche dagbladen onderling overeen gekomen om daartoe de handen ineen te slaan. De eerste stap tot deze onderlinge afspraak of verbindtonis zou niet van Frankrijks, maar van Engelands zijdo gekomen zijn. Het gemeentebestuur van Rome heeft, volgens de berigten van het Journal des De'bats, op nieuw gelastigden afgezonden om een door Fransche kloosterzusters bewoond gesticht daar ter stede (het klooster der Dames Fran^aises du Sacré Coeur, ook wel della Trinita di Monti geheeten) binnen te treden en er in het belang der stad bouwkundige opnemingen te doen; doch ditmaal had het vooraf en tijdig vergunning daartoe van het Fransche gezantschap verzocht. De vergunning is verleend, en daarmede is, volgens het genoemde dagblad, die zaak geheel vereffend. — De gemeenteraad van Rome heeft zich nagenoeg eenstemmig vereenigd met het voorstel van een zijner leden om een borstbeeld van wijlen den heer Bonjean op het Kapitool te plaatsen , uit erkentelijkheid voor de diensten die hij als lid des Senaats van het Fransche keizerrijk aan de zaak van Italie's eenheid heeft bewezen. Het is bekend dat de heer Bonjean, die onlangs op bevel der Parysche Commune als gijzelaar gegrepen en vervolgens ter dood gebragt is, in den Senaat van Frankrijk meermalen het woord heeft gevoerd om de Italiaansche staatkunde tegen de bedenkingen van de overgroote meerderheid der senaatsleden te verdedigen. SPANJE. De correspondenten van Engelsche dagbladen, met name van de Times en van het Daily News , geven gunstige getuigenis van de wijze
■waarop de Koning Amadeus op zijne reis in de provinciën door de bevolking bejegend wordt. Op eene bepaalde uitnoodiging van het hof ziin zij met den Koning op reis gegaan ten einde zij in staat zouden z ijn om aan het publiek in Europa een boven verdenking van partijdigheid verheven verslag van 's Ivonings togt te geven. Koning heeft den heer Thiers de ridderorde van het Gouden Vlies geschonken. De Parysche Constitutionnel van gisteren zegt: » De heer Olozaga, de Spaansche ambassadeur, heeft een langdurig onderhoud met onzen minister van buitenlandsche zaken, den heer de Rémusat, gehad omtrent ' de woelingen der Carlisten aan onze zuidelijke grenzen. Ten gevolge van dat onderhoud is don Carlos, naar verzekerd wordt, uitgenoodigd om Bayonne, in welke stad hij heimelijk verblijf hield, te verlaten en om zich uit Frankrijk te verwijderen, of wel eene Fransche stad van den regter oever der Loire tot verblijfplaats te nemen, indien hij dit liever zou willen doen." ZWEDEN E \ NOOR AVE GEN. De buitengewone zitting van den Zweedschen rijksdag is den 12den September door den Koning in persoon met de volgende troonrede geopend: ii Goede Heeren en Zweedscbe mannen! In de sinds lang erkende behoefte aan versterking van onze verdedigingsmiddelen is, ofschoon zij op verscheiden rijksdagen een onderwerp van beraadslaging is •reweest, nog niet voorzien. >i Voor een van oudsher vrij volk, hetwelk zijne onafhankelijkheid op prijs stelt, kunnen weinig aangelegenheden deze in gewigt evenaren. Wel is waar liggen de lotgevallen der landen en volken in de hand des Almagtigen, en het veiligst is het land waar ware godsvrucht woont. Maar gelijk geene zege zonder strijd behaald wordt, zoo bewaart ook een volk zijne onafhankelijkheid niet wanneer het niet met liefde en offerwilligheid daarvoor waakt. De kracht, die in den tijd der beproeving onverwinnelijk blijkt, ontwikkelt zich niet in de rust der onverschilligheid. «Met het regt, hetwelk de constitutie mij verleent, heb ik uwe samenkomst uitsluitend voor deze aangelegenheid gevorderd, waardoor de mogelijkheid ontstaat om reeds in het aanstaande jaar met de invoering der nieuwe regeling een begin te maken. Een jaar kan in de geschiedenis eens volks oneindig veel beteekenen, en gevaarlijk is het tot eenen onzekeren dag van morgen uit te stellen wat reeds heden gedaan kan worden. » Onder de voorstellen tot regeling van ons verdedigingswezen, welke ik u ditmaal overeenkomstig de bepalingen der grondwet doe aanbieden, zijn voorschriften begrepen, ten doel hebbende om bij de troepen, die hoofdzakelijk op den ouden grond van het indelta stelsel berusten, eene verhoogde geschiktheid der bevelvoerenden te ontwikkelen. In verband daarmede zijn ten aanzien van andere inrigtingen zoodanige bepalingen voorgesteld als door den aard der zaak en de billijkheid schijnen gevorderd te worden. De aanmerkingen, welke in dit opzigt tegen de aan den jongsten rijksdag medegedeelde voorstellen gemaakt waren, zullen waarschijnlijk daardoor vervallen zijn. » Vertrouwend op uw besef van hetgeen het welzijn des vaderlands vordert, hoop ik dat de tijd, welken gij nu aan deze u geenszins vreemde zaak zult wijden, door haar tot een goed einde te brengen, wel verre van verloren te zijn , veel eer aan ieder uwer het bevredigend gevoel zal schenken van eenen plïgt tot heil en welzijn des vaderlands vervuld te hebben. De buitengewone rijksdag wordt bij deze door mij geopend; en ik blijf u, Goede Heeren en Zweedsche mannen, steeds toegedaan met alle Koninklijke genade en gunst."
BE L GIE. Rrusselsche dagbladen brengen thans de door den bisschop van Luik onder dagteekening van 9 September uitgevaardigde vermaning betrekkelijk de Internationale Vereeniging van handwerkslieden. Daarin zegt de praelaat: » Het oogenschijnlijke doel dier vereeniging is onder de arbeiders van het fabriekwezen en van het veld bedrijf aanstalten tot wederkeerig hulpbetoon voor het geval van tegenspoed te maken , hun de middelen te verschaffen om zich met hunne waarachtige belangen bekend te maken en om zich togen onbillijke behandeling van de zijde der werkgevers te beveiligen. Doch dat is enkel, als 't ware, het uithangbord; de stichters der vereeniging en hare sluwe zendelingen bedekken het eigenlijke doel voor degenen die zij aanwerven, en maken hen aanvankelijk slechts ten deele bekend met hunne denkbeelden en met de middelen die zij bezigen. «Het eigenlijke doel der vereeniging is even dwaas als misdadig; hare leeringen zijn begrippen die den wilde en den goddelooze kenmerken; de middelen die zij bezigt zijn van gewelddadigen en verderflijken aard: dat alles zou het meerendeel der Belgische arbeidslieden in hun onbedorven gevoel van deugd en godsdienst stuiten indien het hun ronduit wierd bekend gemaakt eer zij nog als ledematen aangeworven en in de vereeniging met het bederf besmet zijn. » Wij houden dan ook voor zeker dat die werklieden , welke zich door het uithangbord dor Internationale hebben laten misleiden. dadelijk met haar breken zullen zoodra hun de oogen geopend, en de kennelijk goddelooze en revolutionaire rigting deu vereeniging aangewezen zal zijn. Dat nu is het doel van dit herderlijke schrijven." Het herderlijke schrijven besluit aldus: » De staat der zaken is bedenkelijk , het gevaar nabij. In ons godvruchtige Belgie hebben de liooge standen en de middenklasse over het algemeen het geloof behouden en leven zij als katholieken; de overgroote meerderheid onzer arbeidende volksklasse is aan de godsdienst en aan de Kerk getrouw. Wij hopen, wij houden voor zeker, dat de arbeidende volksklasse het oor voor de inblazingen der Internationale sluiten en hare verfoeijelijke plannen met afschuw verwerpen zal."
TELEGRAPH1SCBE BERIGTEN. Londen , 17 September. De heer William Ward is tot Britsch consul te Bremen benoemd. De Observer geeft een berigt uit Bucharest, volgens hetwelk Duitsche bankiers zich bereid verklaard hebben om de schatkist te hulp te komen. Het plan was nog niet definitief vastgesteld , maar het werd
als zeker beschouwd dat de _finantiele moeijelijkheden uit den weg geruimd zouden worden. Londen , 18 September. De meeting ten gunste van werkstakende werklieden, die in Trafalgar-square zou worden gehouden , heeft niet plaats gehad. Te Newcastle komt voortdurend een groot aantal werklieden , aan hoofdzakelijk Belgen, Duitschers, Noorenen Zweden. De werklieden van Newcastle hebben in eene eergisteren gehouden meeting besloten in de werkstaking te volharden, indien de fabrikanten hunne voorwaarden niet aannemen. Versailles, 17 September. De commissie van enquête betreffende de handelingen van het Gouvernement der nationale verdediging zal heden den President der Republiek als getuige hooren. De commissie zal hare werkzaamheden gedurende de vacantie der Vergadering voortzetten. Parys , 18 September. De ontwapening der nationale garde in de departementen der Rhöne en der Loire wordt voortgezet zonder tegenstand te ontmoeten; gisteren waren te St. Etienne reeds 3000geweren uitgeleverd Volgens de berigten van heden morgen was het te Lyon en te St. Etienne volmaakt rustig. Alle geruchten van wijzigingen in het ministerie zijn bloote verzinsels. Het gerucht van eene zamenkomst des heeren Thiers met den vorst Gortschakoff wordt tegengesproken. Men gelooft dat de overeenkomst met Duitschland, waarvan de grondslagen door de Nationale Vergadering goedgekeurd zijn, onverwijld onderteekend zal worden. Prag , 17 September. In den Boheemschen landdag is de verklaring der niet ter vergadering verschenen Duitsche leden voorgelezen; als grond waarom zij niet aan de werkzaamheden deel nemen, geven zij in die verklaring de onwettigheid van den landdag op, welke uit de erkenning van het Boheemsche staatsregt door het Keizerlijke rescript voortvloeit, en zij protesteren tegen eventuele onwettige besluiten. De stadhouder zal deze verklaring ter kennis van de regering brengen. Modana , 17 September. Da plegtige inwijding van den tunnel door den Mont Cenis heeft lieden plaats gehad. Twee en twintig waggons, die ten 10 u. 80 m. van Bardoneche vertrokken waren, zijn ten 11 ure hier aangekomen en hebben den weg door den tunnel in 20 minuten zonder eenig oponthoud afgelegd. De Fransche ministers Lefranc en Re'musat hebben den feesttrein hier opgewacht; hunne ontmoeting met de Italiaansche autoriteiten was regt hartelijk. Zij hebben ook aan het schitterende feestbanket te Bardoneche deel genomen. Florence , 17 September. De Economista meent te weten dat de minister van finantien middelen gevonden heeft om in het tekort op de loopende dienst te voorzien zonder de toevlugt te nemen hetzij tot uitgifte van rentebrieven, hetzij tot vermeerdering der circulatie van papiergeld, hetzij tot verhooging van belastingen. De met Rusland geslotene overeenkomst tot wederkeerige uitlevering van misdadigers zal eerstdaags bekend gemaakt worden. Madrid , 17 September. De Imparcial meent dat men in Spanje er toe zal moeten overgaan om even als in Engeland eene inkomstenbelasting in te voeren , en vermaant den minister van finantien om dit punt ernstig te overwegen nu hij zich met de begrooting van ontvangsten schijnt te gaan bezig houden. Corfu, 16 September. Da Koninklijke familie is naar Athene vertrokken. De Koning en de Koningin worden over tien dagen hior terug verwacht. New York, 16 September. Goud-agio 13 7 / s -
---

