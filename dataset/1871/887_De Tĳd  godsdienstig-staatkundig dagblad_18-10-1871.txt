AMSTERDAM, 17 Oktober. De Nationale Kerk.
Het zal wel iedereen zwaar vallen met bepaaldheid aan te geven, wat Döllinger eigenlijk van het anti-Koncilie heeft gewild of verwacht. Hij wilde onvereenigbare zaken harmoniesch zamenvoegen en een raadsel oplossen, dat voor geene oplossing vatbaar was! Hij trad buiten de Kerk door de loochening der Onfeilbaarheid en getuigde niettemin dat hij haar gehoorzaamde. Met de bestaande katholieke gemeenten kon hij natuurlijk geen vrede hebben, maar eigene parochiën oprigten wilde hij ook niet. Ons dunkt: als hij in het leven wilde treden en zich zelven en zijnen aanhang bevestigen, dan bestond daarvoor geen beter middel dan het stichten van afzonderlijke gemeenten, waarin de nieuwelingen, als in een vasten band gesloten, door gemeenschappelijk en eendraglig pogen hunne krachten konden ontwikkelen en hunnen aanhang vermeerderen. Daartegen echter protesteerde Döllinger uit al zijn kracht. Maar wat wilde hij dan?
Reeds acht dagen voor de opening van het Kongres heeft professor Luthardt in zijne oud-luthersche Kirchenzeitung dèn raadselachtigen toestand met een paar goed getrokken lijnen a.geteekend. »De inwendige zwakheid — dus schreef hij — der gansene beweging spreekt zich klaar uit in de verschillende hulpkreten, die tot de beijersche Regering worden gerigt, en allen ongeveer op deze ééne gedachte uitloopen: wijl wij niet regt weten, wat wij willen en nog minder iets kunnen tot stand brengen, smeeken wij de Regering daarvoor te willen zorgen, opdat uit de eenmaal opgezette beweging toch iets voor den dag kome. Daarom kan het ons niet verwonderen — dus gaat professor Luthardt voort — dat het reeds velen berouwt zich is den hopeloozen strijd gemengd te hebben... Het is ook inderdaad een hagchelijke toestand, niet voor- noch achterwaarts te komen , niet te kunnen leven noch sterven."
Hoe juist deze opmerking ook zij, wij mogen niet uit het oog verliezen, dat zeer velen, die de beweging aanwakkerden en steunden, een geheimen wenseh koesterden, dien zij niet in staat waren volkomen te verbergen, soms zelfs luide uitspraken. Het spook eener duitsche nationale kerk waarde sedert den aanvang dezer eeuw reeds over de noordelijke staten van Duitschland rond; het had zich in de laatste jaren van tijd. tot tijd in de zuidelijke streken vertoond en ook iri het hoofd van Döllinger een plaatsje verworven. Met duidelijke woorden geeft hij dit te kennen in den brief" waarin hij aan de Marburger juristen-fakulteit, voor het hem aangeboden doktoraal diploom, zijn 'dank betuigt: »Wij Duitschers — zoo schrijft hij — kunnen en willen de hoop niet opgeven, dat, bij de gelukkig tot stand gebragte eenheid des Staats, zich ook de godsdienstige eenheid voege, en dat de voor 300 jaren onvermijdelijk geworden klove, zij het dan ook in eene verwijderde toekomst, tot hooger, reiner eenheid zich wederom sluite." Dat droombeeld had zich niet eensklaps in zijnen, door de tegenwoordige beweging, geschokten en benevelden geest gevormd; lang reeds had de hoogleeraar het met zich rondgevoerd en vele malen met dringende aanprijzing ten toon gesteld.
Hoogst merkwaardig is de redevoering, die den 30" Maart 1864 door hem] in de akademie van München werd uitgesproken en een doorloopende lofprijzing op den beijerschen koning Max II behelst. Hij ontwikkelt daarin de » diepe gedachten des Konings", voegt er aan toe, dat de Vorst reeds vóór zijne troonsbestijging met de begrippen van Schelling, ïden denker", hoogelijk was ingenomen, en roemt hem, met deze attributen verrijkt, als een type van een »opregt geloovig Christen." Deelde Döllinger overigens niet zijne eigene meeningen, maar die des Konings mede, het geheele stuk getuigt van eigen instemming en ingenomenheid. »De Koning is van gevoelen — dus sprak Döllinger in 1864 — dat de scheiding onder goddelijke toelating haren tijd gehad heeft èn tot hoogere doeleinden dienen moest. Nu echter was die tijd, zoo niet verstreken, dan toch zijn einde nabij, en de Vorst geloofde vast, dat eenmaal een dag van vereeniging voor de christelijke natiën zou aanbreken en de belofte van- den éénen Herder en de ééne kudde in volkomen vervulling gaan. Wanneer dan eenmaal de groote kerkelijke ligchamen van het Westen verzoend waren, en met vereenigde meer dan verdubbelde geesteskracht hunnen invloed op de grieksch-russische Kerk uitoefenden, dan zou ook deze niet langer weerstand bieden aan de overmagtige magnetische aantrekkingskracht, 's Konings blik echter was natuurlijk vooral gerigt op datgene, wat tot de kerkelijke verzoening van het Westen, inzonderheid van Duitschland, betrekking had De Koning wist, dat deze idee eener toekomstige GODSDIENSTIGE HEREENIGING VAN Duitschland door de grootste mannen , door Leibnitz, onder de monarchen ook door zijn hoogen doorluchtigen bloedverwant Friedrich Wilhelm IV, den Koning van Pruissen, als eene noodzakelijkheid erkend en met een standvastig vertrouwen verwacht werd. Als duitsche patriot zag Koning Max II in deze hereeniging het heil van Duitschland; als Christen beschouwde hij haar als een bolwerk tegen het hevig bedreigde christelijke geloof."
In beginsel werd dus, zeven jaren geleden, reeds door Döllinger verkondigd wat in 1871 onder zijne leiding moest worden verwezenlijkt. Van Beijeren is dan ook werkelijk de beweging uitgegaan, door Pruissen werd zij gesteund: in zooverre heeft derhalve het vroeger opgemaakt program een begin van uitvoering gekregen. Maar de vraag, die wij aan't begin van ons artikel stelden, wordt daarmede nog niet opgelost. Zoo wij willen weten wat Döllinger eigenlijk van het Kongres te München verwacht heeft, dan behooren wij ook na te gaan, langs welken weg en door welke middelen hij de «godsdienstige hereeniging van Duitschland" heeft willen tot stand brengen.
Ook omtrent dit punt heeft hij in zyn bovengemelde rede overvloedige inlichting gegeven. Na te hebben medegedeeld, dat de Koning, teneinde Duitschland nader aan zijn verheven doel te brengen, zich verpiigt achtte aan alle gelooisbelijdenissen volkomen vrijheid van regtente blijven verzekeren, gaat hij aldus voort:
»De Koning is de meening toegedaan, dat de wetenschap, inzonderheid de historische, eene voorbereidende roeping te vervullen heeft, daar toch de godsdienst zelve geschiedenis is, en slechts als geschiedkundig feit volgens de wetten van het historische onderzoek kan verstaan en gewaardeerd worden. De geschiedkundige wetenschap was in 's Konings oog het rijk, waarin, naar de woorden der Schrift, regtvaardigheid en vrede elkander omhelzen; want de grondig nagespoorde en als waar erkende geschiedenis ,en slechts zij alleen, maakt de menschen regtvaardig in de beoordeeling van eigen en eens anders verleden , van eigen en vreemde deugden en gebreken; zij bewerkt daardoor bovendien eene vredelievende geneigdheid en verzoenende stemming.
»Zoo schatte dan de Koning het gebied der wetenschap als den «Godsvrede" der middeleeuwen, of als een gewijd oord, waar allen, die op kerkelijk gebied gescheiden waren, elkander zouden aantreffen, en vreedzaam zouden onderzoeken en werken; waar allen, door een zelfden dorst naar wetenschap gedreven, uit dezelfde bron der waarheid drinkende, tot ééne gemeenschap zouden opgroeijen; en uit deze gemeenschap, uit dezen wetenschappelijken broederbond zou — dus hoopte hij — wanneer onder den invloed van een zachter lucht de konfessioneele ijsschors was gesmolten en vervloeid — eene nog hoogere eenheid te voorschijn treden, diehetgansche gebied der geschiedkundige en dus ook der godsdienstige waarheid omvatte, en eene verzoening worden geboren, zooals de patriot en de Christen die wenscht en verlangt." Wil men meer? Niet aan den Paus, maar aan den historicus (lees: aan Döllinger) is de gaaf der Onfeilbaarheid geschonken, en als aan den Paus en aan de bisschoppen nog hun gezag wordt gewaarborgd, dan bestaat dit slechts daarin, dat zij als leerstukken hebben vast te stellen, wat hun als zoodanig door de historische wetenschap wordt aan de hand gedaan. Van goddelijke zending en wijding geen woord!
Op dien grondslag moest dan voorloopig, onder inroeping van den krachtigen steun des Staats, een duitsche nationale Kerk worden opgebouwd, waaruit later de algemeene Joanneskerk, de kerk der liefde en verbroedering, de modelkerk van Schelling en Döllinger, moest oprijzen. Dat dwaze doel evenwel heeft, gelijk wij weten, Döllinger niet kunnen bereiken. Waar hij wilde halt houden, begonnen zijne vrienden met versnelden pas voorwaarts te streven en de aanhangers waren hunnen meester aanstonds ver vooruit.
Wanneer wij evenwel de bijzonderheden nagaan, waardoor in de laatste jaren het leven van Döllinger zich kenmerkt, wanneer wij den bedwelmenden invloed der hofgunst op zijnen vroeger zoo helderen geest in aanmerking nemen, dan komen wij ligtelijk tot het besluit, dat de atval van Döllinger zijn bron niet heeft in het leerstuk der Onfeilbaarheid, maar in den geest van verzet, waartoe reeds vroeger zijne ijdelheid hem aanprikkelde. De uitspraak van het vatikaansche Koncilie was slechts de aanleiding, waardoor de felle brand, die van binnen reeds woedde, in laaije vlam naar buiten sloeg, terwijl zij bovendien op het onverwachtst door den gelijktijdigen fransch-duitschen oorlog met nieuwe en ligt ontvlambare brandstoffen gevoed werd. Toen was het uur geslagen, om aan de volvoering van het lang beraamde plan krachtdadig de hand te leggen.
---

BUITENLAND. Algemeen Overzigt.
Uit het allerbelangrijkst zittingsverslag van den beijerschen Landdag, op Zaturdag jl., deelden wij gisteren het rezultaat der ministeriëele verklaring mede. Dat rezultaat beantwoordde ten volle aan de stoutste verwachtingen der oud-ka.-tholieken en der nationaal-liberalen van Duitschland. Alvorens deze merkwaardige anti-katholieke verklaring af te leggen, hield de minister von Lutz echter een redevoering, die cirka twee en een half uur duurde, en waarin hij een exposé, een uiteenzetting zijner motieven ten beste gaf. Dat de minister zich bij zijne poging tot grondige motiveering geheel op het standpunt van de nieuwe sekte der oudkatholieken plaatste, laat zich reeds begrijpen uit de gevolgtrekkingen, die wy gisteren mededeelden. Na te hebben opgemerkt, dat het antwoord op een deel der interpellatie-Herz reeds in 's ministers schrijven van 27 Augustus aan den aartsbisschop van Munchen-Freising te vinden was, begon de minister-theoloog de zware taak, of liever het Danaïdenwerk om het bewijs te leveren, dat het dogma der onfeilbaarheid een degelijke verandering in het wezen der Katholieke Kerk heeft gebragt, en een werkelijk gevaar voor den Staat aanbiedt. Üit de artikelen over het Koncilie en de onfeilbaarheid in de Civilta Cattolica-, uit het herderlijk schrijven der ten vorigen jare J.e Fulda vergaderde bisschoppen, en uit een lange, lange reeks citaten uit de geschriften van verschillende duitsche bisschoppen, .trachtte hij te bewijzen, dat werkeiyk op den 18" Mij '70 een nieuwe leer van het Vatikaan was verkondigd. Vóór dien tijd geloofde niemand aan de Onfeilbaarheid, zegt de minister, en alsof deze magtspreuk voldoende was, om al zijne tegenstanders geheel te verbluffen, wendt hij zich — onder het gemor en het gelach der regterzijde en het gejuich der radikalenen liberalen — tot de linkerzijde, om met een fraze, aan den pamfletten-stijl ontleend, uit te roepen: »neen, mijne heeren, iaat het Pausdom vrijelijk beproeven, de onderdanen van den eed van trouw aan den Koning Jos te maken, de moderne wetten te veroordeelen, en de ketters te vuur en te zwaard te vervolgen, het verbranden der ketters (-sic) behoort niet meer tot onzen tijd!" — »Bravo ! bravo!!" was het antwoord der linkerzijde op deze bespottelijke logika; het protest der regterzijde bepaalde zich tot een medeiydend lachje over den ministeriëelen onzin.
Nu het gevaar voor den Staat. Dat het in de bedoeling der brave Katholieken ligt, zich tegen den Staat te verzetten , neen dat geloofde hij niet; maar de Staat moest toch gewaarborgd zijn voor een eventueele uitgebreide toepassing van het dogma. Er waren zelfs bisschoppen te Rome geweest, die in het » nieuwe" dogma een gevaar voor den Staat hadden gezien (?!) Het bewijs voor die koene beschuldiging vergat de heer von Lutz natuurlijk te leveren; de nationaal-liberale Kamerleden zullen echter wel zoo inschikkelijk wezen van hem op zijn eerlijk gezigt te gelooven! Ja zelfs in den jongsten brief van den aartsbisschop aan hem, minister van Eeredienst, stond die meening uitgedrukt. Hij doelde hierbij op de bekende woorden des bisschops: »»ik verklaar voor al het volk, dat zoolang de moderne Staat van de goddelijke wet niet afwijkt, voor hem niets van de Katholieke Kerk te vreezen is. En zelfs wanneer de tijd zou komen, zooals het bijna waarschijnlijk is, dat wij met dezen apostel moeten zeggen : »men moet God meer gehoorzamen dan de menschen" , zelfs dan is er voor den Staat niets te vreezen; want hij, niet wij, draagt het zwaard."" In deze woorden nu ziet de minister een bewijs voor het gevaarlijke der onfeilbaarheid ; want, zoo redeneert de kortzigtige man, indien de Staat eens van de goddelijke wet afwijkt, wat dan ?
Vervolgens bespreekt hij verschillende katholieke organen, onder anderen de Dublin Beview, de Stimmen aus Maria- Laach, de Correspondance de Genèveenz., in welke laatste hij meent gelezen" te hebben, dat geea Keizer in waarheid als zoodanig te beschouwen is, dan wanneer hij door den Paus is gekroond. Eindelijk volgt wederom een lange rij citaten uit pauselijke bullen van Gregorius VII, Bonifacius VIII, uit de Civilta, uit het jongste schrijven van den bisschop van Regensburg, enz. enz. alles ten bewijze van het vermeende gevaarlijke der Onfeilbaarheid,, Aan het slot zijner redevoering zeide hij, dat de Regering zou streven naar volkomen scheiding van Kerk en Staat, maar inmiddels het konkordaat zou behouden. Hierna volgde de reeds bekende beantwoording der interpellatie.
Op de ministerbank weergekeerd mogt von Lutz de voldoening smaken, dat verschillende hoofden der liberale partij en der Fprtschrittsmanner hem door warme handdrukken hunne sympathie met het gesprokene kwamen betuigen. Niemand vroeg het woord, en de zitting werd gesloten.
Gisteren is bij koninklijk besluit de Landdag voor onbepaalden tijd verdaagd; zoodat de pas tot protest voorloopig afgesneden, en der anti-ministeriëele meerderheid het zwijgen opgelegd is.
In overeenstemming met de woorden des ministers hebben de oi.c.-Katholieken reeds sedert eenigen tijd de St. Nikolaaskerk te München in gebruik; hiertegen heeft de aartsbisschop echter in een herderlijk schrijven geprotesteerd. Zieachterstaanden telegram München].
In Oostenrijk wordt met eiken dag het antwoord des Keizers verwacht op het adres van den boheemschen Landdag, waarin deze, zooals bekend is, zijne tevredenheid over het keizerlyk reskript betuigde, en Z: M. tot den krooningseed uitnoodigde. Alvorens zijn antwoord openbaar te maken, zal de Keizer echter den ministerraad raadplegen.
Te Berlijn is gisteren de Rijksdag geopend met achterstaande troonrede. Zooals verwacht werd, blijft het zoogenaamde »ijzeren budget," of de begrooting voor het leger op den voet van oorlog, d. i. 225 th. per man, ook voor dit jaar behouden; het muntstelsel zal worden gewijzigd, de spoorwegverbinding door den St. Gothard verwezenlijkt, en een reeks van andere wetsontwerpen zullen worden ingediend. De buitenlandsche betrekkingen zijn uitmuntend, en de vriendschap met Oostenrijk is door de Salzburgsche omhelzingen nog- versterkt.
De herstemmingen voor de Algemeene Raden, die Zondag 11. in Frankrijk hebben plaats gehad, hebben geen werkelijke verandering in de verhouding der partyen gebragt; wederom zijn vele kiezers thuis gebleven. Nadat de permanente kommissie omtrent de verkiesbaarheid van prins Napoleon tot geen rezultaat was gekomen, heeft thans de Regering zelve het pleit beslist. Na rijp beraad is besloten de verkiezing goed te keuren, en den Prins op franschen bodem toe te laten. Bij de heropening der Nationale Vergadering zal de Regering echter onmiddellijk een wet tot verbanning der Bonapartes indienen, en tevens de gewezen ministers Olivier en Palikao in staat van beschuldiging stellen. De opstand in Algerië is nog niet geheel en al onderdrukt, en tegen den Bey van Tunis, die de weerspannige Kabylen begunstigt, zullen de vijandelijke operatiën weldra beginnen.
De spaansche stad Melilla in den afrikaanschen Staat Marokko is reeds sedert den 9a dezer door de Kabylen omsingeld; een aanval schynt echter nog niet te hebben plaats gehad. Spanje aarzelt alvorens krachtige maatregelen te nemen, en hoopt nog door onderhandelingen met den Keizer van Marokko het gevaar af te wenden.
Van meer gewigt dan deze dreigende oorlog is welligt nog de binnenlandsche verdeeldheid der partijen. Sedert de progressisten, de eenige steun van koning Amadeus, bij gelegenheid der prezidentskeuze voor de Kortes, in twee helften zijn gesplitst, is de toestand des konings hagchelyker dan ooit. Zorrilla heeft, gelijk men weet, openlijk gezegd, dat hij een duurzaam koningschap onmogelijk achtte in Spanje; hij en de zijnen streven naar de demokratische republiek. Sagasta verdedigt de konstitutie, en Zijne partij is voor 't oogenblik de eanige, die nog den Koning aanhangt. Wat moet deze nu doen? Zijn nieuw ministerie kan hem niet redden; want het is bij niemand gezien, en wordt algemeen beschouwd als een overgangs-ministeriein den volsten zin des woords. Reeds is door eenige partijhoofden bij den Koning op de dadelijke ontbinding van het kabinet aangedrongen; maar Amadeus weigerde, omdat hij de nieuwe grondwet niet wil schenden, die bepaalt, dat een ministerie minstens zes weken aan het roer van den Staat moet blijven. De dagen van Malcampo zullen dus spoedig geteld zijn; maar wat dan? De korrespondent van den Times verzekert, dat alsdan Zorrilla weder minister-prezident zal worden , en vaster dan ooit in zijne pozitie geraken. Maar zal hij een kamermeerderheid kunnen vinden, om hem het regeren mogelijk te maken ? Dit is zeker uiterst moeijelijk; tot dusver althans zyn slechts vergeefsche pogingen aangewend, om de kon-I stitutioneele progressisten van Sagasta mei! de radikale progressisten van Zorrilla tol ééne regeringpartij te hereenigen; en zoolang dit niet gelukt, is de pozitie van der Koning en het ministerie hagchelijk. Za hij de Kortes ontbinden? Ook dit is een ge] vaarlijke operatie; want hoogstwaarschijn; lijk zou eene nog grootere radikal meerderheid uit de stembus te voorschijj 1 komen, dan die welke thans Zorrilj il steunt; en de verkiezingsstrijd zouallifl in een oproerige beweging tegen het koningschap kunnen ontaarden. In strijd met het gejuich der progressistische pers over 's Konings populariteit , staat diens troon dus alles behalve vast, en is Amadeus zoodanig in den klem, dat in de toekomst geen andere uitweg voor hem open schijnt, dan die, van waar hij gekomen is: de weg van Savoye.
Intusschen wordt nog het uiterste beproefd, om de partijen te verzoenen; en bij het klimmen van den nood acht men een wederoptreden van Serrano en Topete niet onwaarschijnlijk. Het leger is eigenlijk de eenige kracht des Konings; genoemde mannen, die beiden, na den dood van Prim, een grooten invloed op het leger hebben, zouden voornemens zijn, in het uiterste geval alle konservatieve, gematigde en vooral koningsgezin de elementen op te roepen, om de bedreigde dynastie van Savoye te steunen; zij het dan ook slechts om Spanje voor een hernieuwing van den burgeroorlog te redden. Zulk een krachtig optreden zou welligt met goed gevolg bekroond worden, en dit is dan ook de laatste hoop van den »populairen" Koning! Zij, die het weten kunnen, zijn overigens van oordeel, dat voor Spanje nog geweldige katastrofen te wachten staan, die echter noodzakelyk zullen wezen , om het herstel van het wettig koningschap voor te bereiden.
In de vier laatste hoofdstukken van zijn Notes sur la Belgique wijst Lessines op de noodzakelijkheid, dat Napoleon langs voorzigtigen en geleidelijken weg zijne verheffing op den troon van België moet bewerken; geenszins door geweldadige annexatie. Immers, wanneer eventueel een oproer te Parijs de dynastie in gevaar mogt brengen, zou de keizerlijke familie met open armen door de trouwe Belgen ontvangen worden, wanneer dezen in den Keizer slechts hun geliefden Koning vereerden; maar zoodra zij hem als hun overweldiger beschouwden, zouden zij met de fransche demagogen gemeene zaak maken, om de napoleontische dynastie ten val te brengen. »Geld" moest dus het eenige wapen zijn, maar met sluwheid gehanteerd worden. Om te beginnen, moest de Keizer door zijne vrienden of handlangers een vervolging doen instellen tegen de belgische bladen, die zich beleedigende uitdrukkingen tegen het keizerrijk durfden veroorloven. Zware vonnissen moesten de schuldigen treffen, maar daarna moest de Keizer zich grootmoedig toonen, en de straf vernietigen. De begenadigden, meent Lessines, zouden uit dankbaarheid voortaan hunne pen bedwingen, en later gemakkelijk om te koopen zijn. De Keizerin moest aan de kantfabrieken te Brussel en te Mechelen groote bestellingen doen, en daarvoor milde prijzen besteden.
Lessines geeft vervolgens een uitvoerig verslag van de voornaamste liberale bladen in België, hunne redakteurs, hun strekking en hunne meerdere of mindere omkoopbaarheid; dit gedeelte van zijn geschrift maakt voor de betrokken organen een alles behalve stichtende lektuur uit. De katholieke bladen, meent hij, zullen uit genegenheid voor Napoleon (üj van zelf tot medepligtigen worden. Om overigens de Katholieken voor goed aan zich te binden, moest hij al het mogelijke in het werk stellen, om het liberale ministerie Frère-Bara ten val, en de Katholieken aan het roer van den Staat te brengen. De katholieke universiteit van Leuven moest gesteund, de universiteit van Gent? welke in dienst der vrijmetselarij staat, opgeheven worden. Eindelijk zou ook koning Leopold door eerbewijzingen, buitengewone onderscheidingen, herhaalde uitnoodigingenjenz. trapsgewijze in den val gebragt worden, om hem zoo mogelijk voor geld, of anders met geweld tot troonsafstand te bewegen. Het geweld moest echter slechts zijdelings gepleegd worden door medewerking der Katholieken, door het algemeen stemregt en eindelijk door de vei vallenverklaring in de belgische Kamers.
Onder de Franschen, die eventueel in België met gewigtige zendingen zouden belast worden, noemt hij vooral maarschalk Bazaine, die, volgens hem, zeer in België gezien was, ten gevolge zijner mexikaansche expeditie ten gunste van Maximiliaan [dien de maarschalk nota-bene zooveel ondermijnd heeft als hij kon] , den gemaal van de door de Belgen zeer beminde prinses Charlotte.
Overigens moesten zoo min mogelijk Franschen in 't spel gebragt worden; want die w-aren te voortvarend. «Heb slechts vijfjaar geduld," zoo eindigt hij, «en gij zult begroet worden met denzelfden kreet, waarmede ik mijn werk sluit: Leve Keizer Napoleon 111, Koning der Belgen /"
---

