Uit Moergestel.
1. Zaaizaad uit met schot bezette rogge. 2. Rogge en eve om de andere. 8. De watermolens in Noord-Braband. 1. Zaaizaad uit met schot bezette rogge. Over het algemeen is de rogge zeer dik gezaaid aangezien de boer zijn zaaigoed niet al te goed vertrouwde. De rogge is hier door het natte saisoen gedurende den oogsttijd zeer met schot bezet geweest en deze rogge is met het zaaijen niet te vertrouwen. Waarom dan geen goed zaaigoed ergens elders gehaald, want het dik zaaijen is geen voordeel, en geschotene rogge te zaaijen baat toch niet? Zij zal wel uitkomen en zeer dik staan, doch zulke rogge heeft veel van hare kiemkracht verloren, en heeft geen magt om zich goed door te zetten. Valt er in de maand Maart schraal weder op, dan ruimt zij van het veld en al die schoone dikke rogge staat dan zeer slecht en dun. Waarom geen goed, edel zaadgoed te veld gebragt , al Was het eens zoo duur te verkrijgen ? Dan heeft men een zekeren en voordeeligen oogst; dan heeft men genoegen en vermaak van zijn arbeid. Zomers wandelt men dan gaarne langs zijne akkers, en is de oogst daar, dan heeft men voordeel , en haalt het meer uitgeschoten geld met woeker terug. 2. Rogge en eve om de andere. liet eene jaar zaait men hier rogge met eene Pok zware bemesting ; het volgende jaar wordt OP dat land eve gezaaid zonder bemesting; het derde jaar weder rogge met zware bemesting; het vierde jaar weder eve zonder bemesting. Zoo is dat reeds meer dan tien jaren achtereen geschied , en beide oogsten, zoowel rogge als eve , hebben een ruim béschot van graan en stroo gegeven. Sommige boeren zaaijen twee en drie jaren achtereen rogge, doch het tweede Jaar is de oogst dan reeds zoo goed nin meer; het derde jaar is hij slecht. Zulk land moet dan nog daarenboven drie jaar achtereen gemest worden. Men bevindt er zich veel beter en voordeeliger bij, als men om het andere jaar rogge en om het andere jaar eve zaait. Het is ook veel voordeeliger in onze schrale zandstreken ter besparing van mestspecie, die wij dan weder voor iets anders beter kunnen gebruiken. 3. De watermolens in Noord-Braband. Er is hier een massa sneeuw gevallen en daarop zeer veel regen, zoodat de grond vol kwelwater is. Vele kelders en aardappelenkuilen zijn ondergeloopen , en hiervan zijn ook de watermolens veel de schuld, die in deze prov. zijn. De molenaars houden het water op, zoolang als de molendijk zulks verdragen kan, en voor het belang van één persoon schijnt een groot gedeelte eener gemeente onder water gezet te mogen worden. In vroegere tijden, toen men den landbouw zoo hoog niet achtte als thans, en de gronden die waarde niet hadden, nam men daar zoo zeer geen notitie van, maar nu de landbouw zoo een hoogen vlugt neemt, en men de schade dier inundatie zoo werkelijk gevoelt, mogt dit wel een punt van behandeling zijn op de landbouw-congressen. Kon men hierin verandering brengen, het was eene weldaad voor den landman en duizend° bunders grond zouden bevrijd worden van dit schrale heiwater, dat de grond maar verzuurt en drabbig maakt. Was het vet Maaswater, , dan zouden wij hier in ons heilandeke zeer blijde zijn, maar thans kunnen wij het zeer goed missen, nu de grond en de productie zoo hoog in prijs zijn gestegen: Men verwacht in deze provincie een uitwateringskanaal van af Eindhoven naar de Groenendijk. Het is te wenschen voor den landbouw dat dit kome, dan is s'Hertogenbosch en omstreken zeer zeker bevrijd van het winterwater; dan zullen duizende bunders bouw- en weiland meer opbrengen dan thans. Want er bestaat van het provinciaal bestuur wel eene verordening om het water niet boven pijl te doen komen, doch de molenaars overtreden deze wel eens, en de gemeente-besturen geven daar geen acht op. En al is het water onder pijl, dan loopen de lage landen toch onder. Waren de watermoltns weg, het ware eene weldaad voor de provincie Noord-Braband. C. J. VORSTERMAN VAN OMEN.
---

Aan de jaehthatende Landbouwers en Grondeigenaren in Nederland
wordt medegedeeld, dat aan het Bestuur van het 25" e Landbouw-Congres te Groningen, voorgesteld is, om het navolgende in het programma voor de vergadering van dezen zomer op te nemen: „In de oprichting eener o p era tiv e Vereeniging ter bescherming en aanmoediging van het stroopen, schijnt ten langen leste de dageraad aangebroken te zijn van den heuglijken dag waarop de jachtwet met allen aankleve van dien, voor goed zal worden afgeschaft. Aan het Congres wordt voorgesteld om bij de algemeene vergadering zijn volle adhaesie aan het doel, door die Vereeniging beoogd, te schenken, en om daardoor zijnerzijds zooveel mogelijk bij te dragen tot het verlossen van den landbouw uit de onzinnige banden, waarin hem de jachtliefhebberij sedert eeuwen omkneld houdt.
Hij die zich intusschen nader met die Vereeniging bekend wenscht te maken, wordt verwezen naar het Weekblad voor Haarlemmermeer, 1871, nommer 2 en 4." Het Congres-bestuur heeft gemeend aan dit voorstel geen gevolg te moeten geven „omdat de jachtwet en het jachtrecht toch op het Congres een punt van beraadslaging uitmaken , .... het minder noodzakelijk is (om) deze quaestie in den vorm van dit voorstel te behandelen, omdat hierin een verzet tegen de wet is gelegen, dat moeilijk door een lichaam als een Congres kan worden goedgekeurd." Opdat men tijd hebbe om er zich over te bedenken, geeft de voorsteller in overweging, aan die aanstaande Congresleden, welke met eenen goed gemeenden jacht- en hazenhaat bezield zijn, met uitsluiting van alle lepophilen , om, tijdens het Congres, te zamen een apartje te houden. Wij zouden dan eens moeten overleggen, den raad van een paar lcepe advokaten daarbij inroepende, of onze conscientie niet zonde toelaten, dat wij ons in dit zoogenoemde „verzet tegen de wet" begaven. Er is veel voor te
zeggen. De Coperative Vereeniging beoogt niet anders, dan onbelemmerden hazen- en konijnenmoord, door de eigenaars van die gedierten zelve, of op hun, des noods schriftelijk gegeven last, en zij zal zorgen, dat hare stroopende beschermelingen, zich, wanneer 't past, gedwee laten vangen en snappen door de vigeerende jachtsuppoosten en zich, zonder het minste verzet, onderwerpen aan alle boeten , verbeurdverklaringen, plakken of brommen, hun door den Rechter opgelegd. SB.
---

FEUILLETON.
ALGEMEENE BEGRIPPEN VAN LANDBOUW-SCHEIKUNDE, KENNIS VAN DEN BODEM EN DEN MEST. (Pervolg van L.-C. n°. 4.) De planten ontnemen aan de lucht ammoniak, een- gas, zamengesteld uit stikstof en waterstof. Deze verbinding der stikstof komt overal in de lucht voor, ofschoon dan in uiterst kleine hoeveelheid. Bij ontleding, verbranding en verrotting van stikstofhoudende bewerktuigde ligchamen op aarde toch vormt zich ammoniak, welke in de dampontwijkt. hoofdzakelijk nemen de planten door hare bladeren voedsel (voornamelijk koolzuur en amreeniak) uit de lucht op. Voor zoover hare wortels met de lucht in aanraking zijn, nemen zij ook daarmede genoemde gassen op. Ook uit den bodem nemen de wortels deze luchtsoorten op, opgelost in water. Beide luchtsoorten komen uit de dampkringslucht in den bodem door middel van mist, nevel, regenwater, sneeuw, hagel enz., waarin zij worden opgelost. Verreweg het grootste deel van in den bodem aanwezig koolzuur en ammoniak is evenwel een gevolg van daarin voorkomende en verrotte dierlijke en plantaardige overblijfselen. Koolzuur en ammoniak zijn in den bodem voor den plantengroei volkomen onmisbaar. Beide dragen er toe bij, dat de minerale bestanddeelen des bodems, noodig ter voeding, in het in den grond aanwezige water kunnen opgelost worden. De planten nemen door hare wortels al het voedsel, dat zij aan den bodem ontleenen, slechts in water opgelost op. Behalve stikstof in den vorm van ammoniak, nemen de plantenwortels ook nog uit den bodem salpeterzuur (zamengesteld uit stikstof en zuurstof) op, ontstaan door ammoniak. Behalve koolzuur en ammoniak, schijnen de planten uit de dampkringslucht weinig of niets op te nemen; het in de dampkringslucht aanwezige water (in dampvorm) wordt door de bovenaardsche deelen der plant weinig of niet opgenomen. Deze geven integendeel door verdamping voortdurend water aan de dampkringslucht af. Water dringt in de plant in ieder geval inzonderheid door de wortels, en de in de lucht aanwezige waterdamp moet dus, om in de planten te geraken, eerst tot water zijn verdigt , op de aarde gevallen en in den grond gedrongen zijn. (Wordt vervolgd.)
---

