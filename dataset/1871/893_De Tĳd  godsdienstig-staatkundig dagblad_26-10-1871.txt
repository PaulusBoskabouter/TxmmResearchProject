AMSTERDAM, 25 Oktobr. IJdel misbaar en snoode verdraaijing.
Een zeer krachtig bewijs voor de waarheid van ons katholiek geloof is te vinden in de omstandigheid, dat de bestrijders immer den zin onzer geloofsbelijdenis moeten verdraaijen, om mei eenigen schijn van waarheid haar te kunnen aanvallen. Welke is in den regel de taak der verdedigers van de roomsche Kerk? Zij is zeer eenvoudig: het is genoeg, duidelijk den zin en de beteekenis harer leer en de strekking harer bedoelingen voor te stellen, en aanstonds blijkt het dat de tegenstander niet het geloof der Katholieken, maar een gewrocht zijner inbeelding heeft getroffen.
Van waar zulke schandelijke verdraaijing? De meest gunstige uitlegging schrijft haar toe aan de onwetendheid. Maar deze onwetendheid zelve is niet geheel verschoonbaar. Het is immers in den regel niet noodig, gelijk onlangs het Handelsblad beweerde , geheele folianten door te worstelen om te weten wat eigenlijk de Roomschen willen. Meestal zijn onze geloofsartikelen in korte voorstellen of spreuken vervat, die gemakkelijk te begrijpen zijn, vooral, als men in aanmerking neemt de omstandigheden, waarin en waarom de kerkelijke overheid meende zulke uitspraken te moeten doen. In de meeste gevallen is -een handboekje der Christelijke leering, dat onze kinderen in den Catechismus gebruiken, volkomen toereikend om iemand, die met een opregt hart de waarheid zoekt, in te lichten. Doch daarin juist is de knoop gelegen; men zoekt niet met een opregt hart. Bij velen staat het van te voren vast, dat dc Ultramonlanen niets kunnen leeren dan wat dwaas en bespottelijk is; dat alles, wat zij beoogen, noodzakelijk ten verderve moet leiden der maatschappij. Met zulken nevelvoor den geest beschouwen zij onze geloofsverklaringen. En gave de Hemel dat zij onze geloofsformulieren wilden inzien! Het liefst gaan zij te raden bij schrijvers, die de katholieke leer bestreden hebben, en somtijds om hunne dwalingen door de Kerk waren veroordeeld. Is dat ter goeder trouw handelen ? Wat zouden de liberalen zeggen, indien wij hun stelsel gingen bestrijden, zooals het door hunne bitterste tegenstanders wordt voorgesteld? Welnu: zij handelen op die wijze met ons, wanneer zij de katholieke geloofsleer aanvallen.
Deze bemerking hebben wij in de laatste tijden dikwijls bij onszelven gemaakt, wanneer wij bijna dagelijks de misduiding moeten lezen van de uitspraak van het Vatikaansch Koncilie. Neem bv. de redevoering van den beijerschen minister in den Landdag-, in antwoord op de interpellalie-Herz. Wie met den staat van zaken bekend is, haalt de schouders er voorop, zeggende: man, zwijg, want gij spreekt oyer dingen, waar gij niets van kent. Gij hebt u laten inblazen door een der woestelingen van het munchensch Kongres der 0i...-Katho_ieken, misschien door een vrijmetselaar; op diens woord gelooft gij alsof dat woord onfeilbaar ware.
- Welke is dan eigenlijk de strekking van de Onfeilbaarheid van het leeraarschap des Pausen, waarover thans zoo veel gesproken wordt met eene overdrijving, alsof hemel en aarde op het punt stonden haar, ten gevolge, te vergaan?
Tot hiertoe bestond in de katholieke Kerk bij een betrekkelijk klein getal godgeleerden de opinie, die men het gallikanisme noemt. Het leerde dat de Paus uitspraak kan doen in zake van Christelijk geloof en zeden; alleen was zulke uitspraak niet onhervormelijk, voordat gebleken was van de toestemming der meerderheid van de bisschoppen.
Dit gevoelen der Galli kanen werd niet gedeeld door de groote meerderheid der godgeleerden; zelfs werd het door een aantal Konciliën in de meeste landen van Europa en Amerika ver- .J--U
Het eerste algemeen Koncilie, dat na de opkomst van het gallikanisme te zamen komt, neemt dit punt in behandeling. Hiermede blijft het volkomen in zijn regt; immers ten allen tijde zien wij de groote geschilpunten over geloofszaken behandeld en beslecht door de algemeene Konciliën. Wel zouden de Gallikancn gaarne gezien hebben, dat het Vatikaansch Koncilie dit punt niet hadde aangeraakt. Maar waarom moest hier het Koncilie, tegen den uitdrukkelijken wil der meerderheid, toegeven aan den wenseh der minderheid, te meer nog, daar in die minderheid bijna niemand gevondenwerd, die openlijk en kordaaWJe verdediging van het gallikanisme op zich durfde nemen? Immers bijna al die tegenstrevers bleven schuilen achter de kwestie van opportuniteit; en toen het op stemmen aankwam, verschenen zij niet in de vergaderzaal. Wij zouden wel eens willen welen of eene wetgevende kamer ter wereld in soortgelijke omstandigheden anders zou gehandeld hebben dan het Koncilie.
Ziedaar dus een gewoon, wij zouden zeggen, alledaagsch feit, waarover zulk schromelijk misbaar gemaakt wordt.
Nemen wij nu de omstandigheden, waarin het Koncilie gehandeld heeft, gelijk zij zijn. Het valt aanstonds in het oog, dat door de beslissing van het Koncilie geene praktische verandering in de katholieke Kerk heeft plaats gehad. Immers volgens het galbkanisme zelf zijn de uitspraken des Pausen in zake van geloof en zeden onhervormelijk, zoodra een groot gedeelte der bisschoppen daarmede instemt. Maar wat is nu, bij gelegenheid van het Koncilie, gebleken'? Dat altijd eene goede meerderheid der bisschoppen zoude instemmen met de pauselijke beslissingen, dewijl nagenoeg alle bisschoppen der wereld geloofden, dat een ieder zich onderwerpen moet aan de geloofs-beslissingen van den Paus, zoodra deze met de vereischte vormen zijn uitgevaardigd. En de ondervinding beantwoordt hier aan de theorie. Aanhoudend hebben de Pausen in lateren tijd dwalingen veroordeeld. Immer hebben wij gezien, dat de pauselijke veroordeeling algemeen met eerbiedige onderdanigheid en een geloovig gemoed werd aangenomen. Wat nog meer te verwonderen is: dc Gallikanen zelven- muntten va. den regel uit door die geloovïge en eerbiedige onderwerping aan 's Pausen beslissingen. Een feit is het dus, zoo klaar als de zon, dat het Vatikaansch Koncilie geene praktische verandering heeft ingevoerd; en echter dagelijks moeten wij het tegendeel hooren. Is dat goede trouw; of niet veel meer eene schandelijke onwetendheid of eene bedriegelijke verdraaijing?
Maar achter het misbaar tegen de pauselijke Onfeilbaarheid schuilt geheel wat anders dan ijver voor het behoud der oude katholieke geloofsbelijdenis. Sedert wanneer hebben de liberalen, die thans in het misbaarmaken luide instemmen met de oud- Katholieken, zoo veel ijver en liefde gehad voor de oude leer der Kerk? Tot nu stonden zij bekend, evenals Joden en Turken, door hun haattegen al wat Katholiek is. De dubbele geest van Voltaire scheen in hengevaren te zijn. Het is juist de haat tegen de katholieke Kerk, dien zij in hun strijd tegen de Onfeilbaarheid koelen willen. Zij zien, dat geheel de katholieke Kerk met blij gemoed en christelijke onderdanigheid de uitspraak aanneemt van het Vatica num omtrent de Onfeilbaarheid.
Aan het werk dus; de kans staat mooi. Laat ons dc Onfeilbaarheid des Pausen misduiden, haar voorstellen als belagchelijk, en vooral als gevaarlijk voor den Staat. Roepen wij het spookgestalte op van de afzetting der vorsten door den Paus, van de brandstapels. Schrijven wij dagelijks met honderd pennen en spreken wij het met duizenden monden, dat het nu gedaan is met alle vrijheid en met het zelfbestuur der volkeren; dat het licht der wetenschap zal worden uitgebluscht enz. Een gedeelte van het publiek, dat magtig is door zijne stoutmoedigheid, zal ons gelooven op het woord. Protestanten, vrijmetselaars en geheel het ongeloovig element der negentiende eeuw is op onze hand. Vele regeringen zoeken slechts naar eene geschikte gelegenheid, om de onderneming van Juliaan den Apostaat te hervatten.
Met moed dus de handen aan het werk geslagen: Scrasons V'infame. Het is nu de geschikte tijd. De Katholieken moeten er onder; in de laatste jaren ging de katholieke Kerk op wonderbare wijze vooruit; zij bezit weer schoone lokalen voor kloosters en scholen. Met het geld en goed, dat zij bevatten, kunnen zij ons te stade komen. Eenige staatsbetrekkingen zijn gegund aan Katholieken. Hen dus uitgesloten. Wij, onze kinderen en vrienden, zullen beter vooruit komen in de wereld.
Ziedaar, naar ons bescheiden oordeel, wat het misbaar beteekent tegen de pauselijke Onfeilbaarheid.
---

BUITENLAND. Algemeen Overzigt.
Het is thans reeds veertien dagen geleden, dat de eischen der Czechen bekend zijn, en nog aarzelen de Keizer van Oostenrijk en zijne ministers, alvorens eene beslissing te nemen. Op den lln Oktober werd door den boheemschen Landdag — waar, ten gevolge van de halstarrige afwezigheid der duitsche afgevaardigden, alleen het czechische element vertegenwoordigd was — bet adres van antwoord op het keizerlijk reskript, alsmede een staatsregtelijk memorandum, of ontwerp-grondwet voor het koning-, rijk Bohème, vastgesteld. In het adres aan den Keizer dankten de Czechen voor 's Keizers uitnoodiging tot vriendschappelijke schikking, en verlangden voor Bohème bijna gelijke regten als die, welke aan Hongarije verleend zijn. Zij betreurden de verwijdering der duitsche afgevaardigden , en noodigden den Keizer uit, de erkenning van 't boheemsche staatsregt bij proklamatie ter algemeene kennis te brengen, en door een kroonings-eed te bekrachtigen. In het memorandum betreffende het ontwerp-grondwet wordt natuurlijk volledige autonomie en zelfstandig beheer over alle huishoudelijke aangelegenheden gevraagd; alleen zaken, die de algemeene rijksbelangen raken, als: financiën, oorlog en buitenlandsche betrekkingen, zullen door de delegatiën geregeld worden. Naast de cis- en de transleithaansche, zal er ook een boheemsche delegatie zijn, alsmede een boheemsch ministerie en een boheemsch kanselier In één woord: Bohème wordt een afzon-* derlijk koningrijk, dat alleen zijn huishoudelijke aangelegenheden door den Landdag mag besturen, en overigens voor de instandhouding der rijkseenheid. dezelfde verpligtingen en verantwoordelijkheid heeft, ais alle overige Staten of deelen der Oostenrijksch-hongaarsche Monarchie.
Dè/t is nu het gevreesde monster, dat alle oostenrijksche liberalen van duitsche nationaliteit tot wanhoop brengt, en hen als ware ongeluks-profeten den onvermijdelijken en rasschen ondergang van het Rijk der Habsburgers doet voorspellen. »Het centralisme, waaraan men zich sedert '67 met alle kracht geklampt hield , is door het federalisme verdrongen; als alle gedeelten van Oostenrijk het voorbeeld der Hongaren en'Czechen volgen, dan zal aan de rij der Staten en Staatjes geen einde komen, en de ministers zullen bij tientallen geteld moeten worden!"
Zóó jammeren de oostenrijksche liberalen onafgebroken voort, en hunnoodgesehrei vindt weerklank bij de broeders in Duitschland. Dezen vergeten echter, dat zij weder geheel met zich zelven in tegenspraak komen; immers in Duitschland verkeeren Beijeren, Baden, Wurtemberg, Saksen enz. in denzelfden toestand ten opzigte van het ééne Duitschland, als dien, welken Bohème ten opzigte der oostenrijksche eenheid inneemt. Nu zullen toch de liberalen van Duitschland, na steeds met het beginsel van selfgovernment geschermd, en de voltooide eenheid van het grosse Vaterland uit volle longen bezongen te hebben, bezwaarlijk durven beweren, dat dit Vaterland weldra uiteen zal spatten, tengevolge van de betrekkelijke zelfstandigheid der afzonderlijke Staten op huishoudelijk gebied! En waarom dan krokodillentranen over Oostenrijk geweend? De Czeciien schijnen overigens niet ongeneigd eenige koncessiën te doen, en offers te brengen, om de algemeene belangen des Rijks niet uit het oog te verliezen. Intusschen wordt met onrust de uitspraak des Keizers over, of liever diens antwoord op het tot hem gerigt adres eiken dag te gemoet gezien. Bijna dagelijks hebben er geheimzinnige konferentiën tussehen von Beust, Hohenwart, Andrassy en den Keizer plaats; nu en dan — zooals ook heden weder getelegrafeerd wordt — komen de hoofdleiders der Czechen, Clam Martenitz en Rieger, naar Weenen om met Hohenwart ruggespraak te houden; maar het publiek blijft even wijs als het is. Op één punt zijn de oostenrijksche bladen het echter eens, namelijk: dat de Keizer in den ,vorm van een tweede reskript zal antwoorden, en dat dit reskript reeds in ontwerp gereed ligt, behalve eenige ondergeschikte punten, waarover de groote mannen des Rijks nog verschillen. Wat de Inhoud of strekking van dat tweede reskript zal zijn, en waarin de raadslieden der Kroon verschillen, weet echter niemand te zeggen.
Uit Azië komen voorspellingen van nieuwe verwikkelingen tussehen Rusland en de aangrenzende tartaarsche stammen. De Sultan der Kirghizen te Khiva bereidt zich voor tot den kamp, om het ongeluk te ontgaan, dat, gelijk men weet, zijn kollega te Kuldsha, Abel Oghlan, getroffen heeft, toen deze voor eenige maanden van zijne Staten werd beroofd. De Kirghizen stellen alles in het werk om een bondgenootschap van een zeer groot aantal stammen tot stand te brengen, ten einde door vereenigde krachten de russische overheersching buiten de grenzen hunner landen te houden. Reeds hebben de Karantschas zich met de Kirghizen vereenigd; maar wat baat dit tegenover het magtige en geweldige Rusland, dat bovendien nog waarschijnlijk door zijn vazallen van Bokhara en Kollhand zal geholpen worden? 22,000 man russische troepen zijnreeds dezer dagen naar den Kaukasus gezonden, en zullen zeker door zooveel hulptroepen gevolgd worden, als noodig mogten blijken, om de «vermetele" Tartaren onder den voet te verpletteren.
Over de zending van Mgr. Franchi, den pauselij ken gezant te Konstantinopel, wordt thans ook aan den Oesterr. Volksjreund ongunstig geschreven. De overleden Groot-vizier Aali Pacha — zoo meent deze korrespondent — was de eenige man in het turksche Rijk, op wien te rekenen viel voor de belangen der Katholieken; na diens dood staat Mgr. Franchi in uiterst moeijelijkë verhoudingen tegenover de russische en italiaansche diplomatie. De nieuwe Groot-vizier Mahmoud-Pacha schijnt den moed niet te hebben, den Russen en Italianen vierkant te antwoorden: »het schisma is het grootste gevaar voor de binnenlandsche rust van het Ottomanische Rijk, ik heb geen ander middel daartegen, dan juist de uitbreiding van het Katholicisme, derhalve leen ik volgaarne het oor aan de billijke en regtmatige voorstellen van den pauselij ken gezant". De Sultan is den H. Vader niet ongenegen, maar hij laat zich door den Groot-vizier leiden. Mgr. Franchi — zegt men — zal thans de hulp inroepen van den franschen gezant te Konstantinopel; maar welke hulp heeft Rome van de fransche Regering te wachten, die zelve kleingeestig genoeg is, om onnoodige moeijelijkheden te zoeken? Thiers kan maar niet gedoogen, dat Z. H. de Paus zijne zoogenaamde _ benoemingen" van bisschoppen, eenvoudig als -.aanbeveling" of als »voorstellen" beschouwt. De Constitutionnel beweert althans, dat daardoor alleen de prekonizatie der fransche bisschoppen zoo lang verschoven is. Het blad voegt er bij, dat Thiers ten laatste het pleit gewonnen heeft; maar een ieder is natuurlijk vrij om het te gelooven of niet. De Monde wil zich voorshands maar tot het laatste bepalen; en geeft ten bewijze nogmaals eene beschouwing ten beste over het latijnsche woord nominatio, dat even goed »aanwijzing" als sbenoeming" beteekent. Het onderhoud, dat Thiers 11. Maandag met den pauselijken nuntius, Mgr. Ghigi, gehad heeft, geeft tot allerlei gissingen aanleiding, en doet velen vreezen, dat de zamensmelting der fransche gezantschappen bij de Hoven van Viktor Emanuel en Pius IX nog niet door Thiers is opgegeven. Over de zittingen der Algemeene Raden valt weinig te zeggen, dan dat zij vermoedelijk op 22 November zullen gesloten worden.
Uit Algiers luiden de berigten nog niet geheel geruststellend, en ook de spaansche stad Melilla wordt nog door de Arabieren bedreigd.
---

De parijsche Geest.
Er zijn thans te Parijs dagbladen, die inteekeningslijsten hebben geopend voor bijdragen, ten behoeve van de gevallen grootheden der Commune. Naar aanleiding hiervan schreef de redakteur van den Figaro, Francis Magnard, in genoemd blad een geestig artikel, waarin hij doet uitkomen, hoe de Parijzenaars er allengs toe gekomen zijn om het woord »kommunard" van scheldwoord tot eerenaam te promoveeren. Wij ontleenen daaraan het volgende: In een blad, dat te Parijs wordt gedrukt , zie ik onderteekenaars zich vreedzaam als »vn communeux" of »une communeuse" betitelen. Hetzelfde blad, sprekende van Cerisier, den ellendeling die de paters Dominikanen van Arcueil heeft doen fuzileeren, noemt hem »den heer Cerisier, ex-kapitein der gefedereerden." Die waarde kapitein, hij werd gearresteerd? Maar zal dan de willekeur nooit ophouden deze bewonderend waardige en ongelukkige parijsche bevolking te vervolgen ?....•
Van den ln Junij tot den la Julij waren de opstandelingen roovers en bandieten. .Kommunard" was het scheldwoord , dat de koetsiers hun kliënt naar het hoofd wierpen, wanneer het drinkgeld een beetje mager was. Van den 1" Julij tot den ln Augustus is men begonnen op te merken, dat er onder die roovers onschuldigen Waren, en vooral mannen van overtuiging Wij zijn geenkommun&rds, neen! maar het kommuüalistische idee heeft veel goeds, mijnheer. Zelf zijn maire kiezen, met een geweer paradeeren en onnoozele broeders plagen, dat zijn de regten van den mensch, voorwaar!... Van den ltt Augustus tot den 1» September verdwijnen de schakeeringen, en heeten de »kommunards" »onze verdwaalde broeders."
Van den ln September tot den ln Oktober, zijn »de verdwaalden" de «overwonnenen van Mei" geworden; men stemt toe, dat zy zich bedrogen hebben, maar voegt er bij, dat zij gehoorzaamden aan een edelmoedige ingeving en eene waarlijk republikeinsche ov-artuiging. In den loop dezer maand slaat men weer een anderen toon aan; men bespeurt, dat zich op de pontons slechts onschuldige gevangenen bevinden, en alle goede schoenmakers, kleermakers, juweliers, drukkers van gekleurd papier, verlakkers enz. enz. uit Frankrijk verdwenen zijn, op dezelfde wijze als na de herroeping van het edikt van Names, en men eindigt met te teekenen: »Galuchet, kommunard," zooals men zou sclmjven »oudnotaris of ridder van het legioen vaa eer."
In December zal bewezen worden, dat de gefuzileerde muiters -.martelaars" zijn, en men zal giften verzamelen ter oprigting van een monument voor Delescluse welk plan evenwel, ondanks 'de bij zekere radikalen ingekomen gelden, stp,ids in staat van word ng zal bhjven. En om de kroon op het werk te zetten, zal men in 1876 eene geschiedenis schrijven over de revolutie van '71, bestemd om de te lang bestaan hebbende verkeerde meening omtrent deze onsterfe- I \lJke onderneming omver te werpen, en oe wij zen, geschaamd te doen met de Septembermoorden, volgens hem, door de antipatriottische houding der gevangenen veroorzaakt, dat de gijzelaars zijn ter dood gebragt, omdat zij wenschen koesterden voor de nederlaag der «heldhaftige" Commune, en dat de huizen niet zouden zijn verbrand geworden, indien geen trouwelooze eigenaars, met een niet te doorgronden doe), vaten petroleum in hunne kelders hadden opgestapeld.
---

