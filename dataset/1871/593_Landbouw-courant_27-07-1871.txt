Een quasl-oorspronkelijk artikel van V. v. 0. te M(oergestel),
edoch woordelijk uit de Landb.-C. overgeschreven. Meermalen merkten wij op, dat mededeelingen in ons blad voorkomende, zonder vermelding er van in andere bladen worden overgenomen. Als nieuw bewijs van een en ander herhalen wij hier een stukje, dat door ons is geschreven en voorkomt:
in de Landbouw-Courant van 18 Mei 1871, n°. 20: Om paarden het gerucht maken bij nacht af te leeren. Er zijn paarden, die de slechte gewoonte hebben, om vooral des nachts onophoudelijk met de achterbeenen tegen den stalmuur of den scheidingswand te slaan. Zij beleedigen zich, of maken hun beslag los, beschadigen den stal en ontnemen aan de overige paarden in den stal eene gewenschte rust. Margraff nu heeft (in het „Wochenschrift" van Augsburg) een zeer eenvoudig middel medegedeeld. Men neemt een houten bal of een stuk rond hout, dat aan beide uiteinden ook is afgerond, en nagenoeg 1 kilo zwaar is. Dit maakt men aan een lederen riem, van 20-25 centimeters lengte, vast; het andere einde van die riem bevestigt men aan een band om het been, waarmede het paard gewoon is te slaan. Onmiddellijk na de bevestiging van dit stuk hout aan het been, beproeft het paard er zich van te ontdoen; maar weldra van de onmogelijkheid daarvan overtuigd, blijft het rustig. Denkelijk is dit een gevolg daarvan, dat telkens als het paard slaat, het hout tegen diens been aankomt. Meermalen is, gelijk wij lazen, van dit middel met het beste gevolg gebruik gemaakt. Wij plaatsen er naast het navolgende, g eteekend V.V.0., voorkomende in de Provinciale Noordbrabantsche en s' .Hertogenbossche Courant van 6 Julij 1871. Er zijn paarden die de slechte gewoonte hebben, om vooral des nachts onophoudelijk met de achterbeenen tegen den stalmuur of den scheidingswand te slaan. Zij beleedigen zich, of maken hun beslag los, beschadigen den stal en ontnemen aan de overige paarden in den stal eene gewenschte rust. Margraff, , nu heeft (in het „Wodienschrift" van Augsburg) een zeer eenvoudig middel medegedeeld. Men neemt een houten bal of een stuk rond hout, dat aan beide uiteinden ook is afgerand, en nagenoeg 1 kilo zwaar is. Dit maakt men aan een lederen riem van 20-25 centimeters lengte, vast; het andere einde van dien riem bevestige men aan een band om het been, waarmede het paard gewoon is te slaan. onmiddellijk na de bevestiging van dit stuk hout aan het been beproeft het paard er zich van te ontdoen, maar weldra van de onmogelijkheid daarvan overtuigd, blijft het rustig. Denkelijk is dit een gevolg daarvan, dat telkens als het paard slaat, het hout tegen diens been aankomt. Meermalen is, gelijk wij lazen, van dit middel met het beste gevolg gebruik gemaakt. M. V. V. 0.
De Hr. V. v. 0. heeft nog niet lang geleden eene rede, waarmede een voorzitter van een der Ned. Landh. Congressen de eerste zitting daarvan opende, ook in de Prov. Noordbr. COZtr. (van 23 Mei 1.1.) op eigenaardige wijze geplunderd, zonder die rede te noemen. Het wordt tijd aan dergelijke rooverij een einde te maken. Wij zullen voortaan de vele inzendingen van V. v. 0. in de Prov. Noord6r. Cour. in het oog houden en als wij hem weer op literarischen diefstal betrappen, van onze vangst dadelijk melding maken. Red.
---

De tijdens het Groninger-Congres, gehouden tentoonstelling van landbouw-werktuigen.
M. de Hoofdredacteur ! In het nr. van de Landbouw-Courant van 6 Julij jl. hebt gij het feuilleton gewijd aan eene beschouwing van het te Groningen gehouden XXV° Landhuishoudkundig Congres, waarvan hetgeen daarin over de gehouden tentoonstelling wordt gezegd, eene teregtwijzing eischt, die ik mij als lid der commissie voor de tentoonstelling veroorloof u te doen toekomen, met verzoek ze in uw eerstvolgend nummer op te nemen. Uw berigtgever schijnt de bedoeling der tentoonstelling, voor zoo verre het de landbouwwerktuigen betreft, geheel verkeerd opgevat en verward te hebben met eene industrie-tentoonstelling op dat gebied. De woorden van het programma, ook in dat berigt aangehaald, „verzameling van in de prov. Groningen in gebruik zijnde landbouw-werktuigen", verraden al van zelf die bedoeling, n.l. om een overzigt te geven van den G-roninger landbouw , zooals hij in de provincie wordt in praktijk gebragt, en daartoe moest zoowel het nog in gebruik zijnde, hoezeer dan ook verouderde werktuig even goed dienen als het nieuwste. Of de overigens zeer geroemde verzameling nu op volledigheid kon aanspraak maken, of niet enkele werktuigen ontbraken, die om de mindere vervoerbaarheid of wel omdat ze in den tegenwoordigen tijd niet gemist konden worden, moesten achterwege blijven, doet hier weinig ter zake; de insinuatie echter dat om zoo te zeggen alle voorwerpen, welke door daartoe door de tentoonstellingscommissie uitgenoodigde landbouwers waren zamengebragt, door den Heer Boeke, penningmeester der Commissie, of door de firma Boeke en Huidekoper geleverd waren, is zoo beleedigend én voor de Commissie èn voor den Heer Boeke zelf, dat ik geene woorden weet te vinden, hoe uwen berigtgever, , die blijkbaar door naijver en ontevredenheid daartoe werd geleid, naar verdienste teregt te wijzen. Zeer zeker waren vele der tentoongestelde werktuigen afkomstig van de firma B. & H., wat bewijst dat die firma zich veel moeite geeft en door onze Groninger land. bouwers zeer begunstigd wordt, maar wat heeft daarmede de pennigmeester der Commissie, de Heer Boeke te maken? Alle werktuigen waren ingezonden op uitnoodiging der Commissie door landbouwers uit de verschillende oorden der provincie. Die uitnoodiging was tot ieder gerigt voor daarbij bepaald aangewezen voorwerpen, om te voorkomen dat van dezelfde soort meerdere exemplaren werden ingezonden, wat voor het gestelde doel overbodig en voor de plaatsing belemmerend zou geweest zijn. Daardoor verviel als van zelf concurrentie der werktuigen onderling en kan het dus wel niet bevreemdend zijn, dat op de lijst der bekroonde voorwerpen geen enkel werktuig voorkomt; waardoor mijns inziens ook al van zelf vervalt de dwaze zinspeling op den penningmeester der Commissie, die eenigen schijn van waarheid zou kunnen hebben gehad, indien door hem geleverde werktuigen waren bekroond geworden. Dat de firma Valk & Cie te Lochem de zelfvoldoening had dat zijne (hare) (1) talrijke inzending (1) Als de Hr. Schutter de L.- C. van 13 Julij naslaat, zal hij onder de errata deze correctiefout hersteld vinden. Red.
door de jury niet werd nagezien en geene medaille waard werd gekeurd en 't geen daar verder volgt in uw berigt, doet mij vermoeden dat de recriminatiën over onze tentoonstelling uit eene onzuivere bron opwellen. Volgens het programma werden alleen werktuigen ingewacht van inzenders, daartoe door de Commissie uitgenoodigd, alleen dezulke die werkelijk in gebruik waren; daarin ligt al opgesloten dat geen fabrikanten waren uitgenoodigd tot inzending, allerminst de firma Valk & C", die zich integendeel bij de Commissie heeft opgedrongen. En wanneer nu inhoud en stijl van het berigt mij niet bedriegen, dan vermoed ik dat uw berigtgever al zeer slecht de humane handelwijze van de Commissie tegenover den Heer Valk beloont, die hem een flinke plaats inruimde in de tentoonstellingstent, niettegenstaande hij geen regt had van tentoonstellen. Of die Heer bij den Commissaris des Konings geroepen is en of deze hem belangrijke bestellingen heeft opgedragen, is mij niet bekend. Wel is het waar, dat eerst den tweeden dag van de tentoonstelling door mij aan Valk eene kaart is gegeven waarop eervolle vermelding staat uitgedrukt. Nadat toch Woensdag n/m de president der Commissie de toegekende bekrooningen had bekend gemaakt en de behaalde prijzen waren uitbetaald, vervoegde de Heer Valk zich tot mij met de vraag „of er voor hem ook geen bekrooningie (1) overschoot", wat natuurlijk ontkennend moest worden beantwoord. Voor de werktuigen waren geene jury-leden benoemd, ergo ook geene bekrooning. 't Eeltig gejammer dat ik, vooral nadat het wer gunstiger was geworden, heb vernomen, was niet van Zeeuwen, Noord- en Zuid-Hollanders over de reiskosten (deze zullen toch ook wel niet enkel om de landbouw-werktuigen zijn overgekomen) maar van den Heer Valk over het naar zijn inzien niet genoeg apprecieren van zijne koopwaar. Een gevoel van welwillendheid deed mij in den loop van dien dag aan den president der tentoonstellings-commissie het voorstel doen om Valk eene kaart toe te staan van eervolle vermelding, waarmee ik hem dacht te verblijden. De president zijne toestemming daartoe gegeven hebbende, had ik eerst den volgenden dag, na afloop der algemeene vergadering van het Congres gelegenheid den Heer Valk die kaart aan te bieden, met magtiging die aan een zijner voorwerpen te bevestigen. Ontvang de betuiging mijner achting en vriendschap.. Groningen, J. D. SCHUTTER. 18 Julij 1871. Wij achten ons genoopt te zeggen, dat wij zijn afgegaan op meer dan één ons gegeven berigt, waaronder een paar mondelinge. De Hr. Schutter schijnt zich niet herinnerd te hebben bl. 11 van het progr.: Hiervoor (nam. op uitnoodiging ingezonden
(1) 't Spijt ons te moeten constateren, dat de zetter hier prompt het handschrift van den Hr. Schutter gevolgd heeft. Red.
werktuigen door Groninger landbouwers) zijn eenige medailles en getuigschriften beschikbaar gesteld." Overigens is het van algemeene bekendheid, dat de soliede en praktische fabriekaten der firma Valk & C., in menigte in gebruik zijn; in Groningen zijn er, welligt door de HH. Boeke en Huidekoper, denkelijk ook wel geleverd. Dat de firma Valk & C., die zoo dikwerf teregt bekroond is, en wegens ijver en arbeidzaamheid, eerlijkheid en modestie zich vele vrienden heeft verworven, onzen raad niet heeft opgevolgd, om met het oog op het exclusieve progr. geene goederen naar de tent. te Groningen te zenden, spijt ons. Zij zou zich daardoor veel onverdiende teleurstelling bespaard hebben, en behalve grievende beoordeeling (zooals b.v. door den Hr. Schutter), ook eene hoogst-eigenaardige eervolle vermelding, niet verleend om de deugdelijkheid of bruikbaarheid van haar fabriekaat maar louter uit welwillendheid! ' Red.
---

