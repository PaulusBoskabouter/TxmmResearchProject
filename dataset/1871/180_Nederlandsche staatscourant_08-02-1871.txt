NEDERLANDEN. 's GRAVENHAGE, den 7den Februarij 1871.
Bij Zijner Majesteits besluit van den 6den Februarij 1871, n° 21, is benoemd tot regter in de arrondissements-regtbank to Hoorn rnr. J. C. J. ridder van Rappard, thans regter-plaatsvervanger in de arrondissementsregtbank en advocaat te Zutphen. MINISTERIE VAN BINNENLANDSCHE ZAKEN. Bij beschikking van 6 Februarij 1871, n°. 250, is aan .T. Smit. te Ridderkerk, tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland en Zeeland. Bij beschikking van 6 Februarij 1871, n°. 251, is aan L. Kalis Kz., te Sliedrecht, de erven P. Langeveld Pz. en J. Blokland Jz., te Hardinxveld, tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland, Noordholland, Zeeland, Utrecht, Overijssel en Limburg. MINISTERIE VAN F I N A N T I E N. Telegrafie. Het Rijkstelegraafkantoor te Vreeswijk is, voor den duur der buitengewone riviercorrespondentie, ook tijdelijk voor het algemeen verkeer geopend. Op de berigtenwisseling met de overige Nederlandsche kantoren is het uniforme tarief van 0.30 gl. per enkelvoudig telegram van toepassing. 'sGravenhage, den 7den Februarij 1871. Namens den Minister, De Secretaris-Generaal, Bartstra.
---

BUITENLANDSCHE BERIGTEN. FRANKRIJK.
Het gisteren beknopt vermelde schrijven van den hertog van Aumale aan de Fransche kiezers draagt de dagteekening van 1 Februarij jl., en luidt aldus: » Mijne heeren de kiezers, vier maanden geleden hebben verscheiden van u mij hunne stem aangeboden; of gij dienstig acht mij die thans te geven is mij onbekend. Daarenboven ben ik buiten staat om mij bij u zoo volledig, zoo vrijmoedig te verklaren, als ik wel zou wenschen; en ik moet al de aandoeningen , waarvan ik het hart vol heb, verkroppen. Zelfs is het mij onbekend of deze weinige regelen schrifts onder uwe oogen zullen komen. Evenwel zal ik beproeven ze u te doen geworden : immers aan degenen die nog van zins zouden zijn om mij tot hunnen vertegenwoordiger in de uationale vergadering te kiezen, meen ik eenige ophelderingen te moeten geven omtrent twee groote vragen welke aan dio vergadering zullen worden ge3teld, namelijk de vraag van vrede of oorlog en de vraag der staatsregeling. n Aangaande het eerste van die twee punten moet ik mij volle vrijheid bedingen om oordeel te vellen of wel mijn oordeel achter te houden; want ik heb geenerlei aandeel gehad in de regtstreeksche of zijdelingsche verantwoordelijkheid voor die gebeurtenissen of stappen, welke tot den oorlog en tot den tegenwoordigen staat der zaken geleid hebben. Buitendien heb ik regt om dat beding te maken, wegens de werkeloosheid die mij opgelegd is geworden terwijl ik dringend het regt vroeg om voor mijn vaderland te strijden. » Omtrent het tweede punt zal ik mij met alle opregtheid verklaren. Als ik let op Frankrijks gesteldheid, zijne geschiedenis, zijne overleveringen, op de gebeurtenissen der laatste jaren, blijf ik doordrongen van de voordeelen welke de constitutionele monarchie aanbiedt; zij is, geloof ik, in staat om aan de regt matige wenschen eener demokratische maatschappij té beantwoorden 'en om eiken vooruitgang, alle volksvrijheden tevens met de openbare orde en veiligheid te waarborgen. Met vredelievende fierheid, gepaard aan vaderlandlievende smart, maak ik vergelijkingen tusschen Frankrijks tegenwoordige gesteldheid en die onder de regering mijns vaders. « Zóó lieb ik als mensch het regt te denken ; en ik meen thans den pligt te hebben om dat gevoelen als burger uit te spreken ; doch ik doe het zonder eenige partijzucht, zonder uitsluitende rigting. In mijn gemoed, in mijnen vroegeren levensloop, in de overleveringen mijner familie vind ik niets wat een scheidsmuur tusschen mij en de republiek zou zijn. Is het de republikeinsche vorm dien Frankrijk vrijelijk en definitief aan zijne regering verkiest te geven , dan ben ik bereid om mij naar 's lands souvereincn wil te voegen, en zal ik van ganscher harte zijn dienaar blyven. » Hetzij onder de constitutionele monarchie of onder eene liberale f
republiek, zijn het de politieke eerlijkheid, het geduld, de geest van eendragt, de zelfverloochening, waardoor Frankrijk gered, op nieuw gevormd , tot wedergeboorte gebragt kan worden. » Dat is de gezindheid die mij bezielt." -- De heer Testelin, een vriend van het Bewind van nationale verdediging, en nog niet lang geleden door den heer Gambetta als buitengewoon commissaris voor de verweringsmaatregelen naar de noordelijke departementen afgezonden, heeft in het laatste der vorige week te Ryssel in eene vergadering van stemgeregtigde burgers, die hem tot hunnen candidaat gekozen hadden, eene redevoering gehouden, welke zich vooral op het vraagpunt van vrede of oorlog door gematigdheid kenmerkte. Na de candidatuur aangenomen en den tegenwoordigen oorlog aan de » verblindheid van de meerderheid zijner medeburgers" geweten te hebben, vervolgde hij nagenoeg aldus: n Ik bid u, waarde medeburgers, om wél te overwegen alvorens gij uwe stem uitbrengt. De biljetten die gij in de stembus zult steken, bevatten do beslissing over het lot des vaderlands, hetwelk nooit in eene jammerlijker gesteldheid is geweest. Twee vraagpunten hebt gij te overwegen: verlangt gij vrede of oorlog? welken regeringsvorm verkiest gij? » Omtrent het eerste punt zal de geloofsbelijdenis van al de politieke rigtingen dezelfde zijn. Een iegelijk wil vrede; wij vooral, wij demokraten, die altijd den vrede hebben gewild en ons daardoor aan impopulariteit, aan het beleedigende verwijt van Pruissisch-gezindheid hebben blootgesteld. Niet door ons werd de dwaze kreet: naarBerlyn! aangeheven. Het was nog meer een oorlog tegen ons, dan tegen Pruissen: immers hij werd ondernomen om den stijgenden stroom der demokratische begrippen tegen te houden. Doch op welke bedingen willen wij vrede ? Er is insgelijks op dit punt maar één gevoelen. Al de candidaten zijn Franschen; het zijn allen, hoop ik, eerlijke lieden. Zij zullen u ieder zeggen dat zij vrede willen onder die bedingen welke het minst mogelijk onteerend zijn. »Op het eerste vraagpunt dus staan al de candidaten gelijk. Niet daarin zult gij den grond tot het bepalen uwer keuze vinden, maar in het tweede vraagpunt, namelijk de keuze van den regeringsvorm. » Ik erken trouwhartig, dat het bewind hetwelk op 4 September jl. onder den naam van republiek optrad, slechts een voorloopig bewind is, opgerezen door den drang der jammerlijke tijdsomstandigheden. Alleen aan de meerderheid der Franschen kan ik het regt toekennen om den definitiven vorm van 's lands instellingen te bepalen ; en welke ook de beslissing van de meerderheid zij , ik buig mij bij voorbaat daarvoor. n Doch die groote vraag dient met rondborstigheid, zonder dubbelzinnigheden, behandeld te worden. Ieder candidaat zegge bepaald, welke regeringsvorm hem verkieslijk schijnt. Gij en ik verlangen de republiek; anderen de monarchie. Dezo laatsten behooren echter ook te zeggen welke monarchie zij verlangen : die van het goddelijke regt met Hendrik Y ? ot de parlementaire monarchie met de Orleans ? of wel de Keizerlijke monarchie met .... doch ik wil dien mensch, welke voorzeker bij geenen enkelen Franschmah in aanmerking komt, zelfs niet noemen. Wil de meerderheid de monarchie, ik zal mij aan haar onderwerpen. Doch de dubbelzinnigheid en dubbelhartigheid , die in 1848 zoo veel nadeel deed en den val der republiek te weeg bragt, worde thans vermeden. Geene maskers meer! Het schandelijkste voor ons zou zijn dat de orde onder ons door Pruissische korporaals met stokslagen hersteld moest worden." O . — Te Dijon is door eene kiezersvergadering met het programma: »de Republiek, één en ondeelbaar, en geene verkleining van ons grondgebeid, zelfs niet met eene duimbreedte!" de generaal Garibaldi met drie Fransche republikeinen tot candidaat gesteld. Garibaldi heeft verklaard dat hij , in het departement Cöte d'Or verkozen wordende , de verkiezing zou aannemen. Daarna eene uitnoodiging ontvangende om zich in Nizza, zijn geboorteland, candidaat te stellen, heeft Garibaldi deze volvaardig aangenomen. — Op het onware berigt dat Garibaldi weigerde de wapenschorsing in acht te nemen , heeft de departementsprefect te Marseille, de heer Gent, den lsten dezer zijn ontslag genomen onder verklaring dat hij in Garibaldi's legercorps wilde gaan vechten. Later beter omtrent Garibaldi's houding onderrigt zijnde, heeft Gent zijn ontslag, tot blijdschap der republikeinsche partij, terug genomen. — De gemeenteraad van Douai heeft tegen Gambetta's bepalingen tot beperking der verkiesbaarheid geprotesteerd onder verklaring dat hij de stemmen uitgebragt op de door die bepalingen uitgesloten personen als wettig aannemen en in de stemmen-telling begrijpen zal. — Het Parysche Bewind, bij eene proclamatie van 28 Januarij voorloopig van de capitulatie aan de bevolking der hoofdstad kennis gevende, zeide daarin: »Wij zullen de met den vijand te treffen overeenkomst zoo spoedig mogelijk openbaar maken, en tevens eene a!gemeene lijst der nog voorhanden levensmiddelen. Parys wil do zekerheid hebben dat de verwering tot het alleruiterste is volgehouden. Dit zullen de door ons mede te deelen cijfers bewijzen ; en wij tarten een ieder uit om die cijfers tegen te spreken.
» Wij zullen bewijzen dat ons nog juist genoeg brood overschiet om de aankomst der van buiten ons toe te voeren levensmiddelen te kunnen afwachten, en dat wij den strijd niet kunnen voortzetten zonder twee millioen menschen, ook vrouwen en kinderen, tot eenen wissen dood te veroordeelen. «De belegering van Parys heeft vier maanden en twaalf dagen, het bombardement eone gansche maand geduurd. Met 15 Januarij is het rantsoen brood tot drie honderd, met 15 December het rantsoen paardenvleesch tot dertig grammen verminderd geworden. De sterfte is tot het drievoud toegenomen. En toch hebben wij in al die rampzalige dagen geen enkel verschijnsel van moedeloosheid opgemerkt. De vijand zelf brengt hulde aan den moed en aan de zedelijke kracht der Parysche bevolking Parys heeft veel te lijden gehad; matr die dagen van nood, welke zoo lang vielen en zoo edelaardig doorgestaan werden , zullen nuttig voor de republiek zyn. Uit den strijd dien wij heden eindigen, zullen wij treden met meer moed en met meer eendragt voor de toekomst. Niettegenstaande de beproevingen van het tegenwoordige tijdstip koesteren wij de hoop van mannen van eer; wij zullen thans meer dan ooit vertrouwen op de toekomst des vaderlands stellen." — Te Bordeaux is van regeringswege bekend gemaakt dat het Pruissische stoomoorlogsschip Aujusta in den avond van den 28sten Januarij jl de Spaansehe haven Vigo had verlaten , en dat hiervan dadelijk berigt aan twee voor de reede kruisende schepen van de Fransche vloot was gezonden door het Fransche oorlogsschip hetwelk de Augusta tot in de haven van Vigo gevolgd was. DUITSCHLAND. De officieuse Nord- Deutsche Allgemeine Zeitung van 7 Februarij zegt : n De gisteren ontvangen officiele kennisgeving uit Versailles , dat gedurende den wapenstilstand alleen in buitengewone gevallen officiele militaire berigten uit het hoofdkwartier medegedeeld zullen worden , zou al ligt in dien zin kunnen worden uitgelogd, als of de wapenetilstand thans reeds op alle punten van het oorlogstooneel in werking was getreden. Nu schijnen wel de bevelhebbers te Bourges en Havre ten gevolge van de stellige bevelen der Parysche regering van verder verzet tegen de hun aangewezene demarcatielijn afgezien te hebben; ook in het noorden heeft do generaal Faidherbe zich in het onvermijdelijke geschikt en Abbeville ontruimd; maar in het zuid-oosten is de zaak nog in het onzekere. Tot nog toe ten minste blijkt niet, dat de voorwaarde, welke volgens eene door den heer Favre aan de Delegatie te Bordeaux gezondene mededeeling voor de uitbreiding van den wapenstilstand tot het zuid-oosten gesteld is, te weten de overgave van Belfort en Bitsch, reeds vervuld is geworden. Aan den anderen kant mag men onderstellen, dat men vooral thans, nuGambetta's fanatieke afkeer van den vrede zich op zoo heftige wijze uit, in geen geval zonder aequivalent zal afzien van de naauwere beperking en vermindering der vijandelijke hulpbronnen in het zuid-oosten, en van de uitbreiding van het door de Duitsche legers te bezetten gebied ; en als zulk een aequivalent is dezerzijds de overgave der twee even genoemde vestingen gevorderd. De bedenkingen, welke de bevelhebber der vesting Langres tegen den wapenstilstand oppert, betreffen blijkbaar alleen den vorm. Hij schijnt eene krijgslist te duchten , en verlangt dus om den wapenstilstand uit te voeren een bevel in het cijferschrift, waaromtrent ter vermijding van bedrog tusschen hem en het Fransche ministerie van oorlog afspraak gemaakt was. De heer Favre is met dat cijferschrift niet bekend, en daarom moet hij Gambetta inden arm nemen, om door dezen het vereischte bevel aan den kommandant van Langres te doen geworden." ZWITSERLAND. Het Zwitsersche gouvernement heeft in de eerste dagen dezer maand besloten tot eene geldleening van vijftien millioen francs, rentende 4'/ 3 per cent, af te lossen binnen zes jaren en uit te geven tot den prijs van 97'/j per cent. Van de alzoo te verkrijgen som gelds is 6,700,000 francs bestemd voor het aflossen der zes percents schatkistbiljetien, door wier uitgifte het gouv<mement zich in de maanden Julij en Augustus jl. geld heeft verschaft voor do militaire maatregelen ter handhaving van 's lands onzijdigheid; het overige is meerendeels bestemd voor de kosten van het onderhoud der duizenden Fransche militairen welke in den laatsten tijd de wijk op het Zwitsersche grondgebied hebben genomen. ITALIË De liberale dagbladen van Rome behelzen in hunne nommers van het laatst der vorige maand uitvoerige berigten van feesten, aldaar in de hooge kringen ter eere van den Kroonprins Humbort en van diens gemalin gegeven. Zij berigten dat de verspreiding van een schimpschrift op den Paus alsmede van het jongste schrijven van den pater Hyacinthe te Rome door de Italiaansche overheid belet is. Met blijdschap berigten zij verder, dat de Noord-Duitsche gezant een bezoek aan den prins Humbert heeft gebraagt. R l S L A N D. Uit een artikel van het Journal de Saint-Petersbourg is op 4e maken dat de spoorwegbouw in het Russische rijk, inzonderheid de aanleg der banen die uit het militaire oogpunt belangrijk zijn, in het loopende jaar voortgezet en door het gouvernement bevorderd zal worden. TURK YE. Volgens een bij de Indépendance Beige ontvangen schrijven uit Konstantinopel van 28 Januarij was de zaak der Zwarte Zee in de Londensche conferentie zoo ver gevorderd, dat zij reeds als afgedaan en geregeld beschouwd kon worden. In den ministerraad was dooiden minister van finantien, met het oog op de eventuele noodzakelijkheid eerier nieuwe geldleening, voorgesteld de staatsbegrooting en andere bescheiden betreffende 'sryks finantien openbaar te maken; de tegenkanting welke dit voorstel had ontmoet was, volgens het aangehaalde schrijven , de aanleiding tot de aftreding van den minister van finantien, Mustapha-Fazyl.
TELEGRAPHISCHE BERIGTEN. Londen , 7 Februarij. Een hier ontvangen berigt uit Bordeaux van 6 Februarij meldt dat Gambetta zijn ontslag genomen heeft. Londen , 7 Februarij. De Times zegt dat het onmogelijk is te voorspellen of de Vorst Karei op den troon van Rumanie zal blijven, niettegenstaande de welwillende gezindheid van de Westersche mogendheden en van Oostenrijk en Duitschland. Duitschlands belang brengt mede dat het moet wenschen de onafhankelijkheid der Donau-vorstendommen gehandhaafd te zien. Turkye is tegen de neutralisatie der Zwarte Zee, en beoogt grootere onafhankelijkheid. De Morning Post wederspreekt het gerucht van de aftreding des graven von Beust al3 rijkskanselier. Berlyn, 6 Februarij. Berigten uit Versailles zeggen dat de heer Jules Favre in Parys geheel en al meester van de situatie is. De Duitsche overheden onthouden zich van alle censuur der Fransche dagbladen, die binnen het door Duitsche troepen bezette gebied worden uitgegeven. Vele bladen, die in den laatsten tijd hadden opgehouden te verschijnen, zien gedurende het verkiezingstijdvak op nieuw het licht. Parys , 5 Februarij. Het Journal Of [wiel maakt een besluit van den 4den dezer openbaar, waarbij het besluit van Gambetta tot beperking der verkiesbaarheid voor nietig verklaard wordt. Bordeaux, 5 Februarij. Die dagbladen, welke het door den heer Jules Simon overgebragte besluit van het Parysche Bewind betrekkelijk de verkiezingen hebben openbaar gemaakt, zijn deswege alhier in beslag genomen. Bordeaux , 5 Februarij. Heden heeft in het Theatre Louis eene voorbereidende bijeenkomst voor de dezen avond aldaar te houden meeting plaats gehad; de vereeniging was niet zeer talrijk. De kolonel Middleton beklaagde zich omdat het republikeinsche comité van Bordeaux de voorgenomene manifestatie niet ondersteund had. Er had eene onstuimige discussie plaats, waarna besloten werd het oorspronkelijke plan uit te voeren. De prefect las eene verklaring van Gambetta, die verhinderd was de bijeenkomst bij te wonen, voor, houdende dat hij, getrouw aan zijn programma, de maatregelen beraamde om van den wapenstilstand zoo veel mogelijk partij voor 's lands verdediging te trekken. Bordeaux, 6 Februarij. De heeren Eugèoe Pelletan, Garnier Pagès en Emanuel Arago, leden van het Parysche gouvernement, en deszelfs secretaris Liouville zijn dezen morgen hier aangekomen. Eene tegen gisteren avond belegde openbare vergadering in het Theatre Louis is door de overheid verboden. De toegangen tot dien schouwburg en het gebouw der prefectuur worden door afdeelingen der nationale garde bewaakt Eene depêche des bevelhebbers van het 25ste corps berigt dat hij ter uitvoering van de wapenstilstandsconventie het departement Loir et Cher ontruimd heeft en achter Vierzon teruggetrokken is. Volgens een berigt uit Toulon van den 5den was op den spoorweg nabij Bandon een met buskruid geladen wagen in de lucht gesprongen, waardoor ongeveer 60 menschen gedood en 100 gekwetst waren. Lyon , 5 Februarij. De prefect heeft eene wapenschouwing gehouden over 10,000 man uit den Elsas en Lotharingen , die in drie regementen verdeeld zijn. Ryssel, 6 Februarij. Abbeville is heden door de Pruissen bezet. De prefect van het departement der Somme heeft den zetel van het provinciale bestuur naar Rue overgebragt. W eenen , 7 December. Het regeringsblad bevat een Keizerlijk rescript aan den graaf Potocki, waarbij deze, onder dankbetuiging voor do bewezen diensten, van de betrekking van president-minister ontheven wordt, alsmede Keizerlijke rescripten, waarbij aan de ministers von Taaffe, Tschabuschnigg, Stremayr en Petrino mede onder dankbetuiging ontslag wordt verleend. Voorts is in het regeringsblad een Keizerlijk schrijven aan den graaf Hohenwart openbaar gemaakt, waarbij deze tot minister van binnenlandsche zaken benoemd en met de vorming van een kabinet belast wordt In dat schrijven wordt onder anderen gezegd: » Staande op den bodem der gegevene constitutie, kan het vruchteloos blijven van de dus ver gedane pogingen , om alle volkeren van deze rijkshelft tot gemeenschappelijke constitutionele werkzaamheid te vereenigen, mij niet doen wankelen in de overtuiging dat het aan een boven de partijen staand ministerie gelukken zal, met zorgvuldige inachtneming der verschillende belangen, deze taak tér verzekering van de magt en welvaart des Rijks tot stand te brengen. " Eindelijk zijn bij een Keizerlijk rescript op voordragt van den graaf von Hohenwart tot ministers benoemd: van justitie de heer Habietinek ; van finantien de heer Holzgethan; van koophandel de heer Schaffele; van eeredienst de heer Jirecek; van oorlog de generaal-majoor Scholl . Pesth , 6 Februarij. De zitting der delegatie van den Oostenrijkschen rijksraad is heden gesloten. De rijkskanselier deelde in do sluitingsrede mede, dat de Keizer de door de beide delegatien vastgestelde begrooting voor 1871 bekrachtigd en hem opgedragen had aan de delegatie den dank van Z M. voor hare onvermoeide werkzaamheid te betuigen. Ten slotte drukte de rijkskanselier de hoop uit, dat, wanneer de beide delegatien op een niet ver verwijderd tijdstip weder bij elkander kwamen, alle wolken aan den gezigteinder der buitenlandsche politiek verdwenen zouden zijn. Lissarqn , i Februarij. De gewone zitting der wetgevende kamers is heden namens den Koning door eene commissie geopend ; zij moet drie maanden duren. Washington , 6 Februarij. De Senaat heeft de benoeming van den heer Cramer tot gezant in Denemarken bekrachtigd. New York, 6 Februarij. Goud-agio 12Vg.
---

