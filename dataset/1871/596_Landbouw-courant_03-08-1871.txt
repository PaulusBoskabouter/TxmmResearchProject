Verbeterde schaapsschaar.
(Met eene afbeelding.) Ebenezer Mathers te Elderville, Noord-Amerika, heeft een geheel nieuw model van schaapsschaar geconstrueerd, waarvan de afbeelding hierbij gevoegd is. Zij bestaat uit twee door een sterken spiraalveer verbonden stukken, aan het onder-
einde van elke waarvan aan een dwarsstuk 4 aan weerszijden scherpe, spits toeloopende lippen zijn bevestigd. Van die dwarse stukken bevat er één eene gleuf, waarin eene schroef met breeden kop loopt, die in het tweede bevestigd is. Met de hand drukt men de beide stukken 'zamen; de veer is sterk genoeg om ze, als men ze weer loslaat, hun eersten stand weder te doen innemen. Gelijk wel zonder nadere verklaring duidelijk is, werkt deze schaar op dezelfde wijze als eene maaimachine. Of zulke scharen bij ons te lande reeds te koop zijn, is ons niet bekend. Liibe , aan wien wij het bovenstaande met inbegrip der afbeelding ontleenen , geeft geen prijs van dit nieuwe gereedschap op. Welligt wordt door deze regelen de een of ander opgewekt, om Zijne krachten eens aan het maken van zulk een schaar te beproeven. Red.
---

Proeven met maai-werktuigen.
Den 7 Julij jl. werden de leden der Noorderafdeeling van het Genootschap van Nijverheid te Onderdendam door de bemoeijingen van het bestuur en de welwillendheid van den Heer H. Welt, in de gelegenheid gesteld, de door die afdeeling aangekochte gras- en graan-maaiwerktuigen van den fabrikant Hornsby te zien werken, te Uskwerd. 't Oorspronkelijk plan om beide werktuigen in gras en klaver te laten werken, kon niet worden uitgevoerd, dewijl in den tijd, die tusschen het beramen van 't plan en de uitvoering verliep, de klaver reeds was gemaaid, zoodat voor de leden alleen in oud grasland is gewerkt. De graanmaaijer werd alleen in werking gesteld om hem eens te zien werken; eene proefneming in graan ligt in 't verschiet. Dit werktuig voldeed, zooals het gesteld was, dan ook niet voor gras; er moet echter bij aangemerkt worden, dat de proef slechts zeer kort is voortgezet. De grastnaaijer voldeed goed; algemeen was men van gevoelen, dat dit werktuig genoeg volmaakt was om algemeene aanbeveling te verdienen. Het oordeel was, dat op geschikt land en met eenige handigheid met den grasmaaijer regelmatiger werk kon worden geleverd, dan met de zeis. Zonder eenigen twijfel is dit werktuig daar, waar veel gebrek aan maaijers is, op zijne regte plaats. Het land, waarop gewerkt werdt , was oud grasland, met diepe voren, zoogenaamde kruppen doorsneden, en hoewel deze, bij raming, ongeveer de diepte van 3 palm hadden, had men er betrekkelijk weinig hinder van bij de maaijing.
Hebben wij van den grasmaaijer gezegd, dat hij uitermate goed voldeed, toch durven wij • beweren, dat dit werktuig niet zoo spoedig het burgerregt zal verwerven, als men met het oog op zijne gunstige werking zou mogen verwachten. Bij weinig hooiland, veel werkvolk, en weinig dringende bezigheden, in den tijd van het maaijen, bestaat er meestal weinig behoefte aan maaijers, zoo weinig zelfs, dat meer dan de helft der jonge werklieden het niet de moeite waard acht, om het maaijen te leeren. Het al of niet in gebruik zijn van grasmaaiwerktuigen hier, kan dan ook in vergelijking met andere provinciën niet als kenmerk van weinig of veel ontwikkeling in aanmerking komen, zooals men op de jongst verloopen Congresvergadering heeft doen voorkomen. Hier bestaat weinig behoefte aan gras-maaiwerktuigen om de eenvoudige reden dat er te weinig gras is. Wordt later de graanmaaijer in werking gezet en voldoet hij zoo goed als de grasmaaijer, , dan durven wij gerust van dit werktuig voorspellen, dat het in grooten getale in gebruik zal komen. Wij betwijfelen echter of men zoo gemakkelijk een doelmatig maaiwerktuig voor onze legerende granen zal vinden. Wat de vele voren, die door de smalle akkers zijn ontstaan, betreft, zij zullen een steeds verminderend bezwaar opleveren, dewijl zij meer en meer verdwijnen.
Volgende proeven moeten over de deugd van dit, voor ons zoo belangrijk werktuig nog uitspraak doen; Want hoewel bovengenoemd werktuig in deze provincie, en wel te Loppersum reeds is beproefd, zien wij verdere proefnemingen er mede met belangstelling te gemoet. Enkele proeven kunnen niet over de al of niet bruikbaarheid van een werktuig beslissen, zoolang er nog bezwaren zijn , die overwonnen moeten worden. esternieland.
P. HEIDEMA Sr.
---

FEUILLETON.
CONGRESSIANA. 1. Mijnheer de Redacteur ! Het is mij, even als u, onmogelijk geweest, het Congres te Groningen bij te wonen. Er echter in den geest heendwalende , was ik zeer verlangende er wat uitvoerigs van te hooren , en volgde onmiddellijk uwen raad op, om mij de diverse nummers van de Prov. Gron. C. uit de Congresweek aan te schaffen. Naar het mij voorkomt is de reunie van praktische landbouwers uit geheel Nederland niet zoo groot geweest, maar werd de vergadering nog al door hooggel. en zeergel. heeren opgeluisterd. De verslagen uit genoemde courant nalezende, kwamen mij sommige vragen op de lippen, en maakte ik enkele opmerkingen, die ik het waag u mede te deelen ter mijner inlichting en kritiek door ti• en uwe lezers, in de hoop, dat ook andere afwezige landbouwers dit zullen doen, en de belangrijke onderwerpen van het Congres alzoo flog eene langere gedachtenwisseling zullen ten gevolge hebben; iets wat, naar mijn inzien, de goede zaak van vooruitgang in landbouw slechts kan bevorderen, èn in de bedoeling van het Congres én van de voorstellers der vraagpunten liggen kan. Het is mij geenzins om het schrijven te doen, maar ik ben overtuigd, dat er meer wrijving ontstaan en meer licht op nog duistere punten vallen zou, wanneer de landbouwers zich niet door het stellen van al te zware eischen het stilzwijgen oplegden, en eenvoudig en onverholen van hunne ervaringen vertelden. Het goede voorbeeld nu en dan door den heer Jongkindt Coninck daarvan in uw blad gegeven, wil ik althans van verre beproeven na te volgen; op den voorgrond stellende, dat het mij allermeest te doen is, om sommige punten te zien opgeklaard en vragen te stellen, die ik hoop dat niet geheel onbeantwoord blijven zullen. Vele landbouwers zullen voorzeker met mij verlangend de beredeneerde verzameling van de landbouw-wetgeving te gemoet zien, met verklaring van beginselen en illustratie van praktische voorbeelden, wier verschijning ons door den heer Hartog, zij het dan ook nog in flaauwe omtrekken, is voorspeld. Wij zouden met deze uitgave grootelijks ons voordeel kunnen doen in den tijd, die nog verloopen moet tot den dag, waarop de kennis van het landbouwregt in zijnen geheelen omvang aan de toekomende landbouw-academie gedoceerd, is doorgedrongen tot alle belanghebbenden. Hoevele gevallen komen niet dagelijks onder de boeren voor, waar reeds eene zeer eenvoudige kennis der landbouwwetten voor schade had behoed, verkeerde regtsgedingen had voorkomen, noodeloozen twist en vijandschap had geweerd. Over het gebruik van terp-aarde (meer bepaald in Groningen en Friesland 't huis), het kleidelven of overaarden in het algemeen, heb ik slechts ééne vraag, namelijk hoe dik de over te brengen laag klei minstens zijn moet, om bij eenen zeer zandigen, lossen ondergrond eenig voortdurend gunstig resultaat te verwachten. Dat over het droogleggen der landerijen met gebakken buizen vrij algemeen gunstig door de ondervinding werd geoordeeld, was te verwachten. Eene statistiek over den stand dezer praktijk in ons vaderland zou zeer belangrijk zijn; misschien wordt in deze behoefte langzamerhand op reële wijze door het landbouw-verslag voorzien. Evenals voor zoovele andere dingen, zijn de verslagen van den Wilhelmina-polder ook over dit punt uiterst leerzaam, omdat daarin steeds werd aangetoond hoeveel grond er door het wegvallen der greppen telkenjare voor de bouw-voor ten beste kwam, en op dit, zij het dan ook indirecte, maar niet geringe voordeel werd gewezen. Onder zeer ongunstige omstandigheden, immers bij een zeer wellerigen ondergrond, en op de zeer geringe diepte van 0.75 tot 1.30 meter, (door de eigenaardige ligging van het terrein en den normalen waterspiegel) heb ik deze verbetering toegepast. Dubbel voorzigtig moetende zijn, liet ik dan ook eerst een ontwerp voor de drainage van mijne geheele plaats maken en in kaart brengen, met zorgvuldige waterpassing en berekening van onderling verband en diepte, om het daarna perceels-gewijze uit te kunnen voeren, naarmate de toestand van het land en de kas het toeliet. Het beginsel werd aangenomen, om zoo weinig mogelijk uitmondingsbuizen te maken (1 op 2,0 bunders), en alsdan met rooster en in metselwerk liggende. Uit Zeeland ontving ik hulp, zoo voor het project als de uitvoering, die van dien aard was, dat ik ze gaarne erkentelijk vermeld. Het speet mij later ook geen materiëel uit die streken genomen te hebben; ik zag toch kort geleden buizen met vaste kragen uit Bergen op Zoom, die der volkomenheid zeer nabij kwamen, en in het welzand op hare plaats zouden zijn; want dit laatste, al dekt men de buizen ook met bovenof zoogenoemden korengrond, weet zich toch een weg te banen. Bij nat weder en bij droogte is het gedraineerde land trots bovenstaande bezwaren steeds te herkennen. Het behoeft niet den mest, dien andere kavels vorderen, om betere gewassen te produceren; heeft veel minder onkruid (vooral wortel-onkruiden) omdat het zich altijd bewerken laat; is ook daarom voordeeliger, wijl het niet bestaan van greppen jaarlijks veel handenarbeid, nieuw opsteken, hoeken ommaken , enz. voorkomt, het ploegen gemakkelijker maakt en de schadelijke laag-vooren met derzelver dunne kanten wegneemt, waardoor het stuk een gelijk veld oplevert. Na ruim 7 jaar kan ik zelfs bij eene zware regenbui geene verstopping waarnemen. Hoe wenschelijk zou het zijn, zoo de heer Reinders bijv. , wiens drooglegging van voor 20 jaren dagteekent, een met cijfers gestaafd verslag gaf van de drainage over dit tijdvak; vooral ook de kosten van het jaarlijksch opnemen der drains, dat op eene diepte van 2 meter toch nog al aanzienlijk zijn moet. In mijne buurt is ook weiland met het beste gevolg drooggelegd en vertoont dit andere en betere grassooorten, dan dat, waarvan de gruppen telkens worden opgestoken en de aarde over de akkers verspreid is. Bovendien is dit land veel geschikter voor het gebruik van maai- en hooiwerktuigen, en over het geheel veel gemakkelijker te bewerken. Reeds zou ik krachtiger met de drainage zijn voortgegaan, ware het niet, dat ik de noodzakelijkheid inzag van eene stoom-pomp, om den waterstand in mijn poldertje ten allen tijde in mijne magt te hebben; en deze uitbreiding is te groot, om daartoe voetstoots over te gaan. Toch erken ik volmondig, er de noodzakelijkheid van in te zien. Een hoogst achtenswaardig man, ook landbouwer, zeide mij eens: „Geene verbetering is meer geschikt om bekostigd te worden uit eene hypotheek met annuiteit, dan de drainage." Zouden er al veel hypotheken genomen zijn met dit doel? Och, of eindelijk de dag aanbrak, dat de grieven over de wetten van hypotheek, ruiling, overgang volgens gezonde economische beginselen werden weggenomen, evenals zooveel eigenaardig hinderlijks uit de personele belasting, en men er ons in eens, al die aanleidingen tot ontduiking en fiscaliteit wegvagende, eene flinke inkomstenbelasting, zij het dan ook gepaard met een regt op de verteringen, voor in de plaats gaf! Hoe zeg ik amen op het woord van prof. Tellegen, dat al die hinderpalen eene sterke schaduw werpen op den schijnbaar zoo rooskleurigen toestand, en ze met het tiendregt , enz., enz., tegen ons getuigen, als we droomen van het op eene zekere hoogte gebragt te hebben! Niet minder getuigt de waterstand in sommige plaatsen van ons land met greote kracht tegen ons. Verbeterde intensieve landbouw is slechts mogelijk, wanneer men den waterstand beheerscben kan. Eenvoudige waarheid, die bij eenig naauwgezet onderzoek duidelijk in het licht treedt, die ik niet aarzel met volle overtuiging neer te schrijven; en toch hoevelen uwer lezers, die met mij aan polderbestuur deelnemen, zullen moeten erkennen, met hoe oneindige tegenspraak, glimlagchend schouderophalen, enz. het prediken van die ,eenvoudige waarheid begroet wordt. Desniettegenstaande moet hare toepassing elke wezenlijke verbetering voorafgaan, en is ze als het eerste morgenrood, zonder hetwelk het opkomen van een nieuwen dageraad niet verwacht kan worden. Zonder dat kan ook van het gebruik van hulp- en kunstmeststoffen niet het mogelijke effect verwacht worden, en zijn van proefnemingen op te vochtig land niet die zuivere gevolgtrekkingen af te leiden, welke men uit resultaten onder juiste omstandigheden trekken kan. De conclusie, dat men van zwavelzure kali geen gunstig effect bad gezien, heeft mij bevreemd; sedert verscheidene jaren heb ik vrij groote hoeveelheden van die meststof, met en zonder superphosphaat, op het land gebragt ter verbouwing van suikerbieten, waarbij het mij gebleken is, dat deze aanwending eenen grooten invloed op het gewigt van den oogst heeft uitgeoefend niet alleen,, maar ook dat de navrucht, meest tarwe of rogge, daarvan de goede nawerking ondervond, en zich dus 2 jaar lang dit resultaat bij akkers liet scheiden en nagaan. Nevens deze beide soorten van hulpmest gebruikte ik in dit voorjaar verbeterde Peru-guano (10,000 kilo), waarvan uit Zeeland zulke goede getuigenissen opgaan. Aanvankelijk staan al de daarnad bemeste gewassen prachtig. Het zal nu te bezien staan, welke bieten-oogst, die in guano, kali of beetwortel-mest (mij door den heer Waldeck geleverd) het beste uitvalt; en vooral, want dit is de proef op de som, wat de navrucht opleveren zal. Aan dit puilt knoopt zich het 8° vraagpunt wel niet volgens het programma, maar in mijne beschouwing vast; doch ik mag waarlijk voor heden geene ruimte meer van u vergen. (Wordt vervolgd.) P. D. H. v. 0.
---

