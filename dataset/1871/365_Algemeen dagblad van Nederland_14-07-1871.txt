BUITENLANDSCHE POLITIEK.
De ingenomenheid der bevolking van Ierland tegen de Engelschen is bekend, doch zij strekt zich niet uit tot het koninklijk geslacht. Integendeel, de Ieren zien gaarne de koningin of personen van haar gezin in hun midden, en zij klagen dat zij zoo zelden in de gelegenheid worden gesteld om aan de dynastie verknochtheid en eerbied te betoonen. Dientengevolge is meermalen en ook in de zitting van het Lagerhuis van verleden Maandag gezegd, dat de koningin of een lid van haar gezin nu en dan of altijd verblijf in Ierland zou dienen te houden, en dat er alzoo een paleis of landgoed daarvoor door het gouvernement aangeschaft en ingericht moest worden. De regeèring heeft eergisteren beloofd dat denkbeeld in nadere overweging te zullen nemen, en op den rechten tijd, denkelijk in de volgende parlementszitting, een voorstel dienaangaande te zullen doen. Er zal eerstdaags door de regeering eene jaarlijksche toelage uit de schatkist worden gevraagd voor den prins Arthur, een zoon der koningin, die zijne meerderjarigheid heeft bereikt. Alsdan zal een voornaam lid der liberale partij voorstellen die toelage niet dadelijk te bewilligen, maar eerst te onderzoeken of zij niet zon kunnen worden noodeloos gemaakt door zekere bezuinigingen bij de uitgaven der koninklijke huis- en hofhouding. VInternational, een Fransch dagblad van Florence, alsmede een aantal andere dagbladen van Italië deelen den inhoud mede van den brief, welke door bet hoofd van de uitvoerende macht der Fransche Republiek, den heer Thiers, in het laatst der vorige maand aan den paus gericht en op 28 Juni jl. door den Franschen gezant, den heer d’ Harcourt, aan Zijne Heiligheid overhandigd is : Wij ontleenen daaraan ’t volgende: «Zeer Heilige Vader, de graaf d’ Harcourt maakte mij bekend met het voornemen, hetwelk gij schijnt te hebben om Rome te verlaten en in Frankrijk te komen. „Ik acht onnoodig te zeggen dat, in geval Uwe Heiligheid goedvond uitvoering aan dat voornemen te geven, alsdan in elk oord, hetwelk gij hier te lande tot verblijfplaats zoudt kiezen, u eene ontvangst zon wachten die op nieuw en treffend zou getuigen van de innige toegenegenheid, welke ieder Fianschman voor uwen eerbiedwaardigen persoon heeft.
„Doch alvorens Uwe Heiligheid kome tot een besluit; ïetwelk eene onwaardeerbare onderscheiding voor ons and zou zijn maar eene onberekenbare groote verantwoordelijkheid kan medebrengen, zij het mij vergund jenige beschouwingen, die ik in; mijne bijzondere positie verplicht ben te opperen, aan het hoogwijze oordeel van Uwe Heiligheid te onderwerpen. „Europa’s gesteldheid in het algemeen, en de maar al te zichtbare gevaren, die de zaak der openbare orde thans meer dan ooit vroeger bedreigen, verplichten de souvereinen tot het verhoeden van eiken schok, die eene nieuwe uitbarsting der revolutionaire hartstochten zou kunnen bewerken. Uit dat oogpunt heeft Erankrijk zich even als de andere mogendheden van Europa genoodzaakt gezien tot het erkennen van ïtalië’s eenheid. „Ik zal mij dan ook onthouden van uitweidingen over de algemeen erkende noodzakelijkheid om den in Europa bestaanden staat van zaken niet wankel te maken, De bedenkingen, die ik bij Uwe Heiligheid heb in te brengen, zijn niet van zoo algemeenen aard maar betreffen een geheel bijzonder punt. «Het is te vreezen dat Uwe Heiligheid afbreuk aan den luister uwer godsdienstige hoedanigheid, waarin uwe macht bestaat, zou doen door het Valicaan te verlaten; immers zulk een besluit zou thans niet anders kunnen worden opgevat dan als een protest tegen feiten, waarin de Eüropeesche mogendheden bijna allen berust hebben, hetzij goedschiks of haars ondanks. „Ten laatste moet ik even openhartig als eerbiedig eene bedenking, die geene andere beduidenis dan een persoonlijk gevoelen heeft, aan uwer heiligheids oordeel onderwerpen; zij is deze: het hoofd der katholieke christenheid zou in Frankrijk met al het aan zijnen hoogen rang verschuldigd ontzag worden bejegend; doch hij zou zich er niet bevinden in die geheel bijzondere positie, welke voortvloeit uit de wet waarbij waarborgen voor ’s pausen onafhankelijkheid door het Italiaansche parlement zijn vastgesteld. Die wet, welke ik overigens hier niet heb te beoordeelen, kent uw doorluchtigen persoon al de voorrechten der souvereiniteit toe, gelijk de mogendheden dikwerf van Italië verlangd hebben. „Zoodanige voorrechten zouden natuurlijk hier te lande onvatbaar voor toepassing zijn; en bij al de beleefdheid waartoe wij door onzen diepen eerbied voor n zouden gedrongen worden, zouden wij niet kunnen verhoeden, dat uwe heiligheid bij het betreden van het Fransche grondgebied zich onder de heerschappij van het gemeene recht geplaatst bevond. . ^ „Ik kan deze gelegenheid niet laten voorbijgaan, zeer heilige vader, zonder n op nieuw geluk te wenschen met het bereiken van den vijfentwintigsten verjaardag uwer verheffing tot den pauselijken troon, een geluk zonder voorbeeld in de jaarboeken des pausdoms. Deze omstandigheid herinnert ons, dat uwe heiligheid, na H. M. de koningin van Engeland de langst regeerende onder Europa’s souvereinen is.” De ontevredenheid der Porte over den onderkoning van Egypte is toegenomen, daar deze wel al het mogelijke beloofd maar het bij beloften gelaten heeft. Zoo verklaarde hij, toen de Porte verlangde, dat hij den aanleg van versterkingen aan de Roode-zee zou staken, volkomen hiertoe bereid te zijn, maar in de meening te hebben verkeerd dat de sultan den aanleg van werken ter verdediging van een zoo gewichtig grensgebied zijns rijks gaarne zou zien. Daarop volgde eene herhaalde vermaning nm den arbeid aan die versterkingen te staken; desniettemin wordt hij voortgezet, zelfs met grooter ijver dan vroeger. Men verwacht thans een laatste en stellig verbod, zoodra.de grootvisier van zijne ziekte hersteld zal zijn en de leiding der zaken weder aanvaard zal hebben.”
---

BUITENLAND.
FRANKRIJK. Omtrent het bezoek, dat de Orleanistische prinsen aan den graaf van Chambord dachten te brengen, deelt het Journal de Paris eenige bijzonderheden mede, die, te oordeelen naar den stelligen toon, waarop het blad spreekt, van eene goed-ingelichte zijde moeten komen. Ziehier wat het blad schrijft:
„Zonder de krachtige medewerking aer recnterzijae zou
Let den vrienden van de Orleansche prinsen nooit gelukt zijn de oppositie van de linkerzijde tegen de intrekking der verbanningswetten en de weifelmoedigheid van den heer Thiers te overwinnen. Maar er werd eene schikking gevonden. De legitimistische partij, welke gaarne de vriendschappelijke betrekkingen tusschen de leden der beide vorstelijke familiëu — betrekkingen, welke door de staatkundige gebeurtenissen sinds 1830 waren afgebroken — wilde hersteld zien, verlangde dat de prinsen daartoe een gewichtigen stap zouden doen; dat zij, met andere woorden, een bezoek zouden brengen aan den graaf van Chambord. De graaf van Parijs, thans het hoofd van het huis Orleans, verklaarde zich hiertoe bereid; de overige leden zijner familie hadden zich te dien aanzien niet plechtig verbonden; maar het stond met dit al vast, dat zij het voorbeeld van den graaf van Parijs spoedig zouden volgen. „De schikking was dus in zooverre getroffen. Het hing nu nog slechts van den graaf van Chambord af, om tijd en plaats voor het bezoek van zijn neef te bepalen. Hij ging toen reeds met het plan om een manifest uittevaardigen, en hij begreep, dat als hij dat stuk bekend maakte na het bezoek van zijn neef, daaruit voor dezen zekere moeilijkheden konden ontstaan. Met een loyauteit, die zijn hart alle eer aandoet, liet hij hem weten, dat hij op het punt was een gewichtig besluit te nemen, en dat hij hem mitsdien verzocht te wachten totdat dit bekend zou zijn geworden. „Dit besluit: het manifest is thans openbaar gemaakt, en de legitimisten, zelfs de aanzienlijkste leden der partij, hebben thans verklaard, dat het voorgenomen bezoek niet enkel heeft opgehouden noodig te zijn, maar dat het ook onraadzaam was. Het zal dus denkelijk vooreerst achterwege blijven. Men verneemt voorts uit eene andere bron, dat het den graaf van Chambord niet aan waarschuwingen heeft ontbroken. Verscheidene afgevaardigden van de legitimistische partij (want men wist wat zijn voornemen was) zijn, toen hij zich op het kasteel te Chambord bevond, derwaarts vertrokken, om hem van zijn besluit aftebrengen. Onder anderen zijn msgr. Dupanloup en de heer Cazenove aldaar gekomen, en toen men vernomen had, dat de stap van beiden vruchteloos was geweest, vond de partij goed, op officiëele wijze drie leden uit haar midden: de heeren dé Larochefaucauld, de Maillé en Biron, naar hem aftevaardigen. Doch de graaf bleef bij zijn besluit; hij wilde als pretendent — aldus leest men — een zelfmoord plegen.” De Vie Parisienne deelt het volgende gesprek van twee commune-mannen mede: „Ben je al aan ’t werk? „Ik, neen, ik heb er nog geen lust in. En gij? „Ik wel. . . . „En waar dan wel? „Aan de Tuileriën. „Nog al? „Altijd nog. Ik heb ze helpen in brand steken; ik help ze uit den weg ruimen en ik zal ze weêr helpen opbouwen. „(te zamen)-. Om ze later weêr te verbranden.”
---

Het boek der geheimen.
ii. (Vervolg van no. 603.) Zoo de voornaamsten der oude Grieken eens een kijkje konden nemen in onze moderne maatschappij, en zij ontwaarden de reusachtige stoombooten der barbaren; zoo Cicero zijne gedachten, binnen enkele uren, in duizende exemplaren op een snelpers gedrukt, door de wereld kon zenden; zoo Karei de Groote te Aken nog eens weder den keizerskroon beklimmen kon, en hij zag het wilde stoompaard, langs den ijzeren weg, een geheele burgt van personen en goederen voorbij slepen; zoo Columbus thans eens naar Engeland kon gaan, en daar de nijverheid, de scheepvaart en den handel in de grootste volkomenheid zag, en zoo eindelijk de dapperste man uit den ouden tijd, thans uit de verst verwijderde oorden der wereld op alle vragen binnen weinige uren antwoord ODtving — wat zouden die mannen, allen tot de eersten onder hunne tijdgenooten behoorend, wel zeggen van een geslacht, dat t zoo heerlijk ver gebracht heeft? Even groot en evenwijdig met deze industriëele lijn, loopt eene andere voorwaartsche beweging, die de zoo even genoemde groote mannen misschien niet zoo gemakkelijk zouden onderscheiden: de voorwaartsche beweging in de zuivere opvattingen van waarde en arbeidsloon. Op dit gebied wordt nog een zware strijd gestreden: de strijd tegen vooroordeel en; een strijd, die daarom zoo moeilijk is, wijl sommige vooroordeelen zich door de eeuwen heen staande hielden. Toch is er in dat stand houden van vooroordeelen iets aantrekkelijks. Immers, slechts naar t doel, dat hij najaagt, wordt de mensch gewaardeerd. Van ouds was de mensch gewoon, de banden, welke hem aan de natuur onderworpen maakten, als eeuwig te beschouwen, en al zijn arbeid was overeenkomstig die beschouwing ingericht. Bij den arbeid had hij ook van ouds eene verdeeling gevoegd, die wij in vier hoofdgroepen kunnen terugbrengen: ruwe arbeid tot voortbrenging van grondstoffen; de ambachts- en fabrieksnijverheid; de handel en ’t verkeer; en eindelijk de ’t leven veredelende arbeid, welke wetenschap en kunst onderhoudt en aankweekt. Elk dier menschelijke uitingen heeft hare geschiedenis; en in ’t geheel dier groote groepen bezitten wij de geschiedenis der sociale ontwikkeling van ’t menschdom. Als grondtrek treedt daarbij ’t onveranderlijk doel op van den mensehelijkeu geest, om zich van de natuur onafhankelijk te maken, ja zelfs haar tot zijne dienares te maken. Het najagen van dit doel, het strijden tegen de krachten der natuur, welke ons overweldigen wanneer wij ze niet aan ons onderwerpen, is een strijd tot heil der menschheid. ’t Is een strijd, die steeds voortduurt en altoos voortduren zal, omdat de strijdkracht en t weeistandsvermogen der natuur onuitputtelijk zijn, en de geestkiacht daarbij voortdurend geoefend wordt Altoos weder begint die strijd op nieuw; altoos duurt hij voort. Immers, telkens ontworstelen zich weder nieuwe volken aan de ruwe kracht der natuur, en treden in de rijen der strijders voor vooruitgang en vrijheid, terwijl de meeste-beschaafde volken in de eerste gelederen staan. Mag ’t een feit heeten, dat een volk, naarmate ’t ruwer is, ook afhankelijker is van de natuur, even waar is het, dat wij eveneens de individuen, naaT mate der beschaving meer of minder van de natuur af hankelijk zien. En naarmate de behoeften geringer zijn, heeft de natuur grooteren invloed. Eenvoudige behoeften zijn gemakkelijk te bevredigen, en de éénling, die weinig behoeften kent, is zich zelven alles in allen. Het versterken zijner spieren, ’t opscherpen zijner zintuigen, ’t gebruik zijner handen was langen tijd des menschen edelst streven. Toen hij zich werktuigen maakte, begon de beschaving. Maar de gezelligheid bleef nog lang uitzondering; afzondering en eenzaamheid regel. Geestelijke arbeid ontstond eerst toen de nomadische leefwijze veranderde in eene meer bestendige, aan landbouw, veeteelt en nijverheid gewijde levenswijze. Zoo ontwikkelde ’t handwerk zich van lieverlede tot ambachtsen fabrieksnijverheid, de ruiling tot handel. Uit de verscheidenheid des ambachts ontstonden de verschillende
standen en uit den aard des arbeids ontwikkelde zich de stand der landbouwers, die der nijveren en die der kooplieden. Elk dier standen werd weder gesplist, overeenkomstig de eischen, door de arbeidsverdeeling aan de menschheïd gesteld, en ieder onderdeel vereenigde zich weder voor gemeenschappelijke belangen, tot handhaving, der orde en eer van het vak. Zoo ontstonden er gebruiken en rechten, welke in elk vak den arbeid voordeelen verschaften, maar ook scheidsmuren en verwijdering deden ontstaan. De welvaart nam toe; ook de beschaving ging haar weg. Doch alles bleef beperkt tusschen grenzen, die men nergens vermocht te overschrijden; want de verstandelijke ontwikkeling door wetenschap en kunstjmochten zich verder niet bewegen dan kerk en staat veroorloofden. Zoo ontstonden er grenslijnen voor den menschelijken geest, die evenmin door de uitvinding van het buskruit ais door die der boekdrukkunst; evenmin dooide ontdekking van Amerika als door de vaart op Oost-Indie werden overschreden, en hoewel de kerkhervormers beproefden, die grenslijnen wat losser te maken, gelukte ’t kerk en staat toch door den dertigjarigen oorlog volkomen, vooruitgang en bëschaving door geheel Europa te bedwingen. Zelfs Galilei moest knielend liegen, omdat hij zich veroorloofd had eene waarheid, aan ’t hemelruim ontdekt, den volke kond te doen, zonder vergunning van hoogerhand. Evenzeer als dus van lieverlede binnen de kringen van wetenschap en volksvlijt versteening was ontstaan, evenzeer was binnen de niet-werkende kringen het stellen van beperkingen en afsluitingen algemeen geworden. Geen belangwekkender schouwspel dan dat, ’twelk de geschiedenis van de zeden der middeleeuwen ons ontrolt, waar ze ons de beide evenwijdige af- en opgaande lijnen van adel en arbeidende klasse op ’t gezichtsveld brengt!
---

