NEDERLANDEN. 's GRAVENHAGE, den 23sten October 1871.
Bij Koninklijk besluit van 17 October 1871, n°. 26, is tot ridder der orde van den Nederlandschen Leeuw benoemd A. van Driel, burgemeester der gemeente Puttershoek. Eij Koninklijk besluit van 22 October 1871, n*. 20, is aan A. Knoppen , te Delft, vergunning verleend tot het aannemen en dragen van het kruis Fidei et Virtuti , en aan L. R. Schoemaker, te Reuven (gemeente Beesel) vergunning verleend tot het aannemen en dragen van het ridderkruis 3de klasse der orde van Pius IX en van de gouden medaille van Castelfidardo, welke eereteekenen hun door Z. H. den Paus zijn geschonken. Bij Koninklijk besluit van 22 October 1871, n°. 34, is aan .T. Moolenburgh Jz., op zijn verzoek, eervol ontslag verleend als burgemeester van Dreischor, en als zoodanig benoemd, P. Goemans Jz., secretaris dier gemeente. Bij Zijner Majesteit besluit van 10 dezer, n°. 24, zijn benoemd tot commaudeur der orde van den Nederlandschen Leeuw de heer O. Wunderlich, voorzitter van het Koninklijk consistorie der provincie Silezie , te Breslau, en tot ridderde heeren Vezin , geheim regeringsraad te Osnabrück , en C. Russel, geheim regeringsraad te Meppen. Bij Zijner Majesteits besluit van den 20sten October 1871 , n°. 23, zijn benoemd : lot griffier der arrondissements-regtbank te Nijmegen mr. W. M. Frieswijk, thans griffier bij het kantongeregt te Schiedam; tot griffier bij het kantongeregt te Schiedam mr. P. Blussé, thans griffier bij het kantongeregt te Brielle. Bij Koninklijk besluit van den 20sten October 1871, n°. 33, is aan den heer C. J. M. Nagtglas , op het daartoe door hem gedaan verzoek , een eervol ontslag verleend uit zijne betrekking van Gouverneur der Nederlandsche bezittingen ter Kuste van Guinea, door hem tot den 8sten Junij 1871 bekleed, met dankbetuiging voor de door hem als 'zoodanig bewezen diensten , en met herstel in het genot van het hem vroeger toegekende pensioen. MINISTERIE VAN BUITENLANDSC HE ZAKEN. Blijkens 'eene mededeeling van het Duitsch gezantschap, is het consulaat van den Noord-Duitschen Bond te Vlissingen opgeheven. MINISTERIE VAN MARINE. De Minister van Marine brengt ter kennis van belanghebbenden dat, naar aanleiding van de ontvangen gunstige berigten omtrent de cholera te St. Petersburg, de vroeger voorgeschreven quarantaine-maatregelen worden opgeheven voor de schepen die na den 20sten September jl. die plaats verlaten hebben. 's Gravenhage , den 17den October 1871. De Minister voornoemd, Brocx. De Minister van Marine brengt ter kennis van belanghebbenden, dat naar aanleiding van het officiele berigt, dat de cholera te Hamburg en te Altona heeft opgehouden , de vroeger voorgeschreven quarantainemaatregelen worden opgeheven voor de schepen komende van de havens gelegen aan de Elbe. 's Gravenhage , den lOden October 1871. De Minister voornoemd, Brocx. MINISTERIE VAN ¥ INANTIEN. Bij resolutie van den Minister van Finantien van den 23sten October 1871 , n°. 50, is het ontvangkantoor voor de directe belastingen en accijnsen te Krutningen c. a. (Zeeland), gerangschikt in de zevende klasse.
---

BUITENLANDSCHE BERIGTEN. OOSTENRIJK.
De Weener correspondent der Augsburger Allgcmeine Zeitung, die geacht wordt in betrekking met de rijkskanselarij te staan, schrijft onder dagteekening van 20 October: » Ook gisteren heeft de aangekondigde groote ministerraad niet plaats
gehad en is hij wederom uitgesteld, voorloopig tot heden. Dit is ligt te bogrijpen; want eene zoo gewigtige beslissing, als deze ministerraad geroepen is voor te bereiden, vereischt bezadigde overweging. Intusschen is de staat van zaken , volgens betrouwbare opgaven , de volgende : Het ministerie Hohenwart heeft zich solidair verantwoordelijk voor zijne handelingen verklaard; van het aftreden van enkele van deszelfs leden is geene sprake. Aan den anderen kant bestaat er volmaakte overeenstemming tusschen den graaf von Beust en de overige rijksministers (van welke echter Lonyay eenen tijd lang geweifeld schijnt te hebben) en den graaf Andrassy; en in overleg met dezen heeft de graaf von Beust eene reeks van punten opgesteld — hoofdzakelijk daarop nederkomende, dat de staatsregtelijke positie van Bohemen binnen de grenzen der bestaande constitutie geregeld moet worden — van wier uitdrukkelijke ontwikkeling in het te verwachten keizerlijke rescript aan den Boheemschen landdag hij voor zich en zijne ambtjjenooten het behouden van hunne betrekkingen afhankelijk stelt. Indien de graaf Hohenwart zich met de voorgestelde redactie van het rescript vereenigt, dan zou de krisis vooreerst geëindigd zijn; zoo niet, dan zou de Keizer zich in de noodzakelijkheid bevinden om tusschen de eene en de andere politiek te kiezen." Een door de Kölnische Zeitung medegedeeld schrijven uit Weenen van 20 October geeft aangaande den stand der krisis bijzonderheden op, die in de hoofdzaak met het bovenstaande overeenstemmen, maar betwijfelt of het reeds in den op dien dag te houden ministerraad tot eene beslissing zou komen. Onder dagteekening van 21 October berigt de Neue Freie Presse: » In den gisteren gehouden grooten ministerraad werd het rescript, in de redactie welke de gemeenschappelijke rijksministers von Beust, Kuhn en Lonyay alsmede de Hongaarsche president-minister Andrassy noodig oordeelen, ter tafel gebragt. Daarin wordt met nadruk verklaard, dat bet noodzakelijk is dat de Czecher. onvoorwaardelijk afgevaardigden naar den rijksraad zenden: dat de fundamentele artikelen zoo als zij daar liggen onaanneemlijk zijn; dat eene discussie over het Hongaarsche vergelijk niet kan worden toegelaten, en wordt eindelijk als grondvoorwaarde gevorderd dat de stelling van Bohemen in de monarchie even als die van alle andere koningrijken en landen als reeds door de constitutie geregeld beschouwd worde. «De graaf Hohenwart volhardt wel is waar op zijn standpunt en handhaaft zijne met de Czechen getroffene overeenkomst, waarvan de fundamentele artikelen de uitdrukking zijn, maar schijnt toch in het oorspronkelijk door hem opgestelde rescript eenige zinsneden te willen invoegen, geschikt om de Hongaarsche bezwaren uit den weg te ruimen. Waarschijnlijk is ook omtrent den inhoud van het rescript vooraf eene afspraak tusschen Hohenwart en de Czechen gemaakt, en daarom heeft hij de leiders der laatstgenoemden naar Weenen ontboden om hunne toestemming voor eene wijziging van het rescript te verkrijgen. Daarover wordt heden door den graaf Hohenwart met Reger en Clam Martinitz onderhandeld, en wanneer dit afgeloopen is zal de groote ministerraad op nieuw bijeenkomen om de beraadslaging van gisteren voort te zetten en Hohenwarts laatste voorstel te ontvangen." — De Weener katholieke bladen hebben een schrijven van den cardinaal-aartsbisschop van Weenen aan den minister van eeredienst bekend gemaakt, waarin de regering verzocht wordt maatregelen te nemen »tegen het misbruik hetwelk door de zoogenaamde partij der oudkatholieken gemaakt wordt van de St. Salvator-kapel", alwaar de pastoor Anton den 15den dezer eene godsdienstoefening voor de oudkatholieken gehouden heeft. De half-officiele AbenUpost deelt het antwoord van den minister van eeredienst op dit schrijven mede. De minister zegt daarin: » Het doet mij leed aan uw verlangen niet te kunnen voldoen. In het onderwerpelijke geval toch geldt het in het wezen der zaak de vraag of de heer Anton geregtigd is om in het algemeen en inzonderheid in de door u genoemde kapel kerkelijke diensten te verrigten. Deze vraag betreft buiten twijfel inwendige aangelegenheden der kerk en is dus volgens de bestaande wetgeving buiten de grenzen der bevoegdheid van het staatsbestuur gelegen." FRANKRIJK. De te Berlyn tusschen Frankrijk en Duitschland gesloten overeenkomst tot onverwijlde verwijdering der Duitsche troepen uit de zes oostelijke departementen van Frankrijk en tot vervroegde kwijting van den eerstvolgenden termijn der aan Frankrijk opgelegde krijgsschattiDg is verleden Zaturdag in het officiele dagblad van het Fransche gouvernement afgekondigd; de uitwisseling der acten van bekrachtiging had den vorigen dag, 20 October, in Parys plaats gehad. De gelijktijdig met die overeenkomst geslotene conventie, tot tijdelijke begunstiging van den uitvoer der fabrikaten van den Elsas en Lotharingen en tot wijziging der grenslinie tusschen het Duitsche en Fransche gebied, moet nog door den Duitschen rijksdag en de Fransche Nationale Vergadering goedgekeurd worden, alvorens te kunnen worden bekrachtigd. — Het officiele dagblad van het Fransche gouvernement behelst in
zijn nommer van gisteren de volgende mededeeling: » Ten gevolge van de uitwisseling der acten tot bekrachtiging der door onzen minister van finantien aangegane overeenkomst heeft het Duitsche leger bevol uit Berlyn ontvangen om onze zes oostelijke departementen te ontruimen. De 4de divisie zuidwaarts, en de Beyersche divisie aan den westkant, vangen heden, Zaturdag 21 October, den aftogt aan." Verder behelst het officiele dagblad eene op 21 October door den minister van oorlog uitgevaardigde legerorder van dezen inhoud: » In strijd met herhaaldelijk gegeven voorschriften gaat een groot aantal officieren voort brochures in het licht te zenden en in de dagbladen te schrijven. Zelfs wordt door den minister met leedwezen opgemerkt dat het meerendeel dier aan het publiek gerigte stukken enkel vraagpunten en belangen van persoonlijken aard betreft. » Dat zijn blijken van ongehoorzaamheid en inbreuken op de krijgstucht , waaraan een eind gemaakt moet worden, wat dit ook kosten mcge. Uit dien hoofde bepaalt de minister, dat voortaan dertig dagen streng arrest zal worden opgelegd aan eiken militair, van hoogen of lageren rang, die zich zoodanige mededeelingen aan het publiek door middel der drukpers veroorlooft zonder vergunning daartoe verkregen te hebben. Bij herhaling van het vergrijp zal hij terstond op nonactiviteit worden gebragt met verlies zijner betrekking". — Heden, Maandag, moet in alle departementen van Frankrijk de nieuw gekozen departementsraad zamen komen. Daar dit de eerste zitting der gewestelijke volksvertegenwoordiging onder de nieuwe wet (die van 10 Augustus jl.) is, heeft het gouvernement noodig geacht aan de departementsprefecten bij onderscheiden circulaires voor te schrijven hoe zij zich bij deze gelegenheid te gedragen hebben. Ofschoon verscheiden voorname bepalingen dier wet in der tijd door het gouvernement zijn bestreden als te ver gaande in het liberale streven naar vermindering der centralisatie en als afbreuk doende aan het noodige gezag van 's lands algemeen bestuur, hebben de nu uitgevaardigde voorschriften geene andere strekking dan de goede toepassing der wet in haren geest en waren zin te bevorderen. Aangaande do bepaling van art. 51, dat de departementsraad zijne wenschen omtrent volkshuishoudelijke en administrative, maar niet omtrent politieke aangelegenheden mag uitspreken, houdt het gouvernement zich aan de uitlegging, daaraan tijdens de behandeling der wet bij de Nationale Vergadering door de commissie van rapporteurs gegeven , en waarop de aanneming der bepaling volgde; er werd toen, gelijk thans in eene circulaire van den minister van binnenlandsche zaken aan de prefecten herinnerd wordt, door een lid der commissie gezegd: » Onze bedoeling en wensch is dat de departementsraad zich omtrent de vraagstukken van de wetgeving en van de administratie in het algemeen en van de staathuishoudkunde verklaren kunne, hetgeen hij ten allen tijde heeft gedaan, want dat zijn indedaad de eigenlijke belangen waarvan de departementsraad de natuurlijke tolk en voorstander is. Doch wat betreft het politieke gebied wordt de Vergadering door de commissie uitgenoodigd de vrijheid tot het betreden daarvan aan den departementsraad te ontzeggen." Voor het geval <dat in den departementsraad voorgesteld of besloten wierd om eenen politieken wensch uit te spreken en alzoo de wettelijke grens zijner bevoegdheid te buiten te gaan , wordt de prefect indachtig gemaakt aan art. 33 derzelfde wet, hetwelk aldus luidt: » Elke handeling en ieder besluit van eenen departementsraad betreffende zaken die niet onder zijne wettelijke bevoegdheid vallen, is nietig en zonder uitwerking. De nietigheid wordt uitgesproken bij een decreet des gouvernements, uitgevaardigd in den vorm der verordeningen van algemeeen bestuur." Ten slotte zegt de minister: n De eerste toepassing der wet van 10 Augustus door de departementsraden zal natuurlijk onvoorziene vraagpunten doen oprijzen; daarbij moet de geest nog meer dan de letter der wet tot rigtsnoer dienen en bepaaldelijk het streven der Nationale Vergadering naar vermindering der centralisatie. De bepalingen der vroegere wetten kunnen hierbij niet worden ingeroepen, want zij zijn afgeschaft en vervallen door de nieuwe, welke voortaan het wetboek der departementen zal uitmaken. n Aan de departementsraden, nu door eene geheel vrije verkiezing op nieuw zamengesteld — aan de door hen te benoemen commissien [dat zijn de departementale commissie of gedeputeerde staten] — aan de ambtenaren, voortaan meer en meer zorg aan de belangen der departementen wijdende — staat het de pligten eerlijk te vervullen, nuttig gebruik van de vermeerderde en uitgebreide bevoegdheid te maken, en overal de bedrijvigheid van het plaatselijke leven op te wekken. Thans reeds voldoet de wet van 10 Augustus aan al de behoeften van het tijdsgewricht. Het is de overtuiging de regering, gelijk het de overtuiging der Nationale Vergadering was, dat de departementsraden de hun nu verleende vrijheden tot bevordering van 's lands welzijn zullen gebruiken." De minister besluit de reeks der aanschrijvingen betrekkelijk de toepassing der wet van 10 Augustus aldus : » Ziedaar eene eerlijke en getrouwe vertolking van de bedoelingen der wet; ik wil daarmede de uitoefening der nieuwe regten , welke voortaan den departementsraad toebehooren, gemakkelijk maken onder handhaving der regten welke in elke vrije maatschappij noodwendig aan de regeiing toekomen." — De prins Napoleon is verleden Zaturdag te Ajaccio op Corsica aangekomen: hij werd aan de haven door een tweehonderdtal personen opgewacht; overigens heeft zijne komst er tot geenerlei beweging of demonstratie aanleiding gegeven. — Het gerucht, dat de regering aan de Nationale Vergadering een voorstel tot het uitvaardigen eener amnestie voor Parysche opstandelingen zou willen doen, wordt thans tegen gesproken, zullende zij zich denkelijk bepalen tot het voordragen van maatregelen ter bespoediging van het regtsgeding tegen die opstandelingen. — Volgens een berigt van den Constitutionnel heeft het Fransche gouvernement te Rome de belofte verkregen dat in de aanstelling van Fransche bisschoppen door den Heiligen Stoel voortaan uitdrukkelijk melding zal worden gemaakt van het feit dat die bisschoppen door het Fransche gouvernement gekozen en benoemd zijn. — Een bij de Indépendance Beige ontvangen schrijven uit Parys van eergisteren zegt: » De nationale garde van Bordeaux en die van Toulouse worden thans ontwapend. ii De generaal de Nansouty zal twee maanden vesting-arrest hebben te ondergaan wegens den brief aan het dagblad le Soir, waarin hij zijne misnoegdheid tegen het gouvernement en tegen den minister van oorlog
schaamteloos uitsprak. De straf van vesting-arrest is hem door dea minister van oorlog als hoofd des legers bij wijze van disciplinairen maatregel en zonder vonnis van eenen krijgsraad opgelegd. »De prins Napoleon heeft, op zijne reis naar Corsica, te Grenoble en te Valence beleedigingen van de zijde des publieks ondergaan; het is aldaar op nieuw, hoewel op eene laakbare wijze, gebleken dat hij hier te lande impopulair is, en dat er geene reden voor het gouvernement bestond om zijne reis naar Corsica te beletten. Op Corsica zal de prins denkelijk door den departementsraad tot voorzitter worden verkozen; de geldigheid zijner verkiezing tot lid van dat collegie schijnt niet te kunnen worden betwist. ii Naar verzekerd wordt, is in den jongsten ministerraad te Versailles het stellige besluit genomen om aan de Nationale Vergadering terstond bij de hervatting harer zittingen eene wot voor te dragen tot uitsluiting der familie Bonaparte van het Fransche grondgebied." De Parysche Constitutionnel zegt: n Onze regering is opmerkzaam gemaakt op den inhoud van brieven, welke dezer dagen in zekere dagbladen te lezen stonden en de onderteekening van hoofdofficieren onzer landmagt droegen. Er is in den ministerraad besloten om de vraag aan die officieren te doen of zij werkelijk de schrijvers der bedoelde brieven zijn; indien zij de echtheid der brieven erkennen, zal hun binnen kort eene vervolging worden aangedaan." — Dezer dagen is in Frankrijk de verspreiding verboden van twee buiten 's lands gedrukte geschriften , namelijk van Qui Vive, orgaan der algemeene demokratie, verschijnende te Londen, en van leFouet, een te Genève uitgegeven blaauwboekje. — De heer Place, gewezen consul-generaal van Frankrijk in New York, is door de correctionele regtbank te Parys vrijgesproken om reden dat hij in het aanschaffen van benoodigdheden voor het Fransche leger welligt zonder genoegzame kennis on oordeel gehandeld had, maar dat daarbij niet was gebleken van kwade trouw zijnerzijds of van den toeleg om zich zeiven bedriegelijk te verrijken. SPANJE. In de zitting der Spaansche Kamer van Afgevaardigden van 18 October heeft de minister van binnenlandsche zaken, naar aanleiding eener tot de regering gerigte interpellatie, hare inzigten ten aanzien der Internationale aangewezen, en verklaard de toepassing niet alleen maar ook de verbreiding van de begrippen dier vereeniging te zullen tegen gaan met al de middelen waarovor de regering beschikking had of krijgen zou. Hoewel de minister het repressive stelsel jegens de Internationale scheen te laten varen om het preventive te omhelzen, is zijne verklaring door de Kamer nagenoeg eenstemmig (namelijk met 193 tegen 27 stemmen) goedgekeurd. — De regering maakt in haar dagblad bekend dat zij van de Cortes vergunning voor de stad Madrid zal vragen om eene geldleening van 2,500,000 francs te ondernemen. ITALIË Van wege den voorzitter der Italiaansche Kamer van Afgevaardigden is dezer dagen bekend gemaakt dat hare griffie en al wat verder tot hare dienst behoort, naar Rome overgebragt en van den 15den dezer af aldaar gevestigd is. Verleden Vrijdag namiddag is in een der kerkgebouwen van Rome, de H. Apostelen-kerk, brand uitgebarsten, maar door de brand weêr met bijstand van het garnizoen gedempt eer dat hij schade aan het inwendige van het gebouw had toegebragt. Volgens liberale berigtgevers bestond er geen grond om hier brandstichting te vermoeden. Evenwel doet het gebeurde donken aan het onlangs door katholieke dagbladen gegeven bnrigt dat de revolutionairen en de leden der Internationale te Rome met plannen van brandstichting omgingen en het inzonderheid op de kerkgebouwen gemunt hadden. TURKYE. Toen Mahmud-pascha, de nieuwe grootvesier, in zijn streven om het personeel der hooge ambtenaren te zuiveren, zelfs Emin-bey, des Sultans geheimschrijver en vertrouweling, uit het paleis dreef en van hem verantwoording voor de uitgaven der hofhouding eischte, werd er gezegd dat hij de stoutheid te ver dreef en wel denkelijk spoedig in ongenade zou vallen of door kuiperijen van het kussen zou worden gedrongen. Doch in de jongste berigten uit Konstantinopel wordt gemeld dat Emin-bey, benevens de gewezen ministers van oorlog en van politie, Hussein-pascha en Hassni-pascha, met binnenlandsche ballingschap gestraft en naar het eiland Cyprus gezonden zijn. Naar verzekerd wordt zou hetzelfde lot den Sheik-ul-Islam, het hoofd der Mohammedaansche schriftgeleerden, getroffen hebben. VEREENIGDE STATE IV. De New-Yorksche dagbladen van den llden dezer brengen meer uitvoerige , hoewel natuurlijk nog onvolledige berigten van den brand van Chicago. In den nacht van Zondag den 8sten barstte de brand uit, en reeds den volgenden middag lag een groot deel der stad in de asch ; de afgebrande uitgestrektheid gronds wordt verschillend opgegeven , daar de berigtgevers bij het begrooten dier uitgestrektheid niet van hetzelfde punt uitgaan. Doch naar al de opgaven heeft de brand het binnenste der stad, haar hart of kern , gelijk de berigten het noemen, vernield, benevens eene van de buitenwijken aan denoordwestzijde, wier bevolking gezegd wordt vooral uit Skandinaviers en Duitschers te bestaan. Naar de opgaven te oordeelen heeft deze brand in verwoestende kracht en vooral in snelheid geene weerga in de geschiedenis van den nieuwen tijd. Chicago heeft eene zeer goede brandweer; deze had zich loffelijk gekweten bij eenen brand welke in den nacht van Vrijdag op Zaturdag uitgebarsten was en vrij groote uitbreiding bekwam ; het gevolg was dat zij vermoeid was en hare werktuigen en aanstalten niet in orde had toen zij in den volgenden nacht, dien van den 8sten op den 9den, op nieuw werd geroepen , en wel naar eenen veestal die door het omvallen eener met parafine-olie gevulde lamp in brand geraakt was. Toen had het vuur door het omhalen van een paar houten gebouwen ligt kunnen worden
gestuit; maar het was, zegt een borigt, als of' de brandspuiten verlamd en de brandspuitgasten verbijsterd waren. Door eenen feilen stormwind, volgende <>p verscheiden weken drooge weersgesteldheid, werden de vlammen snel voortgezweept; weldra kwam het zoo ver dat er een onafgebroken vuurstroom van twee mijlen lengte en eene mijl breedte was, met snelheid in het digtst bebouwde deel der stad veld winnend. Nu kwam er angst en radelooze ontsteltenis onder de bevolking , die aanvankelijk in het vertrouwen op de beproefde deugdelijkheid der brandweer het gevaar ligt geteld had, en er volgde een tooneel hetwelk gezegd wordt in huiveringwekkende akeligheid alle beschrijving te boven te gaan: 70 a 75 duizend menschen uit hunne woningen vlugtend, zoo veel doenlijk van de have medeslepend, elkander verdringend en vertrappend zonder ooren te hebben voor de noodkreten dergenen die in het gedrang van de been raakten en dood getrapt werden; onder dat alles de kreten van razenden, die van angst en schrik krankzinnig of door sterken drank bedwelmd waren. In den ochtend van Dingsdag 10 October eindigde de brand. In Gotha zijn in de vorige week bij doctor Petermann, den beroemden aardrijkskundige, uitvoerige berigten van de Duitsche Noord - pool-expeditie ontvangen. Volgens die berigten heeft de expeditie, eene particuliere onderneming van belangstellenden in de aardrijkskunde en in het algeipeene handelsverkeer, reeds eene belangrijke uitkomst opgeleverd, namelijk de ontdekking eener opene en van ijs vrije zee onder de Noordpool. TELEGRAPI11SCHE BERIGTEN Londen , 23 October. De Koningin Victoria heeft geweigerd kwijtschelding van straf aan de gevangene Fenians te verleenen, op grond dat zij, hunne misdaad plegende, tot het leger behoorden. Sir Roderich Murchison is overleden. Parys , 23 October. liet Journal Ofüciel bevat een artikel tot wederlegging van de lasterlijke bewering der Bonapartistische bladen, dat de heer Thiers zich zijne bezolding in goudgeld laat uitbetalen ten einde profijt van het agio te trekken. Het blad verklaart dat die bezolding even als alle andere in banknoten betaald wordt, en voegt er bij: De Bonapartisten zullen ons niet doen vergeten, dat Frankrijk zijnen ongelukkigen toestand aan het Keizerrijk te danken heeft: maar het gouvernement is niet van wapenen ontbloot en zal hunne woelingen onschadelijk weten te maken. Makseille , 22 October. Voor de gemeentelijke verkiezingen alhier bestonden slechts twee candidatenlijsten , de eene van de radicalen , de andere van de ultraradicalen. Het getal ingeschrevene kiezers bedraagt 73,270; niet meer dan 24,181 hebben gestemd: er zijn 27 ultraradicalen verkozen; en er moeten 9 herstemmingen plaats hebben. Münches, 21 October. Het door clericale bladen gretig verspreide berigt van bloedige gevechten tusschen Beyerscho en Pruissische soldaten te Metz is alleszins overdreven geweest. Blijkens een heden bij het ministerie ontvangen telegram heeft het gebeurde zich bepaald tot eene niets beduidende kloppartij tusschen enkele soldaten Breslau, 22 October. Gisterenavond is hier eene vergadering van ruim 3000 burgers gehouden, om sympathie voor de Duitschers in Oostenrijk te betuigen. Weenen, 22 October. De Keizer heeft heden wederom al de ministers ontvangen. In gewoonlijk goed onderrigte kringen verwacht men morgen eene beslissing. Florence 22 October. Volgens de Nctzioue is het geheime consistorie , hetwelk den 27sten dezer te Rome moest plaatshebben, wegens nieuw ontstane moeijelijkhelon uitgesteld. Madrid, 22 October. Er is sprake van de vorming van een nieuw ministerie door onderlinge verzoening van de twistende deelen der progressisten-partij; Sagasta, Zorilla en een invloedrijk staatkundige van de demokratische partij zouden deel van dat bewind uitmaken; Rivero zou dan voorzitter der Kamer worden. De Correspondencia verklaart dat de hertog van Montpensier geenerlei aanbieding van leden van het tegenwoordige bewind heeft ontvangen, en dat hij sedert de verkiezing van den Koning Amadeus de hoop op de kroon heeft laten varen. Geseve , 22 October. Te Carrouge is eene door de Internationale belegde volksvergadering gehouden, waarin redevoeringen ter eere van de Commune gehouden werden. De opkomst was weinig talrijk. Kon'stantinopel , 21 October. Ten gevolge van geruchten omtrent het voornemen der regering, om het inkomen van de goederen der moskeën tot bestrijding van staatsbehoeften te bezigen, heerschthier groote beweging. Ter beurze heeft eene rijzing plaats gehad. Mustapha Fazyl Pascha is tot minister van justitie, en Namik tot president van den staatsraad benoemd. Eerstgenoemde zal de verleden jaar door hem ontworpene hervormingen thans ten uitvoer brengen.
---

