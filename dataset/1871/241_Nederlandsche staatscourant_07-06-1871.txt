NEDERLANDEN. 's GRAVENHAGE, den 6den Junij 1871.
Bij Koninklijk besluit van 5 Junij 1871, n°. 11, is, met ingang van l Julij e. k., aan D. Zeper, op zijn verzoek, eervol ontslag verleend als burgemeester der gemeente Leeuwarden. Bij Koninklijk besluit van 5 Junij 1871, n°. 12, is aan J. J. 't Hoen. te 's Gravenhage, vergunning verleend tot het 'aannemen en dragen van het kruis » Fidei et Virtuti" hem door Z. H. den Paus geschonken. Bij Zijner Majesteits besluit van 1 Junij 1871, n°. 23, is de heer C. Berghuys erkend en toegelaten als vice-consul van het Duitsche Rijk te Helder, en zulks op den voet van Nederlandsch onderdaan. Bij Zijner Majesteits besluit van den 3den Junij 1871, n°. 13, is benoemd tot president van de arrondissements-regtbank te Almelo mr. F. Dijckmeester, thans regter in gemelde regtbank. Bij Zijner Majesteits besluit van den 3den Junij 1871, n". 14, is benoemd tot regter in de arrondissements-regtbank te Brielle mr. W. J. Karsten, thans griffier bij het krntongeregt te Nieuwer-Amstel. Bij Zijnor Majesteits besluit van den 4den Junij 1871, n°. 9, is benoemd tot regter-plaatsvervanger in de arrondissements-regtbank te Leiden mr. A. J. Wijnstroom, thans plaatsvervangend kantonregter en tevens advocaat en notaris aldaar.
---

BUITENLANDSCHE BERIGTEN. FRANKRIJK.
In de jl Zaturdag gehouden zitting der Nationale Vergadering is met algemeene (561) stemmen besloten eene som van 1,053,000 francs ter persoonlijke beschikking van den heer. Thiers te stellen, om door hem te worden gebruikt tot wederopbouwing zijner door de opstandelingen gesloopte woning in Parys. In die zitting is door de regering, in antwoord op eene vraag, medegedeeld dat de diamanten der Fransche kroon bij het begin des oorlogs tegen Duitschland in veiligheid gesteld en sedert zonder eeniye beschadiging of waardevermindering bewaard zijn, en dat zij thans een eigendom zijn van den Sta.it. Van de vijftien afdeelingen der Nationale Vergadering hebben dertien zich , eenstemmig of met meerderheid van stemmen , verklaard voor de intrekking der wetten waarbij de leden der familien Bourbon en Orleans en andere personen uit Frankrijk gebannen zijn De verkiezing van den hertog van Aumale is met 21 stemmen tegen 8, die van den prins van .loinville met 18 tegen 10, door de commissie voor de geloofsbrieven goedgekeurd. — Het bevestigt zich dat de door de Nationale Vergadering benoemde commissie voor de herziening der leger-organisatie zich voor de invoering der algemeene dienstpligtigheid heeft verklaard. Met dat elders betwiste gevoelen zich vereenigend zegt het Journal des Débats in zijn nommer van 4 Junij : » Allen wien Frankrijks grootheid ter harte gaat zullen met blijdschap vernemen dat de commissie voor de leger-organisatie het beginsel van verpligting van ieder Franschman tot de krijgsdienst eenstemmig heeft aangenomen. Ofschoon het gevoelen van den heer Thiers op dit stuk groot gezag heeft, en ofschoon hij volhardend en warm pleit voor de wet van 1832 (die tot nog toe de grondslag voor het P'ransche krijgswezen is en loting met plaatsvervanging tot beginsel heeft) is het hem niet gelukt een enkel lid der commissie van het wenschelijke der instandhouding dier wet te overtuigen. Het is nu te hopen dat de Nationale Vergadering het gevoelen harer commissie omhelzen zal. Immers in een land, waar een iegelijk het stemregt heeft, is het iets zonderlings, ja stuitends, dat alleen de door loting aangewezen personen de wapenen dragen; en het is een feit dut wij de nederlaag in den oorlog tegen Duitschland hebben geleden omdat onze officieren minder kundig waren en ons leger minder talrijk was. ij Wanneer Frankrijk al zijne kinderen , zonder onderscheid van rang of vermogen , tot verdedigers heeft, dan zal het nog moeten zorgen dat allen insgelijks in de zegening van het onderwijs deel hebben. Ten dage
waarop een iegelijk hier te lande soldaat zal zijn en zal kunnen lezen en schrijven ,. zal er veel voor de onderlinge toenadering der volksklassen , voor het herstel van den thans zoo zwaar geschokten vrede der burgermaatschappij gewonnen zijn." — Volgens berigten van het Journal des Débats heeft de minister van finantien , ter voorziening in de buitengewone behoeften der Fransche schatkist, een plan van verhooging van de invoerregten , vooral van de regten op don invoer van grondstoffen , ontworpen; hij zou wol, zijde, katoen , vlas en hennep aan een invoerregt van twintig per cent willen onderwerpen behoudens teruggave bij uitvoer der van die grondstoffen vervaardigde producten. Doch dit plan zou bezwaarlijk tot stand kunnen komen daar het bij de betrokkene collegien , bij de leden der Nationale Vergaderingen bij vele deskundigen tegenkanting ontmoette. — Een bij de Times ontvangen berigt uit Parys van Zondag-namiddag zegt: n Er worden hier steeds vele personen, mannen en vrouwen, in hechtenis genomen; velen van hen behooren, naar hun voorkomen te oordeelen , tot de fatsoenlijke volksklassen. » De dagbladen behandelen vooral de zaak der Bourbons-familie. Het algemeene gevoelen schijnt te zijn dat er een vergelijk is getroffen en dat de graaf van Chambord eerlang als Henri V den troon van Frankrijk zal beklimmen." — Het Londensche Daily News , een blad hetwelk zich door zucht tot onpartijdigheid in de beoordeeling der gebeurtenissen en toestanden te Parys onderscheidt, deelt mede dat er eene briefwisseling tusschen de leiders der Internationale te Parys, Londen en Berlyn in beslag genomen is, waaruit blijkt dat de in Parys gepleegde gruwelen een gevolg zijn geweest mede van een vooraf door de Internationale gemeenschappelijk beraamd plan en genomen besluit. ZWITSERLAND. Men schrijft uit Bern dat de Zwitsersche bondsraad onlangs bij den heer Thiers stappen gedaan heelt om het sedert Savoye's inlijving in Frankrijk aanhangig geblevene vraagstuk betreffende de neutraliteit van het Savooische grensgebied van Chablais en Fauciguy tot oplossing te brengen, de formele erkenning dier neutraliteit en de regeling der daaruit voortspruitende betrekkingen te erlangen, liet berigt voegt er bij dat deze poging niet tot hot gewenschte resultaat geleid heeft. Door de nadere schikking, welke bij het definitive vredestractaat tusschen Duitschland en Frankrijk gemaakt is omtrent de uitbreiding van het rayon van Belfort, zijn ook de bezwaren weggenomen welke bij het Zwitsersche bondsbestuur gerezen waren wegens de belemmering van het regtstreeksche verkeer tusschen Basel en Parys, die het gevolg zou geweest zijn van de bepalingen der vredespraeliminairen Volgens de bovenvermelde berigten heeft deze omstandigheid, gepaard aan de betreurenswaardige gebeurtenissen te Parys, veel bijgedragen om in Zwitserland de stemming ten aanzien van Duitschland gunstiger te doen worden. Als bewijs daarvan wordt onder anderen aangehaald , dat een door de in Genève gevestigde Duitschers voorgenomen vredefeest, hetwelk men in der tijd heeft moeten uitstellen, dewijl men reden had om gelijke gewelddadige stoornis te duchten als in Zürich was voorgevallen, thans den 30sten Mei gevierd is, niet alleen zonder eenige stoornis, maar zelfs onder blijken van belangstelling van den kant der bevolking. ITALIË. Een bij het katholieke Journal de Bruxelles ontvangen schrijven uit Rome van 29 Mei behelst onder anderen het volgende: » Binnen eenige dagen zal de Paus voorziening voor verscheiden open staande bisschopszetels maken , en de namen der reeds bij een breve benoemde bisschoppen , zoo als die van Lissabon en van Braganza, ten aanhooren der cardinalen afkondigen. Dat de Paus een consistorie zal houden is onwaar. De tegenwoordige staat der zaken belet het cardinaals-collegie op zulk eene wijze te vergaderen als voor een consistorie voegzaam is; buitendien zoekt de Paus alles te vemijden wat door de revolutionaire partij als eene uittarting zou kunnen worden opgevat, en dus ook de uitwendige staatsie der kerkelijke verrigtingen. Zoo zullen hier dit jaar op den Heiligen Sacramentsdag de gewone processien langs de straten der stad achterwege blijven; die processien zullen door de geestelijkheid binnen de kerken worden gehouden. Insgelijks is het onwaar dat de Paus nieuwe cardinalen zal gaan benoemen; hij stelt dit uit, ofschoon het Heilige Collegie op dit oogenblik zeer onvoltallig is.
i) Buiten 's lands is de gesteldheid, waarin de Paus thans hier verkeert, wel ligt niet juist bekend; een haar kenschetsend feit is dat geen van den Heiligen Stoel uitgaand stuk, uitgezonderd de mandementen van den cardinaal-vicaris (die doorgaans enkel plaatselijke aangelegenheden en de kerkdienst in Rome betreffen) hier ter stede kan worden gedrukt- Het drukken van de protesten des Heiligen Stoels geschiedt veelal in Genève; in die stad zal denkelijk ook de algemeene zendbrief van Pius IX aan de katholieke christenheid, bij gelegenheid van de 25ste verjaring zijner verheffing, gedrukt worden. Die zendbrief zal, het eerst onder al de Pauselijke zendbrieven , gedagteekend zijn »in hot 26ste jaar van ons hoogepriesterschap". — Uit Napels wordt gemeld dat de internationale tentoonstelling van voorwerpen betreffende de zeevaart enz. aldaar twee maanden langer geopend zal blijven dan aanvankelijk bepaald werd. Zij was laatstelijk nog met belangrijke toezendingen uit Frankrijk verrijkt. R U S L A N D. Een bij het Brusselsche dagblad le Nord ontvangen schrijven uit St. Petersburg van 31 Mei zegt: dat de reorganisatie der Russische landmagt, waarvoor het plan thans door twee staatscommissie^ wordt uitgewerkt, de gedachten des publieks grootelijks tot zich trekt. vooral de vraag welke de duur der verpligte krijgsdienst bij het staande leger zal zijn , vier jaren achtereen of wel zes , zijnde de vierjarige diensttijd de kortste, de zesjarige de langste die voorstandei's onder de deskundigen en bij de betrokkene collegien vindt: dat het minimum vooral wordt aanbevolen om reden dat het vormen eener sterke leger-reserve enkel door gedurige vernieuwing van het staande leger mogelijk zal zijn; en dat de publieke opinie den duur der verpligte krijgsdienst bij het staande leger zoo kort mogelijk wenscht te zien stellen. Verder zegt de schrijver van den aaneehaalden brief: !> De hervorming van het krijgswezen , zoo als zij is ontworpen, zal ons, indien ik mij niet bedrieg, in het bezit stellen van een leger op den voet van oorlog van twee millioen manschappen. Dat is niet genoeg. Immers Duitschland heeft thans eene legermagt van 1,200,000 bajonetten ; Oostenrijk eene van ruim een millioen ; Turkye kan nagenoeg 700,000 man op de been brengen ; Engeland is bezig de effective getalsterkte zijner landmagt te vermeerderen en tot 300,000 man te brengen. i) Nu is het in den loop eener eeuw twee malen gebeurd dat Rusland de andere mogendheden van Europa tegen zich zag zamenspannen en zich tegen eene Europesclie coalitie te verdedigen had. Wij dienen ons dus voorzigtigheidshalve in staat te stellen om des noods het binnen dringen eener vijandelijke legermagt van drie millioen manschappen te beletten; wij moeten in staat zijn om die aanvallende legermagt met eene van minstens gelijke getalsterkte te ontmoeten. » Voor dat geval dient mede in het oog gehouden te worden dat Rusland zijne zorg niet tot het beveiligen zijner grenslinie in Europa mag bepalen. Het is nog niet lang verleden dat wij gelijktijdig op Kamschatka en in Kaukasie aangevallen werden : thans hebben wij buitendien nog eene kwetsbare grenslinie, namelijk in Turkestan. ii Een strijd tegen eene Europesche coalitie blijft voor Rusland eene wel niet waarschijnlijke maar toch mogelijke gebeurlijkheid; hot dient in staat te zijn om haar het hoofd te bieden met een sterk leger, steunend op eene talrijke reserve van geoefende soldaten die na de vereischte dienst bij het staande leger met onbepaald verlof naar hunne woonsteden gezonden zijn Dit doel nu zal het best en het spoedigst te bereiken zijn wanneer alles zoo wordt ingerigt dat de dienstpligtige slechts vier jaren in het staande leger, als in eene school, behoeft te blijven om naar de reserve te kunnen overgaan." ENGELAND. Daar het gouvernement bij de voortzetting der discussie van het Lagerhuis over de artikelen zijner voordragt tot verbetering van de organisatie der Britsche landmagt in de zitting van 5 Junij sterke tegenkanting verwachtte, heeft het bij eene circulaire van den 3den zijne voorstanders en vrienden dringend uitgenoodigd om de gemelde zitting bij te wonen. De nieuwe gezant der Vereenigde Staten, de generaal Schenck, is verleden Zaturdag in de postpakketboot van New York te Liverpool aangekomen, met de Engelsche leden der commissie die te Washington het "verdrag tot vereffening der geschillen tusschen Engeland en de Vereenigde Staten heeft gesloten. In eene te Liverpool kort na zijne aankomst openlijk gehouden rede verklaarde de gezant: dat het Washingtonsche verdrag eene gelukkige, heilrijke schikking was; dat deszelfs goede gevolgen voor de beide volken niet te hoog konden worden geschat, en dat een niet volstrekt onvermijdelijke oorlog tusschen Engeland en de Vereenigde Staten een vergrijp tegen de menschheid en de beschaving zou zijn. — In de verleden Vrijdag gehouden zitting van het Lagerhuis werd door den heer White een voorstel gedaan, strekkend om de schulddelging, die thans regelmatig hoewel niet op groote schaal voortgezet wordt, te staken en daarentegen de belasting op suiker, thee en koffij, wjlke in Engeland grootendeels door de arbeidende volksklasse opgebragt wordt, aanzienlijk te verminderen. De kanselier der schatkist, de heer Lowe, bestreed dat voorstel, betoogde dat voortzetting der schulddelging voor de welbegrepen belangen en eer dor natie wenschelijk, en geheele ontheffing der arbeidende volksklasse van belasting onraadzaam zou zijn; en hij besloot met eenige opgaven strekkende om to toonen dat het land eene hooge mate van welvaart genoot, sterk, in welvaart vooruit ging en alzoo wel in staat was om iets tot vermindering van den last der nationale schuld, dat is mede voor de onzekere toekomst en voor de nakomelingschap , te doen. Zoo deed hij opmerken dat de uitvoerhandel van het Vereenigd Koningrijk in het jaar 1825 eene waarde bedragen had van 58,935,252 pond sterling, en in het afgeloopen jaar eene waarde van 244,108,577 p. st. In 1825 bedroeg de eigenlijk gezegde belasting ten bate der schatkist, omgeslagen over de bevolking, per hoofd 2 £ 9 sh. 3 d., en in het afgeloopen jaar slechts 1 £ 18 sh. 5V 2 d. TE LEG RA PUI SC HE BERIGTEN. V ersaillrs , 5 Junij. De commissie belast met het onderzoek der handelingen van het Gouvernement der Nationale Verdediging heeft
heden in de Nationale Vergadering haar rapport ingediend;,, waarvan de conclusie is dat er noodzakelijk eene enquête moet plaat» hebben. Voorts was het onderzoek der geloofsbrieven van de prinsen van Orleans aan de orde. De heer Thiers zeide dat hij langdurige conferentien had gehad met de commissie, welke met hem erkend had dat het onmogelijk was dit vraagstuk, hetwelk eene zoo groote- verantwoordelijkheid medebrengt, heden tot oplossing te brengen. Een© nieuwe bijeenkomst was noodzakelijk, ten einde het omtrent eene beslissing eens te worden. Hij had de commissie verzocht om zich met haren arbeid niet te haasten, daar hij zeer ongesteld was. Hij veraocht dat de discussie tot Donderdag uitgesteld mogt worden en voegde er bij dat naar het oordeel der commissie te gelijker tijd omtrent de geloofsbrieven en de afschaffing der verbanningswetten beslist behoorde te worden. Op eene vraag van den heer Pelletan antwoordde de heer Thiers, dat al de gemobiliseerde nationale garden , die zich thans in Algerie bevinden, binnen acht dagen vervangen zullen zijn door regementen welke gereorganiseerd zijn met uit de krijgsge vange nschap teruggekeerde soldaten; en dat geen gemobiliseerde genoodzaakt zal worden om onder het vaandel te blijven. Versailles. 6 Junij. Blijkens het officiele dagblad zijn Lambrechts , Lef'ranc en Cissey tot minister van binnenlandsche zaken, van landbouw, en van oorlog, Leflö tot gezant to St. Petersburg, Léon Say tot prefect van het departement der Seine benoemd. De bestendiging van het den heer Thiers opgedragen gezag voor twee jaren zal in de Nationale Vergadering door de linker zijde en hèt centrum voorgesteld, en ongetwijfeld door de meerderheid aangenomen worden. In de departementen des lands is het volkomen rustig. Parys , 5 Junij. De Verité zegt uit eene goede bron te kunnen mededeelen dat voor Parys geene verkiezingen tot aanvulling der Nationale Vergadering zullen worden verordend , naardien de regering van oordeel is dat de gemoederen in de hoofdstad nog niet genoeg tot bedaren gekomen zijn en de eigenlijke bevolking er nog niet teruggekeerd is. Het aantal naar Parys komende vreemdelingen is buitengemeen groote men noemt zelfs het ongelooflijke aantal van 400,000 personen , die sedert Zaturdag van onderscheiden kanten aangekomen zouden zijn. Het kantoor van Rothschild is weder geopend. De chefs van dat huis zijn teruggekeerd . Parys , 5 Junij. Het gerucht van de arrestatie van Felix Pyat heeft zich nog niet bevestigd. Boursier, luitenant-kolonel bij de troepen der Commune, heeft zich heden van kant gemaakt, op het oogenblik dat hij in hechtenis genomen zou worden. De wijken Belleville, La Villette en Montrouge zijn nog altijd door de troepen bezet. Dag en nacht trekken patrouilles rond. Voor het overige is het volmaakt rustig. Londen, 6 Junij. Volgens de Times zal de door Frankrijk te sluiten leening een bedrag van 100 millioen pond sterling beloopen. In het Lagerhuis heeft de heter Gladstone gisteren avond verklaard, dat de thans in Engeland bestaande wetten aan de regering de bevoegdheid verleenen om het met do Vereenigde Staten geslotene verdrag ten uitvoer te leggen zonder eene nieuwe bill daartoe voor te dragen. Berlyn , 5 Junij. De vorst Gortsclmkoff, dien de vorst von Bismarck gisteren avond in het hotel van den Russischen gezant bezocht had, is heden morgen naar Wildbad vertrokken. Volgens de Börsen-Zeitung heeft de Bondsraad de wet op de premieleeningen, zoo als zij door den Rijksdag is vastgesteld, goedgekeurd. De Kreuz-Zeitung berigt dat de 5de infanterie-divisie en het 8ste legercorps bevel ontvangen hebben om den terugmarsch naar Duitschland te aanvaarden. München , 5 Junij. Naar men verzekert zal de Koning in dit jaar geen deel nomen aan de groote processie op den H. Sacramentsdag, gelijk hij vroeger plagt te doen. Weenen , 5 Junij. Volgens een door de Abendpost medegedeeld telegram uit Bucharest was de zitting der Kamers gisteren door den Vorst geopend, die door de vergadering met geestdrift ontvangen was. Onderscheiden zinsneden van de troonrede waren levendig toegejuicht. New York , 5 Junij. Volgens berigt uit New Orleans was dio stad op nieuw door eene overstrooming bezocht. Het water stond in de straten reeds twee voet hoog en rees nog voortdurend. Er was eene onberekenbare schade aangerigt en de bevolking leed veel. Ook de omstreek stond over eene uitgestrektheid van zes mijlen onder water. De vooruitzigten voor den katoenoogst zijn thans ongunstig. Goud-agio l2'/ 4 .
---

