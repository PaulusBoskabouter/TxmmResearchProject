Advertentie
Wegens plaatsgebrek moet het zesde art. van het feuillelon tot een volgend nr. blijven liggen.
---

Waterwagen
VAN JOHN WARNEB. & SONS , TE LONDEN. (Met eene afbeelding.) Onder de talrijke fraaije voorwerpen, die door de firma Warner & Sous, waterbouwkundige ingenieurs te Londen, in het vorig jaar uitgestald zijn op de Internationale Tentoonstelling van Landbouw-werktuigen te Arnhem, behoorde ook een zeer handige waterwagen. Wij geven er hier eene afbeelding van, die wel geene verkla-
ring behoeft. Men kan er even goed gier als Water mede vervoeren. De wagen is van ijzer en de bak van gegalvaniseerd ijzer. De fabriekanten leveren zulke waterwagens in drie nrs. af, en wel ingerigt 1. voor 100 liters inhoud, tegen f 26; 2. voor 140 liters, tegen f 35.; 3. voor 175 liters, tegen! 50; in een fransche Prijscourant staat ook nog genoemd zulk een wagen met een bak van 225 liters inhoud, genoteerd op 170 francs. In ons land kan men zulke, naar 't ons voorkomt, aanbevelenswaardige Wagentjes, ontbieden bij de bekende correspondenten, te Amsterdam, Rotterdam, Arnhem en Goes.
---

Iets over de beetwortelteelt.
Veel is er reeds over de beetwortelteelt gezegd: de een meent dat dezelve voordeelig is, anderen het tegendeel; ik voor mij ben van het eerste gevoelen, zoolang men het niet overdrijft. Zoo moet volgens mijne meening een landbouwer die bijv. 30 bunders bouwland onder den ploeg heeft, niet meer dan twee, hoogstens drie bunders elk jaar aan den beetwortel-suikerfabriekan t verpachten, en dan land, dat anders met paardenboonen of erwten zou bezaaid worden. Het grootste bezwaar bij het verpachten van land aan genoemde fabriekanten ligt echter in het vervoer. Niet alleen behoort hieronder het soms te ver verwijderd zijn van eene losplaats, doch vooral regen gedurende het rijden. Twee jaren achtereen heeft men dit genoeg ondervonden en zijn voor hen, die dit zoo troffen, de voordeelen al zeer luttel geweest; men kreeg niet alleen medelijden met de arme paarden, die er heel wat vleesch bij verloren en met den verpachter, , wien het vervoer zeker driemaal sneer kostte dan waarop hij het berekend had, doch ook met het land dat z66 moest mishandeld Worden. Goede landbouwers die anders, zoodra de grond te vochtig was, den ploeg lieten stil liggen en wachten op droog weer en even zoo handelden met het oprijden van mest, uit vrees den grond te bederven, moesten, nolens volens, aan hunne verpligting voldoen en maar voortknoeijen. Hiertegen zou ik nu middelen willen zien aangewend en mij dunkt, die zeer goed te vinden zijn. 10. Dient het rooijen vroeger te zijn afloopen , daar men dan meer gestadig weer heeft te wachten, en voor het bezaaijen met tarwe, waarvoor men dien grond het liefst gebruikt, is dit eene hoofd-voorwaarde. 2°. Een uitstekend middel zou ook zijn het aanwenden van rails met daarbij behoorende wagens; steenfabriekanten gebruiken deze bijna zonder uitzondering, en in den landbouw worden deze immers hier en daar ook gebruikt en zoo ingerigt dat ze gemakkelijk zijn te verplaatsen? Nu rijdt men, zoodra het land onmogelijk met goede vraehtm kan bereden worden, met wipkarren de beetwortelen in kleine hoeveelheden naar den harden weg, waar deze nu worden overgeladen op groote karren; dat bij die gelegenheid menschen , paarden, karren en land eene kleur (modderkleur) krijgen, zal men ligt begrijpen, even als dat de grond door de wielen zoowel als door de paarden. in elkander wordt gekneed. Het werk van de wipkarren moest door de spoorwagens vervangen worden, en plaatste men daarop verscheidene manden met wortelen gevuld, met weinig moeite konden deze, bij de kar gekomen zijnde, op dezelve worden omgestort. Een steenfabriekant in mijne buurt handelt even zoo met den turf en met betrekkelijk weinig moeite worden deze op grooten afstand vervoerd. leder verpachter van land kan natuurlijk geen rails met wagens aanschaffen; wel zou dit gaan wanneer in een streek veel beetwortelen geteeld worden, men zou deze dan voor gemeenschappelijke rekening kunnen nemen, of ook één eigenaar zou de rails met spoorwagens kunnen verhuren; doch mij dunkt niemand zal dan beter kunnen leveren dan de beetwortel-fabriekant zelf, hetzij dat dit onder de voorwaarden van de verpachting begrepen is, of dat hij dezelve verhuurt. Zou de fabriekant hierdoor zich niet veel bevoordeelen ? Menigeen, die nu is afgeschrikt, zou dan weer verpachten. De kosten van aanschaffing moeten natuurlijk niet te groot zijn, en, zoo als ik meen, zal dit geen bezwaar opleveren. Alle gemeenten zijn tegenwoordig met kunstwegen doorsneden en zijn de afstanden daarheen dus meestal klein. De wagens behoeven ook niet kostbaar te zijn, daar deze, zoo men de manden daarop plaatst, niet behoeven te wippen en zonder de raden en assen dus de grootste kosten bedragen. Dat door middel van de Landbouw-Courant door een' deskundige of fabriekant de kosten werden opgegeven van de rails per 100 meter en de wagens, geschikt voor landbouwgebruik, met eene beschrijving daarbij, zeker zou dit deze zaak zeer bevorderen, en mogt dit geschrijf aanleiding geven dat de beetwortel-fabriekanten naar geschikte middelen ter vergemakkelijking van het vervoer en voorkoming van landbederving omzagen, of het door mij aangegevene goedkeurden en zich aanschaften, dan zou mijn doel bereikt zijn. Winnen, P. M. NOORDUIJN. Maart 1871.
---

Onze rivierpolders.
Het gevaar van dijkbreuken in onze aan de groote rivieren gelegene landen, met al de daaruit voortvloeijende rampen en schade, is voor dezen winter weder gelukkig geweken, niettegenstaande dat het vele ijs en de langdurige koude het ergste deden vreezen. Alleen zijn de Heerewaardsche overlaatlanden en de omstreken van 's Hertogenbosch diep onder water geloopen. De oorzaak hiervan was, dat de rivier de Waal tusschen Bommel en Loevenstein , door het ijs verstopt zijnde, al het van die rivier afkomende water naar de Maas werd gedrongen en zich in de Noord-Brabandsche polders wierp, van waar het door het Baardwijksche overlaat en de Oude Maas, naar het Bergsche Veld moest worden geloosd. Dat er in de dijken der Thieler- en Bommelerwaarden geene doorbraken zijn gevallen, is zonder twijfel daaraan toe te schrijven, dat zij hard bevroren waren, want volgens de berigten moet het water op vele plaatsen hooger hebben gestaan dan in het rampvolle jaar 1861. In de laatste tien jaren zijn wij voor overstroomingen der rivieren bewaard gebleven en denkelijk is dit zoowel aan de zachte winters als aan de in ons werelddeel geheerscht hebbende droogte te danken geweest. Na de doorbraken en overstroomingen van 1861 heb ik in eene korte brochure mijne denkbeelden over den toestand onzer rivierpolders, het ondoelmatige van de aanhoudende verhooging der dijken en het middel om voor goed dergelijke rampen te kunnen voorkomen, ontwikkeld, en daarbij gezegd wat mij aangaande de verhooging der dijken en van het maalpeil in de omstreken van den Bommelerwaard bekend was. Sedert dien tijd heb ik herhaaldelijk de werken en verhandelingen over den toestand onzer rivieren enz. geraadpleegd en blijf bij mijn destijds geuit gevoelen, „dat het eenige afdoende middel „om onze rivierpolders voor zware overstroomingen „te vrijwaren, zonde zijn, het stelsel van hooge „waterkeerende dijken Ie laten varen en op alle „daartoe geschikte plaatsen tusschen de aan de ri„vieren liggende dorpen, op eene nader le bepalen „hoogte overlaten Ie naken, waarover het rivier„water bij ijsstopping of hoogen waterstand zich „dadelijk gelijkmatig in al de naburige polders „kon verspreiden.' Op deze wijze zonde het nergens eene gevaarlijke hoogte kunnen bereiken en zonde door het slib weldadig op de polders werken, die nu jaarlijks toch door het onvruchtbare kwelwater onder water gezet en benadeeld worden. Het spreekt van zelve dat men het afkomende rivierwater voor de nu bestaande Rijn- en Lekdijken moest blijven keeren en ook de Vijf heerenlanden en de Alblasserwaard , misschien ook het land van Alicia , buiten het overvloeijingsstelsel houden, dewijl die polders te laag liggen om bekwamelijk van het water ontlast te kunnen worden. Er zouden ook vooraf uit de Maas bij Bokhoven en misschien ook door het land van Altena , voldoende afwateringskanalen moeten worden gegraven, ten einde het rivierwater, dat grootendeels langs de Dief- en Lingedijken zuidwaarts naar Gorinchem zoude gedrongen worden, zoo spoedig mogelijk op het Bergsche Veld te kunnen loozen. Wel beken ik dat een dergelijke maatregel aan bezwaren en veel tegenstand zoude onderworpen wezen, maar de laatste winter heeft al weder geleerd, dat, niettegenstaande het graven der Nieuwe Merwede , de vele verbeteringen, volgens het stelsel van bekwame waterbouwkundigen , aan de beddingen en stroombanen der rivieren aangebragt , en het doen springen van het ijs met torpedo's, de ijsstoppingen toch niet zijn te voorkomen. Onnoodig is het hier uitvoeriger te worden, daar een en ander voldoende door kundige mannen is ontwikkeld en toegelicht. Men leze slechts de volgende werken, die wel in de voornaamste openbare bibliotheken voorhanden zullen zijn. 1. Verhandeling over den staat van den Rijn, de Waal, Maas en Usse/ en de polders langs dezelve gelegen en de middelen tot derzelver verbetering, door J. H. van Rechteren (Nijmegen, bij de Wed. Vieweg , 1830). 2. De Nederlandsche rivieren en de middelen tot hare verbetering, door H. J. van der Wijck (Deventer, bij J. de Lange, 1832). 3. De rivierpolders in Nederland, hunne gebreken •en de middelen tot herstel, door B. te Getript (Haarlem, bij A. C. Kruseman , 1857). 4. Een ontwerp tot beveiliging der rivierpolders tegen doorbraak in de dijken, door J. 1). van Rechteren van Ahnem ('s Hage, bij H. L. Smits, 1861). 5. Beschouwingen, betrekkelijk den toestand van het polderdistrict Boemelerwaard , beneden den Meidijk, door den dijkgraaf A. van Os (Gorinchem, bij Noorduin & Zoon, 1861). Hierin wordt teregt betoogd dat de maatregel tot verlaging der dijken op alle daarvoor vatbare polders gelijktijdig moet worden toegepast, en niet op één alleen, dewijl die dan bij elken hoogen waterstand ellen diep zoude onder loopen en dus onbewoonbaar worden. Ik eindig met hetgeen de Heer J. H. van Rechteren aan het hoofd zijner verhandeling stelt: „de beroemdste waterbouwkundigen' stemmen „er in overeen, dat de onvoorzigtige bedijking „der rivieren de rampen waaraan wij zijn bloot,,gesteld, heeft voorbereid. Het kan dus niet „vreemd voorkomen, dat men voorslaat om thans ~nog te doen wat een Velsen en Brunings oor,,deelden, dat door onze voorouders had moeten „verrigt worden". Maartensdijk , EIJCK VAN ZUYLICHEIVL Maart 1871.
---

