NEDERLANDEN. 's GRAVENHAGE, den 30sten Januarij 1871.
Bij Koninklijk besluit van 29 Januarij 1871, n°. 6, is aan B. J. R. Rasch, op zijn verzoek, eervol ontslag verleend als majoor commandant der dienstdoende schutterij te Yenlo, onder dankbetuiging voor de in die betrekking bewezen diensten en met vergunning om de uniform der schutterij met de onderscheidingsteekenen aan zijn rang verbonden , te blijven dragen. Bij Koninklijk besluit van 30 Januarij 1871, n°. 1, is aan G. J. van Loenen, te 's Gravenhage, vergunning verleend tot het aannemen en dragen van de gouden medaille van verdiensten, hem door Z. M. den Koning van Zweden en Noorwegen geschonken. Bij Koninklijk besluit is de directeur van een der Rijkstelegraaphkantoren Iï. M. A. A. Heymooien, met ingang van den 1 sten Mei 1871, op zijn verzoek, uit deze betrekking eervol ontslagen en, te rekenen van hetzelfde tijdstip, benoemd tot telegraphist der 2de klasse.
---

BUITENLANDSCHE BERIGTEN. DUITSCHLAND.
Gisteren (29 Januarij) in den morgen is te Berlyn bekend gemaakt dat, blijkens een telegram van den bondskanselier van den 28sten, met den heer Favre eene overeenkomst tot stand was gekomen, waarbij de forten van Parys aan de Duitsche troepen overgegeven worden ; een wapenstilstand te land en ter zee voor drie weken gesloten, en bepaald wordt dat het Parysche leger krijgsgevangen in de stad zal blijven. Deze gewigtige tijding is in den loop van den dag nader bevestigd geworden door de bekendmaking van het volgende telegram des Keizers aan de Keizerin: >i Versailles , 29 Januarij. Gisteren is een wapenstilstand voor drie weken onderteekend geworden. » De linietroepen en de mobile garde zijn krijgsgevangen en worden te Parys geïnterneerd. De Parysche nationale garde is belast met de handhaving der rust. » Wij bezetten al de forten. «Parys blijft ingesloten, maar mag zich provianderen zoodra de wapenen uitgeleverd zijn. >i Eene constituerende vergadering wordt binnen veertien dagen te Bordeaux bijeen geroepen. » De beiderzijdsche legers te velde blijven de landstreken, waar zij zich thans bevinden, bezetten, met een neutraal gebied tusschen hsn. ii Dit is het eerste zegenrijke loon voor de vaderlandsliefde, den heldenmoed en de zware offers. Ik dank God voor deze nieuwe genade. Moge de vrede weldra volgen. i> Wilhelm." — Uit het volgende door de officieuse Berlynsche Kreuzzeitung meedeelde schrijven uit Versailles van 24 Januarij blijkt dat de onderhandelingen over de capitulatie reeds den 23sten dezer begonnen zijn. » Het belangrijkste, wat heden van hier te melden valt, is dat gisteren avond ten 5 ure de heer Favre, lid van het gouvernement der nationale verdediging en door hetzelve met de leiding der buitenlandsche aangelegenheden belast, hier aangekomen is. Hij kwam hier in het Keizerlijke hoofdkwartier aan in het rijtuig des graven von Bismarck, hetwelk hem tot aan de voorposten te gemoet was gezonden. De heer Favre, die sedert zijne aanwezigheid te La Ferrière in October zigtbaar verouderd is en zeer neerslagtig scheen te zijn , stapte afin de Rue de Provence, aan het locaal der bondskanselary, en had terstond eene langdurige conferentie met den graaf von Bismarck. Daarna nam hij met dezen deel aan het diner en werd des avonds ingekwartierd in het huis waar de chef der Keizerlijke veldpolitie zijne bureaux heeft. Zoodra hij den rijkskanselier verlaten had begaf de graaf von Bismarck zich nog in den laten avond, omstreeks 11 ure, naar Z. M. den Keizer. Heden verneemt men dat reeds gisteren voormiddag van de voorposten brieven des heeren Favre voor den graaf von Bismarck en den Engelschen zaakgelastigde Odo Russell hier aangekomen waren; en dat het antwoord daarop reeds spoedig uit de rijkskanselarij naar de voorposten gezonden was, te gelijk met het rijtuig van den heer von Bismarck. Te rekenen naar den korten tijd, die tusschen het afzenden van het antwoord en de terugkomst van het rijtuig met den heer Favre verloopen is, moet deze laatste by de uiterste Fransche voorposten op het antwoord gewacht hebbpn." — De officieuse Norddeutsche Allgemeine Zeitung , het berigt van de capitulatie van Parys en het sluiten van eenen wapenstilstand mededeelend , laat daarop volgen: » De wapenstilstand van drie weken , welke gelijktijdig met de capitulatie gesloten is, heeft onmiskenbaar ten doel de voorbereidende stappen voor het sluiten van een definitiven
vrede, waartoe ook het bijeen roepen eencr constituerende vergadering behoort, gemakkelijk te maken en te bespoedigen. De juiste voorwaarden van dezen wapenstilstand kennen wij nog niet, maar waarschijnlijk zal, bij de moeijelijkheden welke andere schikkingen ongetwijfeld ondervonden zouden hebben, het uti possidetis, de stelling der legers op het oogenblik van het sluiten der overeenkomst, tot grondslag genomen zijn. «Wat aangaat de erkenning van den wapenstilstand door het te Bordeaux gevestigde gedeelte der regering en door de bevelvoerende Fransche generaals, schijnt men volkomen gerust te kunnen wezen. Volgens de laatste berigten uit Bordeaux heeft men van dien kant geenen tegenstand te wachten en geeft zelfs Gambetta zijn spel verloren. En wat de generaals betreft, deze zijn zelve het best met den toestand hunner legers bekend en moeten inzien, dat zij met zulke strijdkrachten niet in staat zijn betere voorwaarden, laat staan voordeelen voor Frankrijk te verwerven. Die legers zullen voorzeker niet tegen den wapenstilstand protesteren. Voor het overige mag men met zekerheid aannemen, dat de rijkskanselier den wapenstilstand voor geheel Frankrijk niet onderteekend zou hebben, zonder overtuigd te zijn dat het geslotene verdrag overal waar het deszelfs uitvoering geldt nageleefd zal worden ; en bovendien zijn ruimschoots middelen voorhanden om voor de eerbiediging van het verdrag te zorgen." — De ratificatie van het verdrag betreffende Beyerens toetreding tot do Duitsche bondsconstitutie van 23 November jl. heeft eergisteren in de bondskanselarij te Berlyn plaats gehad. F R A N K R IJ K. Hoe het besluit van het Parysche Bewind om de hoofdstad over te geven aldaar door de bevolking en het leger is opgenomen, is nog niet met zekerheid bekend. Een bij de Times ontvangen telegram uit Versailles van den namiddag van den 27sten zegt: » Er heerscht groote opschudding binnen Parys; in den afgeloopen nacht hoorden wij hier geroffel van trommen en kreten van volksscharen, voortkomende uit het binnenste der stad." Een in Parys verblijf houdende correspondent van het Daily News schreef reeds in eenen brief van 21 Januarij: »Een iegelijk schier is hier thans wanhopig. Wat baten ons Bourbaki's overwinningen ? zoo hoort men menig een zeggen; in tijds hier zijn kan hij niet ineer. Wij hadden onze hoop op Chanzy en het Loire-leger gebouwd; en de tijding van zijne nederlaag, gepaard aan het mislukken van den hier op den 19den ondernomen uitval, heeft schier alle hoop, ook bij de blijmoedigsten, doen verdwijnen. Uit de houding des Bewinds wordt opgemaakt dat het de publieke opinie voor de capitulatie wil voorbereiden; zoo zelfs dat het van vrienden in de Liberté thans het verwijt van te groote waarheidsliefde en openhartigheid moet hooren. Zoo is het nu juist de gunstige tijd voor de kwakzalvers; in een dagblad wordt door eenen ongenoemden persoon, die zich «generaal" titelt, het aanbod gedaan om de opheffing van het beleg te bewerken zoo er maar 50,000 man tot zijne beschikking worden eesteld. Een ander ongenoemd persoon, zich titelend neen toovenaar", doet het aanbod om eene bo.n van zijne vinding te leveren waarmede de Pruissen tot den laatslen man uitgeroeid en verdelgd zouden kunnen worden. Pyat stelt in zijn dagblad voor, publieke soupers tot opbeuring en sterking der gemoederen te houden ; immers, zegt hij , de Spartanen hielden hunne maaltijden gezamenlijk, en Sparia is nooit ingenomen geworden. ii Er is reeds een naam uitgevonden voor diegenen welke op eene onverwijlde capitulatie aandringen; zij worden in den wandel «les capitulards" genoemd, en zij maken de overgroote meerderheid deibevolking uit; hun aantal staat tot de andersdenkenden als negen tot één. Er is nog wel menig een die den kreet om eenen grooten uitval doet hooren; doch dat zijn meestal lieden welke in geen geval deel aan de gevaren van zulk eene onderneming zouden hebben. » Le lieveil , die doorgaans goed onderrigt is omtrent hetgeen onze maires betreft, geeft berigt van eene gisteren namiddag door hen met de bewindslieden gehouden raadsvergadering; Trochu verklaarde uitdrukkelijk dat hij niet meor wilde vechten; de heer Favre noemde het Bewind «eene verdwijnende magt", en stelde voor, deszelf's gezag aan de maires over te dragen; de maires weigerden het gezag over te nemen; er werd eene zeer heftige discussie gevoerd, en de vergadering ging uiteen zonder eenig besluit genomen te hebben." — Het Bewind te Bordeaux, zijne onbuigzame houding niet eensklaps kunnende laten varen , en onder den invloed van de heethoofdige republikeinen dier stad staande, weigerde aanvankelijk het berigt der capitulatie van Parys aan te nemen; het kon niet gelooven , of hield zich althans alsof het niet gelooven kon , dat de gesteldheid der hoofdstad hopeloos was, en dat er door het Bewind tot capituleren besloten zou zijn zonder voorkennis van, en raadpleging met de gelastigden die het uit zijnen schoot naar Bordeaux had gedelegeerd. Gambetta, zoo kort geleden nog mild met bemoedigende tijdingen , zeide zijn ontslag als lid des Bewinds te zullen nemen indien het berigt van de capitulatie zich bevestigde.
Het Brusselsche dagblad Le NorcL maakt eene vergelijking tusscheu de handelwijze van Gambetta en die van Favre, welke geenszins ten gunste van den eerstgenoemde uitvalt. Het doet uitkomen dat aan Favre de reis naar Versailles en de ontmoeting met von Bismarck zwaar moeten gevallen zijn , maar dat hij zich evenwel van die harde taak , toen hij het plïgt achtte, heeft gekweten zonder zich door zijn hartzeer of' door zorg voor den luister zijns naams te laten terughouden. — Het dagblad van het Parysche Bewind bevat in zijn nommer van den 23sten bescheiden en berigten betrekkelijk de mislukte poging van Flourens en -zijne medestanders om het stadhuis te overrompelen , de bewindslieden aldaar gevangen te nemen en zich alzoo tot meester van de hoofdstad te maken. De inaire van Parys, de heer Ferry, die tevens lid van het Bewind is , gaf dadelijk toen die aanslag verijdeld was daarvan bij een schrijven van den 22sten kennis aan de maires der twintig stadswijken; hij zegt daarin dat op het stadhuis geschoten was, niet alleen van het plein daarvoor, maar ook uit eenige naburige en vooraf door de oproermakers bezette huizen , en dat onder de daarbij gebezigde projectilen vele ontploffende kogels gevonden zijn. In een berigt van liet officiele dagblad leest men : » Het vuur der aanvallers was gerigt tegen de vensters der eerste verdieping van het stadhuis, alwaar de bewindslieden met den nieuwen opperbevelhebber der Parysche legormagt raadsvergadering hielden; al de glasruiten van die vensters werden verbrijzeld. Hoewel de aanvallers zich bedienden van ontploffende kogels en van kleine bommen met dondurpoeder, die in grooten getale binnen en buiten het stadhuis zijn opgeraapt, is er binnen dat gebouw niemand gewond. » Dit jammerlijke gevecht, ondernomen onder het knallen der Pruissische granaten, welke op den linker oever der Seine en op de stad Saint De'nis talrijk als eene hagelbui neerkwamen, heeft niet langer dan twintig minuten aangehouden. Naar de tot nu toe ingewonnen opgaven zouden er vijf personen gedood en achttien gekwetst zijn. In de huizen, waaruit de schoten op het stadhuis waren gerigt, is een twintigtal personen gevangen genomen." Volgens de Correspondance Havas was hot plan van Flourens en de zijnen, zich zoodra zij het stadhuis in hunne magt zouden hebben gekregen, meester te maken van de aldaar aanwezige kanonnen , behoorende aan een uit de nationale garde gevormd legioen artilleristen. In een door het Journal des Débats gegeven verhaal van den aanslag van den 22sten leest men: » De oproermakers vuurden vooral op de vensterruiten van den regter vleugel van het gebouw, alwaar de raadsvergaderingen der bewindslieden doorgaans gehouden worden. De heer Ferry, zijne adjuncten, een groot aantal maires, Cernusclii, Etienne Arago en anderen bevonden zich in dat gedeelte van het stadhuis; in de vertrekken waarin zij toen waren, is door geweerkogels veel schade aangerigt; al do glasruiten zijn er in stukken geschoten." — Het Daily News heeft een berigt uit Margency (benoorden Parys) van den avond van den 26sten dezer ontvangen, waarin het volgende voorkomt: »Gedurende den afgeloopen nacht en heden hebben de Duitsche batterijen de forten van Saint-Dénis geteisterd met een aanhoudend vuur, hetwelk in hevigheid toenam wanneer door do Franschen het vuur met onregelmatige tusschenpoozen hervat werd. In den afgeloopen nacht zijn de twee Duitsche batterijen van Montmorency vooruit geschoven tot nabij Villanneteuse en al^oo twee duizend schreden nader bij Saint-Dénis gebragt; heden nacht zullen de batterijen van Ormeson en Enghien insgelijks zoo veel vooruit gebragt worden. Door deze vermindering van d<in afstand zal het vuur der Duitsche batterijen aanmerkelijk in kracht winnen. Er zijn nu geene Fransche voorposten ten noorden der forten aan deze zijde der stad meer: en een nieuwe uitval is onmogelijk. Sedert heden nacht heeft de Fransche genie de uitgangen der forten gesloten en versperd, uit vrees dat zij tot ingangen zouden kunnen dienen; en dat werk is zoo goed gedaan dat althans aan de Franschen de uitgang afgesneden is." — Blijkens de jongste brieven uit Bordeaux heeft het Bewind aldaar geweigerd te voldoen aan het verlangen van ultra-republikeinen om den minister van marine Fourichon tot aftreding te dringen. Van eene nieuwe geldleening heeft het afgezien en verkieslijk geacht door zekere » kas -operatien" in de geldelijke behoeften des oogenbliks te voorzien. Het heeft van wege de uitgeweken Polen eene dankbetuiging ontvangen wegens zijn besluit om hunne opvoodings-gestichten in Frankrijk voortdurend te ondersteunen. Volgens de berigten van de Indépendmce Beige bevindt het leger van Bourbaki zich thans in eene hagchelijke gesteldheid. — De gewozen pater Hyacintha doet weder van zich hooren ; de Times en een dagblad van Rome behelzen een uitvoerig schrijven waarin hij t.egen zekere leerstukken en regelen der Kerk protesteert onder betuiging van onwankelbare verknochtheid aan hare zaak. ENGELAND. Te Londen heeft zich, onder voorzitting van het hoofd van het stedelijk bestuur, een aantal aanzienlijke personen vereenigd tot eene commissie om de bevolking der naaste omstreek van Parys en eventueel die van de hoofdstad zelve van levensmiddelen te helpen voorzien. Op hare vraag of zij medewerking bij de Pruissische overheden rondom Parys zou mogen verwachten, heeft zij van den Britschen minister van buitenlandsche zaken het volgende schrijven, gedagteekend den 26sten dezer, ontvangen: » Dewijl er, naar hetgeen wij sedert twee dagen in de dagbladen lezen, in Versailles onderhandeld schijnt to worden, hoewel het eigenlijke onderwerp dier onderhandelingen niet juist bekend is, zoo heb ik, in de verwachting dat zij tot het openen van vrij verkeer met Parys zouden leiden, onverwijld onzen gelastigde te Versailles, den heer Odo Rtissell, per telegraaph bevel gezonden om van den heer von Bismarck , zoo mogelijk, te vernemen langs welken weg leeftogt uit Engeland in Parys zou kunnen worden ingevoerd, en om bij Zijne Excellentie aan te dringen op zoodanige bevelen van de zijde der Duitsche militaire overheden, als zouden strekken om den toevoer tegen stremming te beveiligen." — Do Times van den 28sten zegt uitgenoodigd to zijn tot het plaatsen der volgende uit Chiselhurst, de residentie der Keizerin Euge'nie, ontvangen teregtwijzing: »In een voor twee dagen geplaatst artikel zegt de Times, dat de Keizerin der Franschen, met toestemming van den Keizer, zou toegetreden zijn tot de bedingen welke de graaf von
Bismarck door de dagbladen gezegd wordt aan den heer Jules Favre voorgesteld te hebben als voorwaarden voor het herstel des vredes tusschen Frankrijk en Duitschland. De Times is in dwaling gebragt. Die bewering is onjuist." OOSTENRIJK. De halfolficiele Weener Abendpost van 26 Januarij zegt gemagtigd te zijn om het door sommige bladen medegedeelde berigt, dat de Pruissische regering eenigen tijd geleden met den vorst van Liechtenstein over den afstand van zijn vorstendom in onderhandeling geweest zou zijn, voor een verzinsel te verklaren. — Door de Fransche bewindslieden is onlangs de vorming van eene compagnie infanterie uit Algerynsche kolonisten van Hannoversche afkomst bevolen, welk corps met den naam van •> Hannoversche hulptroepen" bestempeld werd. Een Weener blad, hetwelk geacht wordt in betrekking tot den voormaligen Koning van Hannover te staan, zegt gemagtigd te zijn om uitdrukkelijk te verklaren, dat Zijne Majesteit geheel vreemd is aan de oprigting van dat corps. SPANJE. Uit Madrid wordt onder dagteekening van den 15den geschreven dat de geestelijkheid op hot punt was om zich met de nieuwe orde van zaken te verzoenen, maar dat de reactionaire, de Carlistische en de republikeinsche partij zich onderling aaneen sloten om bij de aanstaande verkiezingen de ministeriele candidaten te bestrijden. TURKYE. De Augsburgsche Allgemeine Zeitung bevat een schrijven van den Vorst Karei van Rumanio aan eenen vriend in Duitschland, waarin hij over het vruchtelooze zijner ijverige en welgemeende pogingen tot bevordering van Rumanie's bloei en ontwikkeling klaagt, en zulks wijt, niet aan het Rurnanische volk in het algemeen, maar aan die volksklasse welke met hulp eener voor het land al te liberale, schier republikeinsche constitutie de leiding der zaken in handen heeft weten te krijgen. Hij spreekt met heimwee van Duitschland, en stelt zijnen terugkeer derwaarts voor als eene der gebeurlijkheden. BELGIE. In de Belgische dagbladen leest men thans schier dag op dag , dat in Belgie wapentuig en ammunitie, naar Frankrijk uitgevoerd wordende, van regeringswege in beslag genomen is. Hierover wordt in Fransche dagbladen geklaagd. Het Journal de Bruxelles antwoordt daarop, dat het Belgische gouvernemont den uitvoer van de producten der Belgische wapenfabrieken in haar belang zoo lang mogelijk onbelemmerd heeft gelaten , en dat het tot de beperking daarvan zijns ondanks is overgegaan ten gevolge van vertoogen van het Parysche kabinet, hetwelk tijdens het begin des oorlogs vreesde dat de Duitschers zich in Belgie wapenen zouden aanschaffen. TELEGRAPIIISCHE BERIGTEN. Ontvangen gisteren 39 «Januarij. Londev , 29 Januarij. De Observer meent dat, nu Parys gecapituleerd heeft en eruitzigtop vrede bestaat , de conferentie nog uitgesteld zal worden. De generaal Bourbaki heeft na zijne nederlaag bij Belfort eene poging tot zelfmoord gedaan; mon wanhoopt aan zijn herstel. Ten aanzien der geruchten omtrent de onderhandelingen tusschen Napoleon en Bismarck zegt de Observer: dat de Keizer alles aan het regentschap overlaat; dat von Bismarck nooit eene Bonapartistische restauratie aangeboden noch daarover onderhandeld heeft en zich nooit in de binnenlandsche aangelegenheden van Frankrijk zal mengen. Het gerucht, dat de heer Disraeli bij de zamenkomst van het Parlement een votum van vertrouwen of wel van wantrouwen in het ministerie zou uitlokken, wordt door den Observer voor niet gegrond verklaard. Breslau , 29 Januarij. Volgens eene hier ontvangen mededeeling van den generaal Tümpling, bevelhobber van het Silesische legercorps, worden de forten Ivry en Bicêtre aan de zuidzijde van Parys door dat legercorps (het 6de) bezet. Dresden , 29 Januarij. Prins Georg telegrapheert aan den Koning van Saksen, dat het 12de (Saksische) legercorps heden voormiddag ten 10 ure de forten Romainville, Noissy, Rosny en Nogent zal bezetten. München , 29 Januarij. Hot 1ste Beyerscho legercorps zal het fort Charenton, en het 2de Beyersche legercorps do forten Montrouge en Vanvres bezetten. Naar men verzekert zou aan de stad Parys eene oorlogscontributie van 200 millioen worden opgelegd. Bordeaux , 28 Januarij. De delegatie der regering heeft bekend gemaakt, dat zij geenerlei geloof slaat aan de bewering van de Times dat er over eenen wapenstilstand onderhandeld zou worden, daar het onmogelijk is te onderstellen dat onderhandelingen van zoo veel gewigt geopend zouden zijn zonder voorafgaande kennisgeving aan de delegatie, terwijl de laatste per luchtballon ontvangen tijdingen niets van dien aard doen voorzien. Bohdeaux , 28 Januarij, des avonds. ( Engelsch berigt). De tijding, dat tusschen Favre en von Bismarck eene capitulatie gesloten is, heeft de delegatie als een donderslag getroffen. Gambetta heeft besloten zijn ontslag te nemen. Brussel , 29 Januarij. Berigten uit Alen<;on van den 27sten zeggen dat de jonge hertog van Beyeren bij Broglie door franc-tireurs doodgeschoten zou zijn. Uit Poitiers wordt van den 27sten gemeld dat de Pruissen voorbereidselen schenen te maken om Tours te ontruimen. Men zeide dat zij aan die stad eene schatting van 2 millioen wilden opleggen. In berigten uit Angers van 27 Januarij wordt gezegd dat de Pruissen met artillerie en cavalerie te Sable' teruggekomen waren. Brussel , 29 Januarij. Volgens de Gazette de Liege vreesde men te Verviers voor nieuwe rustverstoring van de zijde der worklieden ; de van daar vertrokken troepen waren teruggeroepen.
Bern , 29 Januarij. Volgons officiele berigten hebben de Pruissen Point de Roido bezet en rukken zij voort op den weg naar St. Hippolyte. Langs de Zwitsersche grenzen zwerven verstrooide Fransche troepen. Het geheele leger van Bourbaki trekt in verwarring terug naar Pontarlier, Hopitaux en Mouthe. De Duitschers waren tot Champagnolle voortgernkt. To Val Travers staat eene Zwitsersche brigade. Madrid, 28 Januarij. Het regeringsblad zal morgen eenen belangrijken finantielen maatregel openbaar maken; welke de strekking daarvan is kan nog niet worden medegedeeld. Dat eene leening op onderpand van het tabaksmonopolie zou worden gesloten, wordt tegengesproken. Ontvangen heden 30 Januarij. Londen, 30 Januarij. De Times geeft een berigt uit Konstantinopel van den 28sten , volgens hetwelk de Porte er op aandringt om hersteld te worden in de onbeperkte souvereiniteit over den Bosporus en de Dardanellen. Volgens een door hetzelfde blad medegedeeld berigt uit Berlyn van den 28sten heeft de Fransche regering bij eene aan de neuti-ale mogendheden gerigte nota geprotesteerd tegen den maatregel waardoor de heer Favre belet is geworden zich naar Londen te begeven, en tevens verklaard dat de Fransche gevolmagtigde last heeft gekregen om de conferentie te verlaten, bijaldien het regt van het voorloopig bestuur om Frankrijk te vertegenwoordigen betwist mogt worden. Londen , 30 Januarij. Eene bij het ministerie van buitenlandsche zaken ontvangen depêche uit Versailles bevestigt de reeds gegeven berigten omtrent de capitulatie en voegt er bij, dat de troepen in Parys ontwapend zijn, met uitzondering van de nationale garde en van ééno divisie, en dat de gemeenschap met Parys voorloopig beperkt blijft. Berlyn, 30 Januarij. Door de regering is het volgende berigt bekend gemaakt: » Versailles , 29 Januarij, des nachts. Saint Dónis en al de forten zijn heden zonder stoornis bezet geworden." Freiburg, 30 Januarij. Uit Basel wordt gemeld dat het leger van Bourbaki met zijne kanonnen bij Pruntrut en Neuchatel over de Zwitsersche grenzen trekt. Bordeaux , 28 Januarij. Blijkens eene bekendmaking der regering is de generaal Clinchant in de plaats van den generaal Bourbaki tot opperbevelhebber van het 1ste leger benoemd. Bourbaki, die ten gevo'ge van een ongeval buiten staat is om in active dienst te blijven, had zelf den generaal Clinchant aangewezen om hem op te volgen. Bordeaux, 29 Januarij. De delegatie van het gouvernement heeft per telegraaph het volgende berigt aan de prefecten gezonden: n Het gouvernement, hetwelk tot dus ver niet dan door de vreemde dagbladen kennis droeg van de onderhandelingen , heeft heden van den heer Favre het volgende telegram ontvangen: n » Versailles , 28 Januarij. Heden onderteekenen wij eene overeenkomst met den graaf Bismarck. Er wordt een wapenstilstand voor 21 dagen gesloten. Er is bepaald dat eene constituerende vergadering tegen den 15den Februarij te Bordeaux zal worden bijeen geroepen. Brengt dit ter kennis van geheel Frankrijk. Z >rgt dat de wapenstilstand geëerbiedigd worde. Roept de kiezers op tegen 8 Februarij. Een lid der regering vertrekt heden naar Bordeaux, [get. Favre)."" » Er zal een besluit worden afgekon ligd houdende maatregelen ter verzekering van de uitvoering der getroffen schikkingen." W eenkn , 29 Januarij. Naar aanleiding van de geruchten omtrent de ".apitulatie van Parys spreken de meeste ochtendbladen met grooten lof over den in Parys en in geheel Frankrijk aan den dag gelegden heldenmoed; zij meenen dat Frankrijk voor zijne eer genoeg gedaan heeft, en thans vrede kan sluiten, om zijnen vorigen rang in Europa's raadsvergadering weder in te nemen. Zij vermanen Pruissen om bij het stellen der vredesvoorwaarden gematigdheid te betoonen. St. Petersburg , 28 Januarij. Thans is bij de regering de bevestiging ontvanaen van het berigt dat twee voor onzen handel belangrijke plaatsen in China, nabij de grenzen, door de Tartaarsche opstandelingen vermeesterd zijn, namelijk Ulissutai en Urga.
---

