Aanfokken van vee.
De landman kan op het oogenblik niet genoeg vee aanfokken, want de handel is sterk, zoowel voor Fransche als voor Pruissische rekening, buiten hetgeen Engeland en Belgje nog behoeft. Laatst een Franschen koopman sprekende, vertelde hij mij, er nog wel 100,000 stuks voor Frankrijks noordelijke departementen bepoodigd waren, en dat die, zoo niet alle, dan toch zeker voor het grootste gedeelte in Nederland opgekocht zouden worden. Een boer, welke zich op de veeteelt en weiderij toelegt, zal altijd daar beter bij varen, dan de bouwboer, want al wat van het vee komt, is geschikt voor den bnitenlandschen handel; van al wat uitgevoerd wordt, heeft de boer profijt; en met al wat ingevoerd wordt, zooals het graan, kan hij niet concurreren. De bakkers zeggen liever buitenlandsch graan te gebruiken, dan het inlandsche , en zulks schijnt waar te zijn, want zij durven voor buitenlandsch graan hooger prijs te besteden. Daarom is het zaak om vele weiden aan te leggen op gronden, die daartoe geschikt zijn, om den veestapel te vergrooten en het vee goed te doen, opdat men zooveel te meer zuivel verkrijgen kan. Boter en kaas toch zijn ook geld waard, en mogt het vee al eens in prijs verminderen, de uitvoer van hooi zal toch altijd blijven bestaan. De prijzen zullen ons leven lang wel niet veel dalen; de bevolkingen immers nemen overal toe, zoodat voor onze arme luidjes , en ja voor sommige burgerlui, al reeds in geen jaren een stukje yleesch overschoot. De behoeften zijn en blijven groot. , 20 Sept. 1871. V. v. 0.
---

Groninger arendsploeg van P. J. Bos, te Uithuizen.
De 11r. Hartog (zie Bijblad L.-C. n°. 20) noemt den ploeg, dien de Hr. Hulsew6, uit Usquert, aan het Wijhesche Veerhuis liet werken, „in alle opzichten keurig"; den ploeg, zegt de Hr. Hartog, „zag ik schillen en ondiep ploegwerk leveren, dat onovertrefbaar was". De keurmeesters, die bij de beproeving fungeerden, zeggen in hun uitvoerig verslag (zie Bijblad .1.-C. ll°. 19) „deze ploeg muntte uit in constructie boven alle andere ingezonden ploegen", en op eene andere plaats zeggen zij, dat de uitmuntende constructie van o. a. dezen ploeg het bewijs levert, „dat men tegenwoordig niet meer alleen in het buitenland goede arendsploegen behoeft te zoeken." Deze beide herhalingen meenden wij ons te mogen veroorloven, nu de 11r. F. J. Bos, te Uithuizen, prov. Groningen (zie achterstaande adv.) zijne werktuigen aanbiedt, en wij, na wat bij de beproeving aan het Wijhesche Veerhuis is gebleken, ons verpligt achten, nadrukkelijk de aandacht te vestigen vooral op de arendsploegen door hem vervaardigd en in den handel gebragt. Het komt ons voor, dat de voortbrengselen. der Nederlandsche industrie als zij goed zijn en de vergelijking met buitenlandsch fabriekaat kunnen weerstaan, voor Nederlandsche landbouwers om meer dan eene reden de voorkeur verdienen boven elders vervaardigde. En wij zijn dan ook van meening, dat een smid eerste klasse, daarbij een flink werkmeester, gelijk de Hr. Bos bewijst te zijn, aanspraak heeft op medewerking, met behulp waarvan gaande weg zijne werkplaats in eene soort van fabriek van landbouw-werktuigen zal veranderen. Dat de Hr. Bos door vele bestellingen daartoe in staat gesteld worde, hopen wij voor hem en niet minder voor de ontwikkeling onzer eigene landbouw-industrie. En om daartoe van onze zijde eenigerrnate bij te dragen, plaatsen wij deze regelen aan het hoofd van dit nommer. Red.
---

Aanvoer van vlas uit den oogst van 1871.
In lerland werden gedurende de week van 11 tot 18 September op de verschillende hoofdmarkten aangevoerd: 103 tons 37080 steen machinaal gezwingeld, 23 „ 8280 „ met de hand gezwingeld, 126, „ 45360 „ vlas. Te Rotterdam op 18 September: 2 steen met de hand gezwingeld vlas, waarvan alles te zamen 36 steen, over acht dagen te leveren, te koop aangeboden werden. De pluktijd hier te lande genoegzaam 14 dagen vroeger begonnen zijnde dan in lerland, maar door verschil van omstandigheden hierbij gelijkstelling aannemende, oordeele den lezer, wie het beter verstaat dat tijd geld waard is, wanneer men hem zegt, dat vlas goed betaald wordt op dezen oogenblik. Friesland en Groningen maakten in dit opzigt eene loffelijke uitzondering; daar Werd reeds vroeg nieuw vlas vertoond. (Ingezonden.)
---

Hulp- of kunstmeststof voor zeepolder-grond.
De Hr. J. J. van Rietschoten, te Rotterdam, schrijft ons naar aanleiding van de vraag, voorkomende in de Landb.-C. van 31 Aug. 1.1., dat zij zeker gemakkelijker is te doen dan te beantwoorden. Hij deelt echter mede, dat hij ten gevolge van ondervinding elke kunstmeststof ontraadt, die door zuren kunstmatig opgelost is. Zuiver beendermeel, schrijft hij, is zeker goed. En om nu den goedkoopsten weg te bewandelen, raadt hij aan 1° beendermeel en 20 phosphorit, welke laatste meststof bij hem, gelijk de lezers der Landb..C. uit vroegere advn weten, verkrijgbaar is. Dit phosphorit bevat 45 h 50 pCt. phosphorzuren kalk en moet bij het weder van deze dagen (de brief is van 16 Sept.) dadelijk over het land worden gestrooid tot eene hoeveelheid van 1000 h 1200 kilo per hektare. Deze meststof wordt in den bodem opgelost en ofschoon de landbouwer er gedurende den groei der planten niets van ziet, ondervindt hij de gevolgen op de dorschvloer zooveel te beter. Zijne proeve te R. op weiland, zeer veenachtig, gelukte zeer goed. In Mei 1.1. strooide op zijn raad een veehouder phosphorit-poeder op de slechtste plekken van eene veenachtige weide, die geheel kaal waren, en er groeide dezen zomer goed gezond gras op, wat volgens verzekering van zijn bekende, stellig het geval niet zou geweest zijn, zoodat gemelde veehouder de proef in dezen winter op groote schaal herhaalt, evenals menige nabuur. Red.
---

Breede velgen om de schade, door smalle te weeg gebragt , te herstellen.
In het bestek tot onderhoud der bestrate groote wegen in Gelderland, no. 30, loopende van 1868 tot 31 December 1871, staat onder art. 3 § 5, 30 alinea: „De aanvoer van nieuwe steen, grind, leem „en zand en vervoer van oude steenen en puin „moet door of van wege den aannemer geschieden „met voertuigen, waarvan de ijzeren vellingbanden „der wielen minstens 0.15 el breedte hebben. „Voor iedere overtreding dezer bepaling is de „aannemer eene korting van 10 gulden op de „aannemingsom verschuldigd." Dezelfde bepaling is opgenomen in het bestek tot onderhoud der begrinde wegen in. Gelderland en wel in n°. 31, dienst 1868-1871, art. 3 §5, 30 alinea. Deze bepaling werkt, naar ons van goed ingelichte zijde is medegedeeld, zeer goed. Wanneer met regenachtig weder door zeer zwaar geladen wagens of mallejannen met smalle velgen doorgaande sporen in den straatweg waren gereden, zoodat de gebakken straatsteenen min of meer overeind stonden, werden die sporen door den aannemer met de zeer zwaar geladen materialenkar, met breede velgen, letterlijk weder plat en op hunne plaats gewalsd. Red.
---

Ach de jagt!
, Wanneer zal de landbouw eens van het jagtregt ontheven worden? Want de heeren jagers ontzien hier niets van hetgeen te veld staat: boekweit, haver, knollen, wortelen, aardappelen, ja over alles wordt maar heen geloopen. En wie onderhoudt het wild? Wij landbouwers. Permissie of geen permissie, het jaagt er hier maar op los; en wat voor voordeel heeft het land aan die jagtacten ? Als 't zoo doorgaat, weldra niets, want sommige heeren jagers weten de wet te ontduiken en wel door zonder acte te jagen, en een achterlaadgeweer te gebruiken. Komt de rijksveldwachter bij hen, dan is het geweer niet geladen; zij hebben tijd genoeg om te laden als zij den haas zien en dan nog af te schieten; ja zij beroemen er zich op, dat zij de wet z66 weten te ontduiken. Is dit regt, is dit billijk? De landman moest regt hebben om al het wild, dat zijn productie komt tierceren, te vangen of te vernietigen en het moest ten strengste verboden worden, als de jagtwet moet blijven bestaan, geen achterladers te gebruiken. Want geld moet de regering hebben om alles te onderhouden en door elke ontduiking kan de boer alweer meer betalen. Het belang van den boerenstand mag wel wat meer in het oog gehouden worden, want hij is de eerste voortbrenger van voedsel voor mensch en vee. Waar een goede landbouw is, daar gaat de staat met rassche schreden voorwaarts, omdat aldaar de productie toeneemt, en het algemeen vaart daardoor wel. M. , 20 Sept. 1871. V. v. 0.
---

