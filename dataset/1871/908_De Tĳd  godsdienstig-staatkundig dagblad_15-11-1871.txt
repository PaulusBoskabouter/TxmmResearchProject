AMSTERDAM, 14 November. Volksgeluk.
Zoo wij de welvaart, de tevredenheid en het geluk der volken naar den maatstaf hunner uiterlijke feestvieringen mogten afmeten, zouden wij kunnen zeggen, dat in geen tijdperk der historie dat geluk zoo hoog steeg als in onze allergezegendste negentiende eeuw, de eeuw van vooruitgang. Bij allerlei gelegenheden, onder allerlei titels en voorwendsels worden de volken opgeroepen om te juichen en aan openbaar vreugdebetooh deel te nemen. Vereenigingen, bonden, kongressen, veelal vergezeld van optogten, illuminatiën of muziekuitvoeringen, zijn aan de orde van den dag, en de lagere klasse, die aan de werkzaamheden dier verschillende instellingen geen deel kan nemen, mag toch door hare luidruchtigheid hare ingenomenheid met die beschavende instellingen betuigen. Ingeval wij derhalve, gelijk wij boven zeiden, dit verschijnsel als grondslag konden bezigen, bij de beoordeeling van den vrede en de welvaart der natiën en landen, ongetwijfeld zou de tijd, waarin wij thans leven, de kroon spannen en alle andere gelukkige tijdperken, waarvan de historie gewaagt, verre achter zich laten.
Jammer evenwel dat, te midden van dat onophoudelijk gejuich, zich zoovele schrille stemmen en akelige wanklanken verheffen. De ellende en verarming, waaronder thans, vooral volgens de woordvoerders der Internationale de werkman gebogen gaat, worden mét de helste kleuren geschilderd. Overal ontevredenheid in plaats van vreugde. Overal de poging,'om vermindering van werkuren en verhooging van loon te verkrijgen. Duizenden klagten rijzen van alle kanten op over de stijgende duurte van levensmiddelen, over de vermeerdering van den huurprijs der woningen, over de hooge belastingen, waardoor de zorgen van den nederigen burger en den met een talrijk gezin voorzienen arbeider niet Weinig verzwaard worden. Door deze en dergelijke klaagtoonen worden de openbare vreugdeklanken vaak zóó krachtig overstemd, dat alle harmonie verdwijnt en van het groote volkskoncert niet dan een mengsel van scherpe dissonanten overblijft.
Uit deze twee gelijktijdige en toch tegenstrijdige verschijnselen, die zich in bijna alle europeesche Staten voordoen , een besluit te trekken omtrent de meerdere of mindere welvaart der bevolkingen, zal, dunkt ons, voor hem, die niet enkel op uiterlijkheden afgaat, maar de verschijnselen naar hunne innerlijke waarde en beteekenis beoordeelt, niet moeijelijk vallen. Op de vraag namelijk, of de vreugdedan wel de klaagtoonen de ware stemming aangeven, meenen wij onvoorwaardelijk te mogen antwoorden: de laatsten. Uiterlijk vertoon van blijdschap, luidruchtigheid en straatrumoer leveren ons geen veiligen maatstaf ter beoordeeling. Hoe menigmalen bleek bet, dat al het gejuich kunstmatig was opgewekt of betaald; terwijl daarentegen de klagende stemmen veelal uit het diepst des harten voortkwamen of uit dringenden nood geboren Werden.
Te rekenen naar hetgeen wij in de laatste jaren in Europa beleefd hebben, zouden wij ons bijna geregtigd achten te beweren: hoe meer openbare pret, hoe minder waar geluk; hoe minder huiselijke tevredenheid , hoe meer kabaal op straat. Wij zien dit op maatschappelijk gebied, zoowel in het groot als in het klein. De landen, waarin de meeste verwarring heerscht, waarin blijkbaar de verarming en de ellende bij den dag toenemen, zij vieren de meeste en kwistigste openbare feesten.
Italië, dat ongetwijfeld als model mag gelden, heeft zich in de laatste jaren heesch gejuicht; het musiceerde van den ochtend tot den avond; het illumineerde onophoudelijk, als wilde het in korten tijd al zijne verlichting uitputten, om voortaan in donkerte zitten. De openbare pretmakerij ging zóó ver, dat zelfs de schooljeugd er aan moest deelnemen en op de openbare markt gymnastische oefeningen verrigten. Deprijsuitdeeliiig geschiedde niet binnen de schoollokalen, maar op straat, met een ontzaggelijken omhaal, in tegenwoordigheid van ministers en allerlei openbare celebriteiten, met fanfaren en soldaten, met toasten en toespraken zonder eind; 't was, om den kinderen de zinnen op hol te helpen. Niet slechts de dwaasheid, maar ook de boosheid speelde daar hare rol.
De lange lijst der vierdagen werd telkens met nieuwe titels, met de namen der verachtelijkste personen, met de vermelding der vernederendste gebeurtenissen, aangevuld; op die wijze werd de rijke voorraad nimmer uitgeput. Niet alleen de herinnering aan verloren veldslagen en verraderlijke aanvallen, maar ook dejaardagen van moordenaars, die op het schavot de straf hunner misdaad ondergingen, werden in Italië, en in 't bijzonder te Rome, met schitterende optogten en hoog opgezongen lofzangen gevierd.
En toch, waar heerschte meer ellende dan in de italiaansche steden? Waar werd de vrijheid meer belemmerd? Waar legde men den nederigen burger zwaarder lasten op? Waar werd de schatkist meer uitgeput en zijn dientengevolge de belastingpenningen meer verhoogd ? Voor een wijle, soms voor geruimen tijd, mogen de klagten der ontevredenen onder het opgewekt gejoel verstommen, het tijdstip der algemeene ontnuchtering kan niet uitblijven.
Voor Italië evenwel schijnt dat tijdstip nog niet te zijn aangebroken.
De kongressen, gedurende de maagden September en Oktober, deels in de H. Stad, deels in andere steden van het nieuwe koningrijk gehouden, bezorgden den Italianen zoo veel afleiding, dat zij geen gelegenheid vonden hun eigen leed ernstig in overweging te nemen, Welk voordeel evenwel die kongressen hun bezorgd hebben, behalve eenig uiterlijk vertoon van armzalige wetenschap, valt buiten alle berekening; maar zeker is het, dat wij het nadeel, hun daardoor aangebragt, aanmerkelijk hooger mogen schatten dan de voordcelen.
Die kongressen, ofschoon als blijde gebeurtenissen en onomstootelijke bewijzen van toenemende beschaving en vooruitgang aangekondigd, bleken echter later niet anders te zijn dan ijdelheidsvertooningen, waarbij de hoofdrollen bijna uitsluitend door ongeloovigen en onverbeterlijke atheïsten vervuld werden. Zij leverden slechts het bewijs, hoe diep Italië onder zijn nieuw bestuur was gezonken, welke verderfelijke beginselen de levenskrachten van het volk ondermijnden, en op welke gevaarlijke en duistere toekomst het zich heeft voor te bereiden.
Wèl heeft men tijdens de kongressen vreugdelichten ontstoken en vaandels ontplooid; wèl zijnergloeijende toespraken gehouden; wèl heeft men de vruchtbare rezultaten dier vereenigingen met wijde en diepe maten uitgemeten; maar al die vreugdeteekenen, al die grootspraak waren niet in staat om den beklagenswaardigen toestand te verhelen en de ellende, waarin thans Italië verkeert, te verbloemen.
Wij zullen, ter staving van hetgeen wij boven beweerden, in eenvolgend nummer op die italiaansche kongressen terugkomen, en de gezegende uitkomsten nagaan, die zij voor het italiaansche volk hebben opgeleverd.
---

BUITENLAND. Algemeen Overzigt.
In ons nummer van Dingsdag den 7" dezer maakten wij, naar aanleiding van den officieuzen Baier. Landbote, melding van een koliektief schrijven der in September te Fulda vergaderde pruissische bisschoppen aan keizer Wilhelm; tevens deelden wij uit diezelfde bron het keizerlijk antwoord van 18 Oktober mede. Thans bevat de Kölnische Zeitung den haar uit Berlijn toegezonden tekst van beide belangrijke stukken. De hoofdzakelijke inhoud daarvan stemt geheel overeen met hetgeen wij vroeger kortelijk meldden, waarom wij meenen eene letterlijke mededeeling achterwege te kunnen laten. Het eerste stuk draagt de handteekeningen van' den aartsbisschop van Keulen, de bisschoppen van Breslau, Limburg , Fulda, Paderborn , Trier, Osnabrück, Ermeland, Agathopolis en Munster, alsmede die van den pas benoemden bisschop van Hildesheim en van den gevolmagtigde des bisschops van Culm. In een afzonderlijk onderschrift verklaart de aartsbisschop van Gnesen en Posen, als medelid van het pruissiesch episkopaat, zijn volledige adhaesie aan het protest der twaalf overige onderteekenaars , ofschoon hij zich gelukkig acht er met dankbaar hart te kunnen bijvoegen, dat zijn diocees tot nog toe van antikatholieke woelingen verschoond bleef. Adressanten brengen met den diepsten eerbied in herinnering, hoe reeds tijdens het Vatikaansch Koncilie zich in Duitschland eene der katholieke Kerk vijandige gezindheid openbaarde, met het doel: het dogma der onfeilbaarheid als gevaarlijk voor den Staat en de grondregels der humaniteit voor te stellen. Zij, de bisschoppen, geloofden toen niet, dat zulk een armzalige bewering tot in regeringskringen zou kunnen wortel schieten; immers de geschiedenis der eeuwen had reeds geleerd, dat de pauselijke onfeilbaarheid, welke steeds algemeen geloofd werd — zij konstateeren nadrukkelijk dit feit — nooit eenig gevaar voor den Staat had opgeleverd; zoodat het reeds dadelijk een ongerijmdheid was, aan de mogelijkheid te denken, dat het steeds geloofde alleen daarom gevaarlijk zou heeten, omdat het definitief tot dogma verklaard werd. Bovendien werd ook alle eventueel mogelijke ongerustheid terstond weggenomen door het groote vertrouwen, dat de Katholieken van Pruissen in hun Keizer stelden. Daar de geschiedenis van het afgeloopen jaar nogtans geleerd heeft, dat zelfs de Regering aan de dwaalbegrippen van den tijd niet is vreemd gebleven, en zich tot een onverantwoordelijken gewetensdwang heeft laten verleiden, zoo is het episkopaat verpligt te protesteeren tegen de vervolging, der katholieke Kerk aangedaan. Zij betuigen vooral hun diep leedwezen over het gebeurde te Bonn, Breslau en Braunsberg, en noemen het regeringsbesluit, dat katholieke studenten noodzaakt het godsdienst-onderwijs van een geëxkommuniceerden priester —Dr Wollmann — bij te wonen, een ongehoorden gewetensdwang, een biltere en gevaarlijke vervolging. »Bitter" voor de Katholieken, maar »gevaarlijk" voor den Staat, dewijl daardoor het door God gevestigd gezag wordt ondermijnd, en het vertrouwen der katholieke onderdanen in hunnen vorst jammerlijk wordt aan het wankelen gebragt. Adressanten hopen inmiddels, dat, van de zgde der Regering, de eerste oorzaak dier beklagenswaardige vervolging moet worden toegeschreven aan onvoldoende bekendheid met de definitie en de zuiver katholieke opvatting van het dogma der onfeilbaarheid. Daarom nemen zg de vrijheid een pro memoria, tot opheldering, bij hun adres in te sluiten. De inhoud van dit ingesloten memorandum wordt niet door de Köln. Zeitung openbaar gemaakt. Het ontwijkend keizerlijk antwoord behoeven we niet te ontleden, daar het bijna woordelijk overeenkomt met den vroeger vermelden tekst.
Het mag zeker indrukwekkend genoemd worden het episkopaat der katholieke Kerk gelijktijdig in verschillende landen met eenzelfde energie voor de handhaving van de regten der Kerk te zien strijden. Even als de duitsche bisschoppen elke verdraaijing of ontduiking der dekreten van het Koncilie met kracht bestrijden, zoo hebben de fransche prelaten tegen de berooving van den H. Stoel geprotesteerd, terwijl de engelsche voor de verderfelijke invoering van het godsdienstloos onderwys, en de belgische voor Ac Internationale met klem gewaarschuwd hebben. Allerwege verheft zich, zoodra noodig, de stem der bisschoppen, maar telkens naar de byzondere behoeften des lands. Dubbel verkwikkend is het dus te mogen vernemen, dat thans ook de laatste der hongaarsche bisschoppen, wier regtstreeksche en openbare adhaesie aan het dogma der onfeilbaarheid nog werden te gemoet gezien, die adhaesie openlijk betuigd hebben.
Op- een algemeene vergadering zijner onderhoorige geestelijkheid, legde Mgr. Haynald, aartsbisschop van Calocsa, den 25n Oktober 11. de bedoelde verklaring af. Ook Mgr. Nohiba deed hetzelfde. En de aartsbisschop verklaarde daarop, dat thans het gansche episkopaat van Hongarije het dogma der onfeilbaarheid heeft aangenomen, en alle geloovigen gehouden zijn, hun oordeel aan dat der Kerlr, te onderwerpen. Voorts sprak de doorluchtige prelaat nog van het placetum regium, en verklaarde zich ook .lit-'dit opzigt geheel bij het eenparige protest van het hongaarsche episkopaat aan te sluiten. Dat de liberale bladen van Oostenrijk en Hongarije woedend 'zijn over deze lofwaardige daad des aarts'bisschops laat zich aeer gemakkelijk verklaren; want thans is de laatste flikkering van hoop, waarmede sommigen hunner zich nog durfden vleijen, geheel vervlogen. Degroote scheuring in het hongaarsche episkopaat, die zij tijdens hët Koncilie als onvermijdelijk voorstelden, en waarop zjj zulk een legio valsche theorieën gebouwd hebben tot fabrikatie hunner hoofdartikelen, wilde maar niet komen, en is eindelijk voor de heele wereld gebleken slechts tot de utopieën der vijandige pers te behooren.
Integendeel overal sluiten zich èn geestelijken ènleeken naauw aaneen, om alle tegen de Kerk gerigte aanvallen af te slaan. Zondag 11. had te HadamarinNassaueen vergadering van ruim 3000 R&tholieken plaats, waarop o.a. besloten werd, zich eenparig aan te sluiten bij de bekende Mentzer verklaringen, en bij het openbaar protest van notabele Katholieken van gansch Duitschland, dat oorspronkelijk 259 handteekeningen droeg, maar dat getal dagelyks ziet aangroeijen. Ook verklaarde de vergadering zich te vereenigen met het protest der Katholieken van Wiesbaden tegen de petitie der aldaar wonende anti-Katholieken aan den duitschen Rijksdag, strekkende om de verdrijving der Jezuïeten te vragen. Ten slotte werd besloten een adres van dankbetuiging tot den bisschop van Limburg te rigten, die het initiatief heeft genomen in de verdediging der bedreigde Jezuïeten-orde.
Uit München wordt gemeld, dat de aartsbisschop van Munchen-Freysing thans mede in eene openlijke verklaring protesteert tegen de rezolutiën van den Darmstadter protestanten-dag, en zich geheel bij de onlangs vermelde verklaring van den aartsbisschop van Bamberg aansluit. — Maar waar zouden we eindigen, zoo we alle bewijzen van levendig geloof, energie en eensgezindheid wilden opteekenen, waarvan Duitschland in den jongsten tijd onophoudelijk getuige is?
En dit alles is nog niet voldoende om aan de Regeringen de oogen te openen, en de nationaal-liberalen het wanhopige hunner pogingen te doen inzien. Aan de Kölnische Zeitung wordt immers nog heden geschreven, dat de nationaal-liberale partij te Berlijn, ontevreden over de betrekkelijke matheid der Regering, voornemens is, de godsdienstige kwestie in den pruissischen Landdag zoowel als in den Rijksdag eerstdaags te berde te brengen.
Het overige nieuws, bijzonder het politieke, is heden schaars; waarom wij meenen te volstaan met hiervoor naar de telegrammen te verwyzen. Alleen zij nog vermeld, dat, volgens de Indépendance Beige, de heer Thiers in den ministerraad zyn ingenomenheid met het ontwerp onderwyswet van Jules Simon betuigd heeft.
---

Thiers, Ridder van het Gulden Vlies. Gisteren was de bepaaldevdag, waarop
Thiers tot ridder van het Gulden Vlies moest worden geslagen. Als een voorsmaak van de werkelijkheid, in geval deze volgens de oude voorschriften plaats had, deelde de Gaulois een paar dagen vroeger ettelijke bijzonderheden mede, die de plegtigheid tot eene bespottelijke harlekinade zouden hebben gemaakt. Vooreerst in het geschiedkundig kostuum, dat door de ridders dezer spaansche orde tot dusverre werd gedragen, moest de kleine Thiers er grappig uitzien. Het bestaat namelijk uit een lijfrok van donker rood fluweel, gevoerd met wit satijn, en een mantel vsm purper fluweel, mede gevoerd met wit satijn en versierd met ryke gouden borduursels. Een muts van purper fluweel, waarvan een strook van dezelfde stof tat op de schouders neerdaalt, en roode schoenen voltooijen het toilet. _En dan de gebruikelijke woorden, welke bij zulke gelegenheden worden gesproken, in verband gebragt met de akteerende personen! D 8 eed*, dien Thiers o. a. had af te leggen, met de hand op hèt Evangelie, lïSdt als volgt: »Ik zweer te leven en te sterven in 't ware katholiek geloof, en de goederen aan Onze Moeder de H. Kerk toebehoorende, alsmede de rust en den voorspoed der openbare zaak te verdedigen, te bewaren en te handhaven."
Hierop pleegt dan de grootmeester der orde, die de plegtigheid leidt, te antwoorden: slndien gij aldus handelt, dan zegene u God, zoo niet, dan rekene Hij 't u aan."
Die grootmeester nu is ülozaga, exminister van Spanje en oud spaansch gezant aan het fransche hof, bekend om zijne anti-pauselijke en revolutionaire gevoelens. Eertijds bepaalde een extrakt der statuten, in 1429 door Filips den Goede vastgesteld, dat geen anderen ridders der orde van het Gulden Vlies konden worden dan prinsen, personen van hooge geboorte, en zij die zich door uitstekende diensten, aan de monarchie bewezen , hadden beroemd gemaakt: thans zou een revolutionair, niet de minste regten bezittende op het ridderschap der orde, veel minder op het grootmeesterschap — althans in den geest der stichting —, Thiers tot ridder slaan, die er al evenmin aanspraak op heeft; want waar blijven de uitstekende diensten, doorhem aan de monarchie bewezen?
Dat strookte dus in 't geheel niet' met de oude eeden en ceremoniën. Men scheen dit te Paiijs ook te begrijpen, en zou, naar de meening van de Gaulois, daarom waarschijnlijk statuten en ceremoniën voor deze gelegeaheid ter zijde leggen, en alles burgerlijkjes laten afloopen. Dat er vooral geen kwestie kan zijn van den eed, zegt het blad ten slotte, begrijpt een ieder; Thiers vreest den meineed.
Hoe intusschen gisteren die plegtigheid heeft plaats gehad, is nog niet bekend.
---

De Krijgsraad te Versailles.
Het verhoor, dat, gelijk gemeld werd, betreft ende den moord tijdens de Commune op de fransche generaals Lecomte en Clément Thomas gepleegd, sinds eenigen tijd voor den 3" krijgsraad te Versaüles is aangevangen, heeft tot dusverre omtrent de moordenaars niets met zekerheid doen uitlekken. Zoowel strikvragen als gemoedelijke vermaningen lijden schipbreuk op de slimheid of de lamrnerenreinheid der beschuldigden. Zaturdag jl., zoo verhaalt de korrespondent van de Daily News, deed, de voorzitter, kolonel Aubert, no» een wanhopige en theatrale, maar \e°geefsche poging, om aan twee gevangenen, Lagrange en Ribémont, de bekentenis af te persen, dat zij wisten wie de wezenlijke moordenaars der generaals waren. Alle gevangenen behalve deze beiden moesten de geregtszaal verlaten, waarna de prezident, met veel geheimzinnigs in oog, stem en houding, een brief voorlas , gerigt aan het adres van Lagrange, en eerst kortelings, zeide hij, door de policie ontdekt; het schrijven luidde als volgt:
3)Waarde vriend! God, gij en ik, wij weten alleen, wie-de-generaals hebben doodgeschoten, want. wij werden door het idiotische volk mistójl. Ontlast uw gewe- ' ten, en zeg, wie zij föareri; nadatgij veroordeeld zijt, is't te laat. Gedenk ons laatste onderhoud voor de deur van n° 13, rue Grange Batelière. De partij, welke ons stilzwijgen beloofde te betalen, is verslagen. Gij zult 't beste handelen met mijne politiek te volgen. — Leve de Keizer!"
De brief eindigde met eene herinnering aan madame Brègue, rue Grange Batelière, n° 13, die alles wist en alles kon vertellen, en was onderteekend door zekeren Henri.
Ondanks dit afwisselend roerend en dreigend beroep op zijn gemoed, bleef Lagrange volharden bij zijne betuiging, dat hij evenmin de moordenaars kende als den schrijver van het briefje. Herhaaldelijk voegde de prezident hem nog toe: sJa, gij weet 't wel, maar wilt 't niet zeggen," tot eindelijk —o, horror! — een der advokaten een onverwacht licht over het onderwerp wierp, door den uitroep, dat de brief een verdichtsel was. Ik herinner me, zet de ondeugende advokaat, dat in het proces van Troppman een briefje is ter tafel gebragt. door denzelfden Henri onderteek end, en het adres bevattende van dezelfde Madame Brègue, N* 13, Rue Grange Batelière.
Kolonel Aubert, zigtbaar er over verlegen, dat hij in den val was geloopen, haastte zich het onderzoek af te breken, en liet terstond de andere gevangenen weer binnenkomen omj ter voldoening aan de wet, hun een beknopt verhaal te doen — een aangenaam werk! — van hetgeen gedurende Kunne afwezigheid was voorgevallen.
---

