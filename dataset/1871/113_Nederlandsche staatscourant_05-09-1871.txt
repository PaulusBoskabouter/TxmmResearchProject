NEDERLANDEN. 's GRAVENHAGE, den 4den September 1871.
Bij Koninklijk besluit van 1 September 1871, n°. 12, is aan J. Miltenburg, te Tul! en 'tWaal, vergunning verleend tot het aannemen en dragen van het kruis Fidei et Virtuti, hem door Z. H. den Paus geschonken. Bij Koninklijk besluit van 2 September 1871, n°. 13, is ingetrokken, op zijn verzoek, de benoeming van R. J. Opwyrda te Nijmegen, tot lid en secretaris der commissien, tot 1 Augustus 1872 belast met het afnemen der examens van hulpapotheker en van apotheker. En zijn voorts benoemd: tot lid en secretaris der hierboven gemelde commissien A. C. Cramer, apotheker te Rotterdam; tot lid der commissie, tot 1 Augustus 1872 belast met het afnemen der natuurkundige examens, dr. J. Sirks, leeraar aan de hoogere burgerschool te Deventer en tot plaatsvervangend lid dier commissie dr. J. L. Hoorweg, leeraar aan's Rijks hoogere burgerschool te Utrecht. Bij besluit van den 2den dezer , n°. 8, heeft Zijne Majesteit goedgevonden aan Hoogstdeszelfs adjudant in buitengewone dienst, den eervol ontslagen majoor der artillerie jhr. G. A. C. H. von Goëdecke, de vergunning te verleenen tot het aannemen en dragen der versierselen van commandeur der orde van de Wendische Kroon , hem door Z. K. H. den Groot-Hertog van Mocklenburg-Schwerin geschonken. Bij Koninklijk besluit van den 4den September 1871, n°. 1, is aan den Oost-Indischen ambtenaar C C. F. Reents , laatstelijk telegraphist der 2de klasse in Nederlandsch lndie, thans met verlof in Europa, op zijn verzoek, met ingang van 1 September 1871, een eervol ontslag verleend uit 'slands dienst, met toekenning van pensioen. MINISTERIE V A IV F I N A N T I E H. De Minister van Finantien maakt bekend dat bij hem zijn ontvangen twee muntbiljetten, te zamen groot f 100, door een onbekende, onder het postmerk Rotterdam van 4 dezer, ten behoeve van 's Rijks schatkist ingezonden. 'sGravenhage, den 4den September 1871. De Minister voornoemd, Blussé.
---

BUITENLANDSCHE BERIGTEN. FRANKRIJK.
Het officiele dagblad behelst in zijn nommer van gisteren het decreet der Nationale Vergadering van 31 Augustus, waarbij de heer Thiers tot President der Republiek is benoemd; alsmede de volgende mededeelingen: » Wegens de veranderingen, door de wet van 31 Augustus gebragt in de inrigting der uitvoerende magt, hebben de ministers hun ontslag aan den President der Republiek ingediend; na het te hebben aangenomen heeft de President hen uitgenoodigd om hunne functien weder op te vatten. »De heer de Larcy, de minister van openbare werken, die den 28sten Augustus zijn ontslag had ingediend, heeft het teruggenomen nadat hij het volgende schrijven van den President der Republiek, gedagteekend den 2den September, had ontvangen: » Mijn waarde ambtgenoot en vriend , ik heb uw ontslag niet definitief aangenomen, en nog beschouw ik het niet als definitief. Ik verzoek u dus°om hetzelve terug te nemen; immers gij zijt op uwe eigenaardige plaats in een bewind hetwelk steeds de vertegenwoordigers van al de gematigde rigtingen in zijnen schoot heeft willen vereenigen, en hetwelk de groote beginselen der maatschappij, waarvoor wij, gij en ik, zoolang te zamen strijd hebben gevoerd, bestendig heeft verdedigd. Het zal, hiervan ben ik zeker, algemeene goedkeuring wegdragen, als gij in de tegenwoordige tijdsomstandigheden mij ter zijde blijft staan en zoo doende uwe gehechtheid aan de couservative en liberale rigting wederom toont. Ontvang de nieuwe betuiging van mijne oude toegenegenheid. " Verder behelst het officiele dagblad het volgende besluit van den President der Republiek, gedagteekend te Versailles den 2den September: n De President der Republiek, gelet op art. 2 der wet van 31 Augustus jl., aldus luidend: »»De ministerraad en de ministers zijn verantwoordelijk aan de Vergadering"", en yermits de verantwoordelijkheid des ministerraads moet leiden tot de aanstelling van eenen ondervoorzitter van dien raad , welke hem zamenroepe en bij hem voorzitte in geval er beletsel voor den President der Republiek bestaat; besluit: ° » Art. 1. De President der Republiek draagt voor het geval van afwezigheid of van beletsel, het regt tot het zamenroepen des ministerraads
en tot het voorzitten daarin, aan eenen van de ministers over ; deze minister zal den titel van vice-president des ministerraads voeren. » Art. 2. De heer Dufaure, de minister van justitie, wordt mits dezen tot ondervoorzitter des ministerraads benoemd." — Bij eene wet van 21 Junij jl. bepaalde de Nationale Vergadering dat in Algerie honderdduizend hektaren gronds van het staatsdomein ter beschikking van uitwijkende Elzassers en Lotharingers zouden gesteld en hun om niet afgestaan worden; daarop benoemde zij eene commissie uit haar midden om een plan van maatregelen tot bevordering der nederzetting van Elzassers en Lotharingers in Algerie te ontwerpen. Deze commissie heeft in de zitting der Nationale Vergadering van verleden Vrijdag rapport uitgebragt en een voorstel ingediend; zij had gewenscht zulks eer te doen , maar was door den opstand der inlandsche bevolking van Algerie belet geworden ; thans , nu die opstand nagenoeg bedwongen was, gelijk de rapporteur zeide, terwijl er reeds vele aanvragen om gronden in Algerie bij de commissie waren ingekomen, zou haar voorstel met spoed behandeld dienen te worden ; hiertoe is door de Vergadering besloten. Vervolgens werd door een radicaal afgevaardigde uit Parys, den heer Schoelcher, voorgesteld het departement van de Soine en dat der Seine-en-Oise van den staat van beleg te ontheffen, en werd tevens onverwijlde behandeling van dit voorstel verlangd om reden dat de staat van beleg in Parys nog wel drie maanden zou moeten voortduren indien hij niet vóór de vacantie der Vergadering opgeheven wierd. Hierop nam de minister van binnenlandsche zaken het woord en zeide: «Indien het gouvernement tot de overtuiging was gekomen dat er geene bedenking meer tegen het opheffen van den staat van beleg in de twee bedoelde departementen bestond, zou het zich reeds met een voorstel daartoe tot u hebben gewend. Dit heeft hot niet gedaan, en nu verzoekt het u om het zoo even gedane voorstel niet tot eene spoedvereischende zaak te verklaren." Door sommige leden gevraagd wordende wat dan toch de redenen waren die het gouvernement het opheffen van den staat van beleg in Parys gedurig weder deden uitstellen , zweeg de minister; de Vergadering besloot evenwel, overeenkomstig zijn \erlangen, Schoelcher's voorstel op de gewone, omslagtige wijze te behandelen. Kort daarna vroeg de minister van binnenlandsche zaken wederom het woord, en zeide dat hij eene boodschap van den President deiRepubliek aan den voorzitter der Nationale Vergadering te overhandigen had. De boodschap werd door den voorzitter in ontvang genomen en dadelijk voorgelezen; zij was den lsten September te Versailles gedagteekend, en luidde zoo als hieronder volgt; de hier en daar ingelaschte aanduiding van den indruk dien het voorgelezene bij de Vergadering maakte, is aan het officiele zittingverslag ontleend: » Mijnheer de voorzitter, er kan en er moet voor mijne eerste boodschap maar één onderwerp zijn, namelijk het verzoek aan u om mijn tolk bij de Nationale Vergadering te wezen, en om haar te danken wegens de eer die zij mij heeft bewezen door mij de waardigheid van eersten magistraat der Republiek toe te kennen , en vooral door mij een nieuw blijk van haar hoog verirouwen te geven. » Zoo er, om dat vertrouwen te verdienen, niet meer wordt vereischt dan volstrekte toewijding aan de algemeene belangen, dan durf ik zeggen dat ik het vertrouwen waardig ben [beweging; zeer goed !]; en ik dank al de deelen der Nationale Vergadering omdat zij het verschil van gevoelen, hetwelk hen op eenige punten oneens kan maken, vergeten hebben ten einde aan de regering grootere kracht bij te zetten en haar alzoo meer middelen tot bevordering van het algemeene welzijn te verschaffen [blijken van goedkeuring]. i) De Vergadering kan er staat op maken, dat ik, in naauwe vereeniging met haar — één in bedoelingen en in duur des gezags — trachten zal de wonden van het ongelukkige vaderland te verbinden, en het, zoo spoedig doenlijk, tot vrijheid en goede organisatie, tot vrede inwendig en met het buitenland te brengen, van de inlegering van buitenlandsche troepen te bevrijden, en bij de natiën der twee halfronden geëerd, ja, zoo mogelijk, bemind te maken [nieuwe en levendige blijken van goedkeuring]. H Dat zal steeds het doel van mijn streven zijn; en indien het aan ons, de Nationale Vergadering en mij , gelukt dat doel te bereiken of althans nabij te komen, dan zullen wij aan het slot onzer werkzaamheid onbeschroomd voor de natie kunnen treden en het door haar ons toevertrouwde pand van onschatbare waarde ongeschonden kunnen terug geven [zeer goed! zeer goed!] »lk besluit deze boodschap met eene betuiging van erkentelijkheid aan u , mijnheer de voorzitter, voor de medewerking die ik steeds bij u heb gevonden ; en ik verzoek u om de betuiging mijner hoogachting en toegenegenheid aan te nemen. » De President der Fransche Republiek, ii A. Thiers." Na de voorlezing dezer boodschap, zegt het officiele zittingverslag, deden zich levendige en talrijke betuigingen van bijval hooren, waarop
de voorzitter zeide: » De Nationale Vergadering geeft den President der Republiek acte van deze boodschap; zij gelast dat dezelve in het proces-verbaal der zitting opgenomen en in hare archiven bewaard zal worden [zeer goed! zeer goed! nieuwe toejuichingen]. De door het gouvernement voorgedragene wetsbepalingen tot verhooging der belasting op wijn, bier en sterke dranken zijn in de zitting van Vrijdag afgedaan; de betrekkelijke wetsartikelen zijn van andere wetsbepalingen afgescheiden en tot eene afzonderlijke wet gemaakt, opdat zij ten bate der schatkist onverwijld in toepassing gebragt zouden kunnen worden; hetgeen thans reeds geschiedt. — De boodschap van den President der Republiek vindt ook buiten de Vergadering veel bijval. Met genoegen wordt daarin opgemerkt dat de heer Thiers voornemens is om meermalen gebruik van deze wijze van gedachtenwisseling met de Nationale Vergadering te maken in plaats van zich telkens op het spreekgestoelte te begeven en in de discussie te mengen; alsmede dat spoedige ontbinding der Nationale Vergadering niet behoort tot hetgeen hij als gebeurlijkheden voor den geest heeft. Dat hij zich den eersten magistraat, niet van het land of den staat maar van de Republiek noemt, behaagt aan den repnblikeinschen Siècle by uitstek. Het Journal des Dé bats zegt: n De boodschap zal zekerlijk eenen goeden indruk in den lande maken. Het woord republiek , in hare eerste regels voorkomend, zal groot genoegen aan de republikeinen doen zonder reden tot ernstige bezorgdheid voor de voorstanders der monarchie op te leveren. Degenen die meer op het wezon dan op den vorm, meer op de zaken dan op de woorden acht slaan , zullen met genoegen opmerken dat de nieuwe President der Republiek niet kwistig is met hoogdravende phrasen en met schitterende maar niet zoo gemakkelijk uit te voeren regeringsplannen. Het is bescheidene, bezadigde taal, zoo als ihans vooral aan Frankrijk voegt "
De Constitutionnel zegt: «De taal der boodschap is eenvoudig en edel, zoo als de President der Vereenigde Staten in zijne mededeelingen aan het Congres pleegt te voeren. Het in de boodschap aangeduide regeringsplan strookt met het programma hetwelk de heer Thiers reeds in Bordeaux vastgesteld en in de redevoeringen van 19 Februarij en 10 Maart zoo welsprekend geschetst heeft. » Alzoo komt 's lards regering weder in vasten gang; moge zij nu lang ongestoord voortgaan ! Wij voor ons gelooven niet aan onmisbare menschen ; doch wij houden den heer Thiers voor zulk eenen man als Frankrijk thans juist behoeft. P>en van de gronden voor dit ons gevoelen is het feit dat hij bij de buitenlandsche gouvernementen zeer hooge achting en onbetwist vertrouwen geniet. Buiten 's lands — met schaamte zeggen wij het, maar het is waarheid — wordt Thiers duizend maal meer dan in zijn land gewaardeerd en geëerd. Er is geen kabinet, hetwelk het niet als eene eer beschouwt in gedachtenwisseling en onderhandeling met hem te zijn. Tijdens den oorlog heeft hij eene diplomatieke zending, niet bij ééne maar bij al de mogendheden van Europa vervuld; en ook daardoor is hij thans beter dan iemand, wie ook, in staat om onze betrekkingen met het buitenland te leiden." — In de zitting van Zaturdag werd door een lid , den heer Target, voorgesteld dat de Vergadering thans , na zeven maanden onafgebrokene en vruchtbare werkzaamheid , verpoozing nemen en van 15 September tot 15 November eerstkomende uiteen gaan zou , met achterlating eener commissie van 25 leden om den President der Republiek ter zijde te staan en om inzonderheid voor de handhaving van do souvereiniteit der Vergadering te waken. Eenige wets-ontwerpen werden door den hser Target opgenoemd als nog vóór de vacantie af te doen; daaronder was de voordragt tot wijziging der staatsbegrooting van het loopende jaar niet. De minister van finantien verzocht de Vergadering dringend om niet uiteen te gaan alvorens al de middelen tot stijving der schatkist, vereischt ter goedmaking der nieuwe uitgaven, te hebben bewilligd; dit achtte hij noodig voor het staatscrediet, het eenige waardoor het gouvornement instaat gesteld kon worden om aan de geldelijke verpligtingen en verbindtenissen te voldoen, en waardoor het in staat was gesteld om dien eigen dag (Zaturdag) honderd millioen francs naar Strasburg af te zenden tot geheele kwijting van het derde vijf honderdtal millioenen van de krijgschatting, benevens tien millioen tot goedmaking van mogelijke feilen in de rekening of van mogelijke gebreken in de waarde der overgemaakte betaalmiddelen. Er is op voorstel des voorzitters besloten aanstaanden Dingsdag in de afdeelingen tot het onderzoek van Target's voorstel over te gaan, onder voorbehoud van nader ovex-leg met de regering omtrent het geschiktste tijdstip voor de schorsing van do zittingen der Vergadering. Daarna is de beraadslaging over de belastingen voortgezet, en het voorstel der regering tot het belasten der lucifers, of strijkzwavelstokken, zonder hoofdelijke stemming aangenomen, alsmede de nieuwe belasting op de cichorei; die op het papier vond veel tegenkanting en moet in de zitting van heden wederom behandeld worden. —- De uitgifte van het Parysche dagblad la Verite' is door den militairen gouverneur der hoofdstad bij een besluit van den 2den dezer en krachtens de wetsbepalingen op den staat van beleg, tot nader order verboden, wegens artikelen ten betooge van de noodzakelijkheid van onverwijlde ontbinding der Nationale Vergadering, door dat blad in zijn nommer van 1 en in dat van 2 September geplaatst en » de strekking hebbende om de revolutionaire liartstogten en zelfs burgerkrijg gaande te makon". — Verleden Zaturdag is te Veisailles door den krijgsraad vonnis geveld in zake der gewezen leden van de Parysche Commune en van het Comité Central. Er waren hun eene reeks van onderscheiden misdrijven ten laste gelegd ; voor ieder van de achttien beschuldigden had de regter te beslissen op welke van die punten de beschuldiging bewezen was. De stelling dat al de genoegzaam gestaafde besluiten en handelingen der Commune geacht moesten worden het werk van al hare leden te zijn, is door den krijgsraad niet aangenomen. Hij heeft twee beschuldigden, Ferré en Lullier, aan al de hun ten laste gelegde misdrijven schuldig verklaard en hen alzoo ter dood veroordeeld; eenige anderen aan de voornaamste der bedoelde misdrijven, sommigen met en sommigen zonder verzachtende omstandigheden ; deze zijn dienovereenkomstig tot deportatie of wel tot gevangenisstraf vöor het leven of voor een bepaalden tijd van korter of langer duur veroordeeld. Twee zijn geheel vrijgesproken. Het vonnis is minder streng dan onder het publiek door eenigen gevreesd, door anderen gehoopt was.
DUITSC HL AND. Volgens een berigt uit Berlyn heeft de Fransche regering den 30sten Augustus weder 47,622,535 francs in wissels te Strasburg betaald; waaronder voor 30 millioen in wissels die op zigt of in September. en het overige in wissels die eerst in October of over drie maanden betaalbaar zijn. In het geheel zijn thans (met inbegrip der 325 millioen voor de spoorwegen in den Elsas en Lotharingen) 1,297,912,811 francs in mindering van de oorlogschatting door de Fransche regering betaald. — De Beyersche landdag is bij een Koninklijk besluit van 31 Augustus tegen den 29sten September te München bijeen geroepen. OOSTENRIJK. Een ofïïcieuse Weener correspondent der Augsburger Allgémeine Zeitung berigt onder dagteekening van 1 September: «Naar men vernoemt is eene depêche van het Italiaansche kabinet herwaarts onder weg, waarin hetzelve zijne onvoorwaardelijke goedkeuring hecht aan de in Gastein geconstateerde overeenstemming tusschon de grondslagen en doeleinden der Duitsche en der Oostenrijksche politiek. Misschien is dit de reden dat de vorst von Bismarck en de graaf von Beust elkander nog voor de aankomst der beide Keizers te Salzburg aldaar weder zullen ontmoeten. Indien er voor het overige sprake is van te Gastein gehouden schriftelijke aanteekeningen, dan kan daarmede, vermits de Keizer Wilhelm zelf zich te Gastein bevond, ongetwijfeld alleen het rapport bedoeld worden, hetwelk door den graaf von Beust voor den afwezigen Keizer van Oostenrijk opgesteld werd. Dat dit rapport door Z. M. met de levendigste voldoening ontvangen is, meen ik uitdrukkelijk te moeten vermelden."
ENGELAND. Er wordt thans in Engeland moeite gedaan om hervorming van het Hoogerhuis tot eenen volkswensch, tot eenen algemeenen kreet te maken. Of dit gelukken zal wordt betwijfeld. Intusschen zegt het Daily News, een orgaan van de voorste gelederen der liberale partij, dat die hervorming zich zou moeten bepalen tot drie punten, namelijk; 1°. toevoeging van niet-erfelijke pairschappen aan de erfelijke; 2 C . beperking van het regt om eene door het Lagerhuis herhaaldelijk met groote meerderheid aangenomen bill te verwerpen, en 3°. doelmatiger verdeeling der werkzaamheden tusschen de twee Huizen; dat zulk eene hervorming niet als een partijbelang beschouwd noch tot eene kabinetsquaestie gemaakt moet worden , en dat de volstrekte heerschappij van ééne door volkskeuze gevormde Kamer voor het algemeene belang geenszins wenschelijk is. ITALIË Blijkens eene mededeeling van de halfofficielo Opinione is er eene verandering, niet in de beginselen, maar in het personeel van het Italiaansche kabinet gekomen. De heeren Gadda en Albini zijn als minister , de eerste van openbare werken en de andere van marine, vervangen door den heer De Vincenzi en den admiraal Ribotti. De heer Gadda is benoemd tot gouverneur der stad en provincie Rome en als zoodanig inzonderheid belast met de werkzaamheden ter verplaatsing der regering, welke reeds onder zijne leiding aangevangen zijn. De admiraal Albini heeft wegens particuliere omstandigheden zijn ontslag verlangd. PORTUGAL. Volgens berigt uit Lissabon van 29 Augustus zou de Kamer van Volksafgevaardigden den volgenden dag overgaan tot de derde en laatste lezing van het bekende wetsvoorstel van eenige liberale leden ter wijziging van zekere artikelen der grondwet. ZWEDEN EN NOORWEGEN. Bij het aan den buitengewonen Zweedschen rijksdag door den minister van oorlog voorgedragene ontwerp van leger-organisatio wordt, volgens berigt uit Stockholm, in overeenstemming met de verklaringen van de Eerste en van eene aanzienlijke minderheid der Tweede Kamer, voorgesteld, de verpligtingen der grondeigenaars, die de soldaten voor het ingedeelde leger moeten leveren, te verligten en met name de van hen gevorderde uitgaven aanmerkelijk te verminderen Zoo zal voortaan de soldij, welke de grondeigenaars aan de soldaten moeten betalen, hoogstens honderd Zweedsche rijksdaalders in het jaar bedragen, en zal wat er verder vereischt wordt door den staat worden bijgedragen, die ook verpligt zal zijn om jaarlijks voor iederen soldaat 10 rijksdaalder» in eene spaarbank te storten, welk bedrag met de opgeloopene renten aan de manschappen bij hun ontslag uit de dienst zal uitgereikt worden. De grondeigenaars blijven verpligt tot het leveren der recruten , maar ontvangen voor iederon goedgekeurden recruut 50 rijksdaalders van den staat. Kunnen zij voor de vastgestelde soldij geene gaschikte manschappen bekomen, dan gaat de verpligting tot het leveren van recruten op den staat over. Voorts wordt bepaald dat geen recruut aangenomen mag worden die het 25ste jaar bereikt heeft, en dat de diensttijd met het 45ste jaar moet eindigen. Heeft de soldaat zeven jaren gediend, dan kan hij zijn ontslag vorderen mits hij eenen plaatsvervanger stelle; deze laatste voorwaarde vervalt na 15jarigen diensttijd, en alsdan heeft de ontslagene soldaat bij voorkeur boven anderen aanspraak op eene subalterne betrekking in de burgerlijke staatsdienst. Gedurende eenen oorlog houdt de verpligting der grondeigenaars tot het leveren van recruten op. en zij treedt eerst drie maanden na het sluiten van den vrede weder in werking. Gapingen, die gedurende den oorlog in het ingedeelde leger ontstaan, worden uit de dienstpligtige manschappen aangevuld. BELGIE. De Brusselsche Echo du Parlement , een hoofdorgaan der gematigd liberale rigting in Belgie, zegt in haar nommer van gisteren : » Een te Verviers uitkomeud dagblad, het erkende orgaan der Internationale in Belgie, berigt dat er op den 24sten dezer maand te Brussel een feestmaal zal worden gehouden met het doel om den verjaardag van de stichting dier maatschappij van sloopers te vieren. De Nederlandsche broeders, zegt dat blad verder, zullen worden uitgenoodigd tot het
bijwonen van dat feestmaal, hetwelk alzoo mede een protest zal zijn tegen de Belgische Septemberfeesten en tegen alle andere feestelijkheden welke de strekking hebben om de volken in onderlinge verdeeldheid en vijandschap te houden door de herinnering van oude veeten, door het ontzag voor eene denkbeeldige grensscheiding, en door den klank van «vaderland", een woord zonder zin, gelijk dat dagblad zich uitdrukt. » De leiders der Internationale schijnen nog niet te weten dat de onderlinge betrekking van Nederland en Belgie allengs van zeer hartelijken. broederlijken aard is geworden, en dat wij onze Septemberfeesten vieren zonder eenigen den minsten wrevel tegen Nederland. Doch dat weten de Nederlanders; en zij zullen weten hoe te beantwoorden aan eene uitnoodiging die hun vaderland even zeer beschimpt als het vaderland van een iegelijk". TELEGRAPU1SCHE BERIGTEN L onden , 4 September. Gisteren is te Dublin in het Phoenix-park de aangekondigde volksvergadering gehouden onder voorzitting van het parlementslid, den heer Smyth. Daarbij heeft zich in het geheel geene politie vertoond ; maar toen de menigte stadwaarts terugkeerde ontmoette zij eene patrouille van politiebeambten en tastte dezen aan. Er ontstond een woedend gevecht; een vijftigtal politiebeambten werden gekwetst, en een groot aantal lieden uit het volk werden in hechtenis genomen. In eene op Zaturdag te Newcastlc gehouden meeting van duizenden werklieden is besloten te volharden bij den eisch om het aantal der wekelijksche werkuren op 54 te bepalen. De Koningin is ongesteld. P arys , 4 September. Volgens telegraphische berigten uit de departementen schijnt het vrij zeker te zijn dat men heden nergens manifestatien te wachten heeft. Te Parys is het volmaakt rustig.
---

