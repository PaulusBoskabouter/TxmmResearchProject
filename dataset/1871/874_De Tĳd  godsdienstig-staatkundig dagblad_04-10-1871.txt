AMSTERDAM, 3 Oktober. DeN Grondwet.
Er is in de vorige weken veel geschreven in de dagbladen over de liefde, die het nederlandsche volk zijn Grondwet toedraagt, of verondersteld wordt toe te dragen, ja zelfs, volgens sommigen, toedragen moet. De aanleiding tot deze betoogen leverde de aankondiging van het voorstel tot herziening van artikel 194, over welk voorstel wij, voor het oogenblik, niets naders hebben te zeggen. Het is over de Grondwet in het algemeen, dat "wij eenige beknopte beschouwingen wenschen te geven, zonder eenig verband met den hartewensch van den heer Groen. Voor de liefde, welke wij haar, op hoog bevel der liberale organen moeten bewijzen, wordt een redelijken grond opgegeven. Wij, nederlandsche burgers, beminnen allen onze regten en vrijheden. De Grondwet waarborgt ons die regten en vrijheden, dus heeft zij er volle aanspraak op, dat wij ook haar beminnen. Zoo ongeveer luidt de redeneering. Het eerste lid is onberispelijk; het tweede echter — dat de Grondwet onze regten en vrijheden waarborgt — is niet boven alle bedenking verheven en derhalve wordt de gevolgtrekking twijfelachtig. Wat daar als axioma wordt gesteld, behoeft bewijs. Hij, die dat bewijs zou willen leveren, kan niet volstaan met een voorlezing van de verschillende bepalingen. Daarna zou hij nog behooren aan te toonen, dat geen wet of besluit, met die bepalingen in strijd, in werking kon treden. Zoolang dit mogelijk, wat meer zegt, gemakkelijk ïs, ontbreekt de beweerde waarborg. Dat bij degenen, die daar het helder besef van hebben, de liefde niet warm kan zijn, op zijn best welwillendheid mag heeten, en gevaar loopt onverschilligheid te worden, is, dunkt ons, natuurlijk. De voorzigtigheid doet hen ■vrasren, of hetgeen hen als fondament werd aangewezen, welligt in plaats van het gebouw te dragen, slechts dienst zal doen als uithangbord.
Ónze Grondwet dagteekent van Koning Willem I. Haar voorname bedoeling was de regten en vrijheden der burgers in veiligheid te stellen tegen eventueel e misbruiken van het soeverein gezag. Daartegen gaf zij pozitieve waarborgen, die bij de verschillende herzieningen nog versterkt zijn. Des Konings verordeningen ont-vangen haar verbindende kracht door de medewerking zijner ministers, die voor alle regeringsdaden verantwoordelijk aan de Staten-Generaal, strafbaar zijn, als zij de wet zouden verkrachten. Aldus zijn de grondwettige regten beveiligd tegenover alle willekeur van de opperste magt in den Staat. De eerste grondwetgevers, wier arbeid door de latere werd voortgezet , meenden daarmede genoeg gedaan te hebben. Tegen het eenige gevaar, dat toen te duchten was voor hun gebouw, hadden zij een muur opgerigt, zoo sterk als menschelijke handen dien kunnen maken. Maar overigens lieten zij het open liggen, ook aan den kant, waarvan in onze tijden de grootste gevaren dreigen. Hun oo<* drong niet ver in de toekomst. En het oog van hen, die later het gebouw hebben opgeknapt, nog minder.
In onze dagen hebben de bevolkingen van het absolutisme harer wettige vorsten mets, van het absolutisme der partijen alles te vreezen. Welke waarborgen bevat echter onze Grondwet tegen zulk absolutisme, dat onverdragehjk genoeg worden kon 'om het herstel der volstrekte koningsmagt als een Weldaad af te bidden? Geen enkele. De bovendrijvende partij, als zij zich de meerderheid in de vertegenwoordiging heeft weten te verwerven , en een van haar afhankelijk ministerie aan de Kroon op te dringen, kan met menige bepaling van de Grondwet doen, wat zij wil. Zoo zij hare voorschriften in eere houdt, is dit goedheid of wijsheid van hare zijde, geen pligt, voor welker verwaarloozing zij achterhaald en gestraft worden zal. Het ministerie, dat bestuurt als ware er geen Grondwet, dat wetten aanbiedt, met hare artikelen niet overeen te brengen, is veilig, zoolang het met de meerderheid op goeden voet blijft. Grondwetsschennis, tenzij door een geweldsdaad, een coup d'élat, is voor den vorst een onmogelijkheid; een partij, die tijdelijk de staatsmagt in handen heeft, kan haar plegen in wettelijke vormen. Wat in de Grondwet, die voor allen werd gegeven, met haar belangen en inzigten strookt, zal zij laten bestaan, wat daarmede strijdt, kan zij niet tellen.
Het klaarblijkelijk ongrondwettige voor specifiek grondwettig uit te geven is voor sofisten een kinderspel, en aan sofismen ontbreekt het der overmagt nooit. Men herinnere zich slechts hoe de voorstanders onzer schoolwet, bij voorbeeld, eerbiedigen (van godsdienstige overtuigingen) vertolken door aan de deur zeilen, en volhouden, dat dit de eenige redelijke duiding is. Ook op strikt konstitutioneel terrein zijn zulke uitleggingen te vinden, waardoor de Grondwet, zonder wijziging of formeele afschaffing van een enkel artikel, in elke harer bepalingen, die voor de partij lastig zijn, ter zijde wordt gesteld.
Bij ons te lande hebben tot dusverre de verschillende partijen de Grondwet in den regel ontzien. In den regel, maar niet altijd. Men denke slechts aan de besluiten, door twee leden van het vorig Kabinet onderteekend, waarbij de afzonderlijke administratiën van Eeredienst werden opgeheven. Die waren, zooais de considerans uitdrukkelijk luidde, gegrond op .het staatsregtelijk beginsel der scheiding van Kerk' en Staat." En ofschoon de Grondwet van dit beginsel niets weet, het 'tegendeel van dien, oordeelde de meerderheid der Kamer, dat de besluiten en de considerans grondwettig waren. Hier werd desniettemin de Grondwet aangevuld op de eene plaats, en op de andere tot zwijgen gebragt. De willekeur plakte over hare bepalingen de geliefkoosde beginselen der bovendrijvende partij, en nam daarna deze, en deze alleen als verbindend aan.
In België heeft mën sedert jaren hetzelfde gestadig en op groote schaal zien gebeuren. De belgische konstitutie is ontstaan uit een zamenwerking van Katholieken en liberalen, en daardoor, als het ware, eenkontrakt geworden tusschen beiden. De Katholieken hebben haar steeds in al haar artikelen geëerbiedigd. De liberalen daarentegen, zoo dikwijls zij aan het bewind waren, handhaafden die artikelen, welke er door hunne partij in waren gebragt, maar achtten vele der andere als niet geschreven. In cisleithaansch Oostenrijk gold hel als regel, dat de artikelen der Grondwet, welke niet nadeelig voor de Katholieken waren, door de liberale ministers over het hoofd moesten worden gezien. In Baden is het nog erger. Wet op wet is daar, onder medewerking ot op uitnoodiging eener serviele meerderheid tot stand gebragt, in lijnregten strijd met de konstitutie, en nog wel dooreen partij, die zich, bij uitsluiting, de konstitutioneele noemt.
En tegenover dit alles verbaast en verontwaardigt zich de liberale pers, dat in de genoemde landen de Katholieken zoo inkonstitutioneel gezind zijn, dat wil zeggen, oppozitie voeren tegen zulke konstitutioneele partijen! Het zijn fraaije dingen die grondwetten, welke de gevel der staatsgebouwen versieren, maar nergens anders toe dienen dan tot eerpronkstuk, dat de oogen moet aftrekken van het onregt en de willekeur, die daar binnen heerschen. Wat wonder, dat de bevolkingen die zoogenaamde waarborgen van haar regten beginnen te verachten, en , gelijk wij het thans in Oostenrijk zien geschieden , met geestdrift den kloeken staatsman haar steun aanbieden, die aan dat schoonschijnend bedrog de hand wil slaan.
Hetgeen men daar ontwaart,, is niets anders dan men in het burgerlijk leven zou zien geschieden tusschen twee kontraktanten, waarvan de een alle bepalingen der overeenkomst, die in zijn voordeel waren, streng zou handhaven, maar de andere ontduiken en verkrachten. De verongelijkte zou zich tot den regter wenden, en vernietiging van het kontrakt eischen.
Op staalsregtelijk gebied biedt de wet den verongelijkte zulk een toevlugt niet aan. Dat die ontbreekt is, in ons oog, een gaping in de grondwetten, ooiin de nederlandsche, waardoor het bederf binnenkomt, dat haar een vroegtijdigen dood zal berokkenen. Er behoorde een kollegie te zijn, onafhankelijk door haar zamenstelling, zoowel van de Kroon als van de staatspartijen, dat alle wetten en besluiten aan de Grondwet zou moeten toetsen; dat het regt bezat en waaraan de pligt was opgelegd, om er de uitvoering van te verhinderen, wanneer zij niet met de Grondwet overeenkwamen. Dit kollegie zou op het konstitutioneele terrein, dezelfde diensten te bewijzen hebben als de Rekenkamer op het financiëele. Dan zou er zekerheid zijn — voor zoover de menschelijke maatschappij die kan aanbieden — dat zoowel de regten der Kamers, als die des Konings, als die der burgers, als die van zoovele groote belangen, welke de Grondwet heeft te waarborgen, ongeschonden zouden blijven. Nu bestaat die zekerheid alleen voor de regten der Kamers; al de andere worden slechts zoolang geëerbiedigd^ als het aan de bovendrijvende partij in de Staten-Generaal behaagt.
Zoolang deze, hetzij wegens politieke trouw, hetzij wegens gematigdheid, hetzij wegens reglvaardigheid, hetzij eindelijk omdat zij niet anders durft, de Grondwet ontziet, zal het volk lang den waan behouden, dat deze inderdaad waarborgen bevat, die de regten en vrijheden, welke er dierbaar aan zijn, onaantastbaar maken. En die waan zal nog voortduren lang nadat, door spitsvondige wetsduiding, den burgers reeds menig regt en menige vrijheid is ontfutseld, die de Grondwet hun toekent. Eenmaal voelt en bespeurt de natie dat echter, en nu is haar wrevel veel grooter dan die geweest zou zijn bij een openbare en regtstreeksche verkrachting der konstitutie. Dit ligt in de menschelijke natuur. De roover, die ons gewelddadig uitplundert, wekt minder toorn en verachting dan de bedrieger, die ons besteelt, terwijl hij beweert onze belangen te beveiligen. De eerste wordt gehaat, de laatste bovendien veracht. Zoo het besef onder de menigte wortel schiet en veld wint, dat de Grondwet zulk een bedrieger is, dan zijn haar dagen geteld. De eerste de beste, die zich aangordt, om haar openlijk te bestrijden en ongeldig te doen verklaren, zal duizenden en duizenden zien opstaan, om hem op zijn weg te volgen. Niets zal zoo gemakkelijk zijn als dit vooze gebouw in elkander te doen storten.
Dan eerst is een grondwet, in weerwil harer gebreken, duurzaam, wanneer zij elkeen ontzag inboezemt; wanneer niemand haar durft aanraken; wanneer door de partijen de gedeelten, die met haar theoriën niet overeenstemmen, even naauwgezet, uit achting en liefde voor het geheel, worden in eere gehouden, als de andere. Zoo is het langen tijd in Nederland geweest. Dat het zoo zal blijven, daarvoor is geen onderpand dan alleen het regtsgeyoel der partijen, maar wie durft, in onzen tijd, het kapitaal van zijn vertrouwen op zulk onderpand uitzetten?
---

STITENLAND. Algemeen Overzigt.
Tegen alle verwachting duurt de werkstaking van Newcastle nog voort; de patroons en fabrikanten hebben geweigerd het voorstel der arbeiders »om niet langer dan negen uren daags te werken" aan te nemen, waarna de werkstakers gisteren in een groote meeting zijn bijeengekomen; het rezultaat dier bijeenkomst is nog niet bekend. De patroons hebben een voorstel gedaan de zaak op een algemeen kongres van fabrikanten en werklieden te beslissen. Van Duitschland en elders komen nu en dan werklieden opdagen, om van de schaarschte aan werkvolk tot eigen bate gebruik te maken; maar meestal sluiten zij zich na korten tijd aan bü de werkstakers, die door geheime middelen in staat gesteld worden, om in hun verzet te volharden. Ook te Sheffield en elders zijn wederom nieuwe strikes georganizeerd, zoodat de sociale kwestie ook voor Engeland, zoowel als voor Frankrijk, België en Duitschland een zeer netelige zaak wordt.
In laatstgenoemd land breiden zich de werkstakingen voortdurend uit. Behalve Berlijn — waar na het terugtreden der metselaars, de schrijnwerkers, kleermakers, kuipers, schoenmakers, boekbinders en baardschrappers in meerdere of mindere mate nog blyven weigeren den geregelden arbeid te hervatten — zijn tal van andere steden getuigen van denzelfden abnormalen toestand onder de arbeidende klasse. Bijna overal zijn de patroons genoodzaakt op den duur eenige koncessiën aan de arbeidstakers te verleenen; vooral sedert dezen, naar het voorbeeld der brusselsche werklieden, begonnen zijn, nu eens bij dezen, dan weder bij genen patroon het werk te staken, zoo dat de leêgloopers altijd door de werkenden kunnen ondersteund worden.
Dit zou evenwel niet toereikend zijn , om in hunne behoefte te voorzien; maar het ontbrekende wordt ruimschoots verstrekt door de Internationale, die zich allerwege onder de werklieden zoekt uit te breiden.
Als een karakteristieke, maar vrij ongeloofelijke bijzonderheid zij gemeld, dat volgens een der duitsche bladen prins ven Bismarck regtstreeks tot de leden van de duitsche afdeeling der Internationale zou behooren. Op een onlangs gehouden vergadering van dit monsterverbond werd namelijk uit Gastein een telegram ontvangen, geteekend v. B. S. N° 87. G., welke initialen door bedoeld orgaan gelezen worden: »von Bismarck Schönhausen N°B7. Germaansche afdeeling.''
Uit Stockholm wordt berigt, dat het regeringsvoorstel, betreffende de algemeene dienstpligtigheid, thans ook door de Eerste Kamer met algemeene stemmen is aangenomen; zoodat de Koning zijn volharding eindelyk met het door hem gewenscht succes bekroond ziet.
Volgens' de russische bladen wordt de versterking der kustverdediging aan de Zwartezee en de Oostzee met den meesten ijver voortgezet. Weldra zal de eertijds zoo geduchte russische vloot op de wateren van de Zwarte zee weder zijn wat zij vroeger was. Dit zal dan het eerste gevolg wezen van de londensche konferentie in het begin dezes jaars.
Terwijl de progressistische pers den tegenwoordigen toestand van Spanje als uiterst gunstig voorstelt, en koning Amadeus uit alle kracht bewierookt, schilderen de anti-progressistische organen de poiitieke gesteldheid van het Iberische Schiereiland met de donkerste kleuren. Ondanks den goeden indruk, dien de reis des konings, zij het dan ook kunstmatig, in enkele plaatsen heeft te weeg gebragt, verkeert het ministerie op dit oogenblik in een moeijelijken toestand, bij gelegenheid der verkiezing van den nieuwen prezident der Kortes. De kandidaat der Regering is de oud-burgemeester van Madrid, de bekende Rivero, die echter in den oud-minister Sagasta een geduchten tegenstander vindt. In een gisterenmorgen gehouden bijeenkomst van omstreeks 120 leden van de meerderheid der Kortes, heeft Sagasta de kandidatuur van Rivero bestreden, en hem uitgenoodigd beiden tegelijk hunne kandidatuur in te trekken, opdat noch Rivero, noch Sagasta, maar een derde tot prezident zou kunnen gekozen worden. Rivero weigerde in dit voorstel te treden, en men ging uiteen zonder tot een besluit te zijn gekomen. In den loop van den dag zou een tweede zitting plaats hebben; waarvan echter de uitslag nog niet bekend is. Zoo is de partij der progressisten feitelijk in twee kampen verdeeld, metZonlla en Sagasta tot partijhoofden. De demokraten van hunnen kant zijn ijverig in de weer om zich een aandeel m 's lands bestuur te verschaffen. En mogen ook de Karhsten naar aanleiding van het schrijven van Don Carlos voor het oogenblik geen staatsomwenteling beoogen, toch scharen zij zich naast de republikeinen, demokraten, Alfonsisten, Montpensierenten, en.., overal waar het geldt het Huis van Savoye in den weg te treden. De Montpensieristen en Alfonsisten schijnen intusschen voortaan naar een zelfde doel te zullen streven. Dezer dagen moet namelijk in het hotel Basilewski te Parjjs een verdrag tusschen beide partijen gesloten zijn, waarbij de ex-koningin Izabella afstand doet van al hare aanspraken op den spaanschen troon, ten gunste van haren zoon don Alfonso XII. Den hertog de Montpensier zou de voogdij over den jongen prins zijn opgedragen. Na afloop dezer bijeenkomst, zoo verhaalt men verder, begaf Don Alfonso zich naar den heer Thiers, door wien hem, volgens den Soir, bijna koninklijke eer werd bewezen. Dit moet in de regeringskringen te Madrid een uiterst slechten indruk gemaakt hebben; te meer nu Thiers nog zoo onlangs door koning Amadeus met de ridderorde van het Gulden Vlies begiftigd is geworden. Het is nog niet geheel helder, waarom de fransche Prezident den Vader te Florence zou begunstigen, enden Zoon te Madrid vyandig gezind zoude zijn. Over het geheim der vermoording van maarschalk Primligt nog altijd hetzelfde waas van geheimzinnigheid verspreid. Het willekeurig arresteeren van personen, die onder verdenking van medepligtigheid liggen, is in den laatsten tijd sterk verminderd, en wel tengevolge van een belangrijke ontdekking. Een aantal lieden van het gehalte der uitgebroken spitsboeven en boosdoeners had zich vereenigd, met het doel om door het aanklagen van verdachte personen in de zaak van Prira in hun levensonderhoud te voorzien, daar zij voor elke aanklagt, 't zij gegrond of ongegrond, eene ruime belooning ontvingen. Deze laagheid is eindelijk aan het licht gekomen, maar de daders hebben zich in tijds uit de voeten weten te maken.
De ex-Keizerin van Frankrijk bevindt zich nog steeds bij hare moeder in Spanje tot het regelen van verschillende familie; aangelegenheden. Zij reist in streng incognito ; zoodat hare tegenwoordigheid op spaanschen bodem bijna onopgemerkt blijft.
Amadeus zal eerstdaags van zijne reis m de hoofdstad terugkeeren; maar reeds is een nieuw uitstapje voor hem in 't verschiet. Volgens de Politica althans zal Z. M. eerlang eene zamenkomst hebben met den Koning van Portugal.
---

Vrede- en Vrijheidskongres te Lausanne.
Onder de brieven, die op het kongres van Lausanne werden voorgelezen, was er een van Mazzini's hand, van den volgenden kurieuzen inhoud:
.Aan mijne zwitsersche vrienden mijne warmste erkentelijkheid voor de uitnoodiging, welke zij mij door uwe tusschenkomst hebben toegezonden, 't Is mij wegens aan de politiek geheel vreemd _ redenen onmogelijk, aan uw Kongrs. deel te nemen. Wat zou ik er overigons doen? Gij kunt niet twijfelen aan mijne sympathie, voor den vrede- en vrijó.c ?bond. Deze is wel de formule van het nieuwe tijdperk, het ideaal, -waarnaar wij allen streven, gij en ik; maar daar ligt de kwestie niet, zij bestaat in • vinden der middelen, door welke wij dat ideaal zullen kunnen bereiken. O _e meeningen zijn op dit punt verschilleed. Gij hoopt er te komen door een vreu - lievend apostolaat: ik zou 't willen, m ik hoop 't niet.
»De kaart van Europa, al was 't maar
met betrekking tot het slaviesch element, moet nog gewijzigd worden. De republikeinsche instelling moet overal een doode zaak, dat spookachtig gezag vervangen, hetwelk ik monarchie noem. Zonder schending van verkregen regten, zonder in het verledene te wroeten,! zonder een «nkel van de eeuwige elementen der geheele maatschappij te ver- Heugen, moet het kapitaal in de toekomstvan den arbeid wegsmelten, en de ir nige band tusschen arbeid en kapitaal ce werkende klassen vrijwaren voor de behoeften, de folteringen der onzekerheid, en dein het oog springende ongelijkheid , waaronder zij thans gebukt gaan. Gij zult dit slechts verkrijgen door een grooten europeeschen veldslag. Deze is onvermijdelijk. » Wat wij doen moeten, is zooveel mogelijk den tijd verkorten, die er ons van scheidt, en opstaan uit die droevige, sceptische, zelfzuchtige periode van overgang, welke ontzenuwt en bederft; wij moeten zorgen dat de zoo weinig mogelijk smart veroorzake: dat hij kort en de laatste zij. Daarin ligt voor mij de pligt om een krachtig en heilig i mtiatief van het volk te zoeken. Ik werk met mijne vrienden, zooveel als mijne ?.wakke krachten, welke mij zijn overgebleven, toelaten, om alle mogelijke ele-.enten zamen te trekken naar de daad, ezuiverd door het geloof. Dat wil zégjen, dat wij thans parallel loopen. Groe! jii wij elkander met de hand, en verasten wij door onze - wenschen het oogenblik, dat de beide lijnen act elkander zal doeli ineen loopen." »Mazzini."
---

