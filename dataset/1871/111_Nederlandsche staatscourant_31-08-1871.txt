NEDERLANDEN. 's GRAVENHAGE, den 30sten Augustus 1871.
Bij Zijner Majesteits besluit van den 29sten Augustus 1871 , n°. 2, is iian F. M. Schmolck, op zijn daartoe gedaan verzoek, eervol ontslag verleend als notaris te 's Gravenhage, en is benoemd tot notaris binnen het arrondissement 's Gravenhage, ter standplaats de gemeente 's Gravenhage, mr. C. van Zegwaard, candidaat-notaris, thans procureur bij de arrondissements-regtbank aldaar, uit welke betrekking hem eervol ontslag is verleend, een en ander in te gaan den lsten October 1871.
---

BUITENLANDSCHE BERIGTEN. DUITSCHLAND.
De Berlynsche Kreuzzeitung zegt dat het meer dan een bloot gerucht schijnt te zijn, dat in Gastein vaste grondslagen voor de onderlinge betrekkingen van Duitsehland en Oostenrijk en voor hunne houding ten aanzien der Europesche_ vraagstukken zijn gelegd, gelijk ook dat Italië zijne onvoorwaardelijke instemming daarmede en tevens den wensch te kennen gegeven heeft om zich bij de genoemde mogendheden aan te sluiten, waaruit volgens het aangehaalde blad zou moeten afgeleid worden dat er vooraf eene daartoe betrekkelijke mededeeling aan het Italiaansche gouvernement gedaan was. Een doorgaans goed onderrigt Weenor correspondent der Augsburger Allgemeine Zeitung meldt aangaande hetzelfde onderwerp: » Het spreekt van zelf dat niet reeds in de weinige dagen, welke de vorst Bismarck en de graaf Beust met elkander te Gastein doorbragten, de volle overtuiging heeft kunnen ontstaan van de gemeenschappelijkheid der politieke belangen van de beide kabinetten. Men moet veel eer aannemen, dat hieromtrent reeds vooraf volkomen zekerheid verkregen was, en dat het er te Gastein alleen op aankwam om voor de reeds geconstateerde gemeenschappelijkheid van politieke belangen eene formele uitdrukking te vinden, die het in voorkomende gevallen mogelijk zou maken terstond gemeenschappelijk tot verdediging van die belangen te handelen. Deze onderstelling wordt tot ontwijfelbare zekerheid wanneer het zich bevestigt, hetgeen thans als stellig verzekerd wordt, dat Italië onvoorwaardelijk tot de in Gastein gevestigde politieke gemeenschap is toegetreden; want Italië was aldaar niet vertegenwoordigd en moet dus vooraf volledig o.i.trent de rigting en het doel der Oostenrijk schDuitsche politiek onderrigt zijn geweest." FRANKRIJK. Heden, Woensdag, moet de Nationale Vergadering eindelijk overgaan tot de openbare beraadslaging over Rivet's voorstel ter bestendiging vKn het in Februarij jl. aan den heer Thiers als hoofd der uitvoerende magt opgedragen gezag. Dat voorstel is door de commissie der Vergadering omgewerkt en, na veel gedachtenwisseling in en tussclien de onderscheiden onderdeelen der Vergadering, in de zitting van verleden Maandag ter tafel gebragt en ter aanneming aanbevolen in deze redactie: » De Nationale Vergadering, overwegende: » dat zij het regt heeft om gebruik te maken van de grondwetgevende raagt, een wezenlijk bestanddeel van het souvereine gozag waarmede zij bekleed is, en dat zij daarvan tot nu toe enkel is terug gehouden door de gebiedende pligten die zij in de allereerste plaats had te vervullen en die nog verre van vervuld zijn; »dat het, in afwachting der vaststelling van 's lands definitive instellingen, voor de belangen der volksbedrijvigheid, des handels en der industrie wenschelijk is aan onze voorloopige instellingen in aller oogen eene zekere mate van bestendigheid bij te zetten, zoo al niet die bestendigheid welke het werk des tijds is, dan bij gemis daarvan toch die welke door onderlinge eenstemmigheid en door de bedaring van de driften der partijen kan verkregen worden; »dat een nieuwe titel, eene meer bepaalde benaming, zonder eenige verandering in het wezen der zaken te brengen, dienen kan om het voornemen der Vergadering tot eerlijke voortzetting der te Bordeaux ter goeder trouw aangevangen proefneming beter te doen uitkomen ; » dat de verlenging der aan het Hoofd der uitvoerende magt opgedragen taak, beperkt wordende en blijvende tot den duur van de werkzaamheden der Vergadering, die taak van den schijn van onbestendigheid en wisselvalligheid ontdoet, zonder eenige afbreuk voor de souvereine regten der Vergadering, dewijl de eindbeslissing in alle gevallen aan de Vergadering staat, en dewijl de instandhouding dier parlementaire beginselen, 's lands schild en eer tevens, thans met een stel van nieuwe waarborgen wordt verzekerd, » Besluit: "Art. 1. Het Hoofd der uitvoerende magt zal den titel van President der Fransche Republiek aannemen, en de hem bij het besluit van 17 Februarij 1871 opgedragen functien bij voortduring vervullen,
onder het oppergezag van de Nationale Vergadering en zoo lang deze hare werkzaamheden niet zal hebben ten einde gebragt n Art. 2. De President der Republiek kondigt de wetten af zoodra hij ze van den voorzitter der Nationale Vergadering ontvangen heeft. Hij verzekert de uitvoering der wetten en houdt toezigt daarop. Zijn verblijf is gevestigd in de plaats alwaar de Vergadering zitting houdt. Hij wordt door de Nationale Vergadering gehoord telkens wanneer hij het dienstig acht en na kennis van zijn voornemen aan den voorzitter der Vergadering gegeven te hebben. Hij benoemt en ontslaat de ministers; de ministerraad en de ministers zijn verantwoording aan de Vergadering schuldig. Elk besluit van den President der Republiek moet de medeonderteekening van eenen minister dragen. ii Art. 3. De President der Republiek is verpligt zich voor de Vergadering te verantwoorden." De commissie toont in haar rapport weinig ingenomenheid met het voorstel hetwelk de gansche vraag van de uitoefening der uitvoerende magt weder heeft aanbangig gemaakt. » De voorstellers — zegt zij, en deze woorden werden bij de voorlezing in de Vergadering op een groot aantal banken regts en in het centrum toegejuicht — zouden wijzer hebben gehandeld indien zij nog langer met het indienen van hun voorstel hadden gewacht. Thans nu het voorstel eenmaal is ingediend , nu het publiek op eene beslissing wacht, laat de beraadslaging zich kwalijk uitstellen; verschuiving daarvan , al ware het ook maar tot na uwe vacantie , zou als eene verwerping beschouwd worden. Uit dien hoofde hebben de tegenstanders van het voorstel, de meerderheid der commissie uitmakend, bereidvaardig de hand tot deszelfs omwerking en verbetering geleend. ' Het rapport besluit aldus: » Het zou ons gemakkelijker geweest zijn ieder vergelijk af te wijzen; maar dan was het gevolg: splitsing dezer Vergadering in twee bijua even sterke partijen, onmogelijkheid om het bestuur te voeren, noodzakelijkheid der ontbinding. Dat is bet niet wat Frankrijk behoeft, maar eene regeringspartij. Van die partij bestaat de kiem hier; zij zal groeijen zoo maar een iegelijk zich aanwent niet enkel met zijne wenschen maar ook met die des buurmans te rade te gaan. Geneigheid tot schikking, bereidvaardigheid tot opofferingen, daardoor vormt zich eene meerderheid, eene waarachtige regeringspartij. Zulk eene partij behoefde Frankrijk steeds om zich in hagchelijke dagen te redden, zoowel thans als ten tijde van Honri IV" De bovenstaande redactie van Rivet's voorstel en het daarover ingediende rapport zijn door de commissie geenszins eenparig, maar met tien tegen vijf stemmen vastgesteld; en blijkens de berigten van gisteren voldeden zij schier aan niemand. De lieden die zonder eenige bijbedoeling eene zekere mate van bestendigheid in den voorloopigen staat van zaken, en althans het ophouden der onzekerheid voor de naaste toekomst wenschten en daarom Rivet's voorstel met bijval hadden ontvangen, vonden in deszelfs tegenwoordige redactie de gewenschte waarborgen niet, maar integendeel eene nieuwe verkondiging van het louter voorloopige karakter van den tegenwoordigen staat der politieke zaken. Degenen die met Rivet's voorstel, onder het voorwendsel van bestendigheid, eene bevestiging der Republiek bedoelden, zijn teleur gesteld omdat het nu aanhangige ontwerp eigenlijk niets anders bestendigt dan de zoogenaamde overeenkomst van Bordeaux (dat is de verbindtenis om de vraag van den dcfinitiven regeringsvorm onaangeroerd te laten) benevens het bestaan der Nationale Vergadering, die door het goedkeuren van het rapport weigeren zou zich eerlang te ontbinden en daarentegen zich bevoegd zou verklaren om, des nuttig achtend, eene nieuwe constitutie te maken en vast te stellen. Eindelijk waren er ook onder de roorstanders van Rivet's voorstel, die uit persoonlijke vriendschap voor den heer Thiers, of uit achting voor zijne talenten en verdiensten, zijne verheffing tot een hooger standpunt begeerden. Aan dien wensch voldeed het ontwerp slechts gebrekkig, dewijl het den heer Thiers, wel is waar, in naam en titel verhoogde, maar in wezenlijke, persoonlijke magt deed dalen. Dat het ontwerp voor den heer Thiers riet zoo vereerend is als zijne vrienden en bewonderaars wenschten, bleek reeds in de zitting van verleden Maandag. Toen is, dadelijk na de voorlezing van het ontwerpbesluit, door den minister Dufaure , mede uit naam der andere ministers, voorgesteld aan de drie in deszelfs aanhef vervatte overwegingen deze toe te voegen: »Buitendien lettende op de uitstekende diensten door den heer Thiers sedert zes maanden aan den lande bewezen, alsmede op het geruststellende hetwelk in zijn gezag voor het land gelegen is." n Het zoo even voorgelezen besluit — zeide de heer Dufaure — geeft kalm , ja koel, in drie overwegingen de onderscheiden bedingen op, waaronder de magt van den heer Thiers verlengd en eenigermate vergroot zal worden. Doch bij de zoo bedenkelijke omstandigheden waarin ons land verkeert, ontbreekt er eene hoofdtaak, namelijk een woord, een getuigenis, eene verklaring van vertrouwen, voor den doorluchtigen persoon wien gij die magt wilt opdragen." — Verleden Maandag-avond is in eene vergadering van ruim twee honderd conservative leden besloten zich in beginsel tegen het ontwerp der commissie en volstrekt tegen Dufaure's amendement te verklaren. Gelijktijdig heeft de uiterste linker zijde besloten na de beslissing
over Rivet's voorstel cian de Vergadering eeD voorstel te doen om zich te ontbinden. — Het gouvernement, hoewel over het geheel zachtzinnig en toegeeflijk jegens de drukpers zijnde, heeft thans aan drie Parysche dagbladen, la Patrie , VUnivers en Paris- Journal , eene geregtelijke vervolging aangedaan wegens het verbreiden van valsche en zorgbarende berigten. Er werden door die, gelijk door vele andere dagbladen van conservative en monarchale kleur, verontrustende berigten gegeven, strekkende om het onzekere en gevaarlijke van Frankiijk's politieke gesteldheid te doen gevoelen. — De wet tot hervorming van het bestuur der departementen , tot uitbreiding en betere regeling van de taak der gewestelijke volksvertegenwoordiging en tot instelling van blijvende commissien der departementsraden , is door den heer Thiers onder dagteekening van 28 Augustus uitgevaardigd; zij was door de Nationale Vergadering reeds in de zitting van den lOden dezer definitief aangenomen geworden. E N Ti E L A N D. De president- minister Gladstone. die door conservative dagbladen met den heer John Bright en andere radicale liberalen onder de bestrijders der instelling van het Hoogerhuis wordt gerekend, heeft dezer dagen, in een schrijven aan de vereeniging van hervormingsgezinden te Leeds, de volgende verklaring afgelegd: » Het besluit der Lords om de bill ter verbetering der wijze van verkiezing van volksafgevasfrdigden te verwerpen, en de beweegredenen voor dat besluit, hebben mij leed gedaan. Niet minder bedroeven mij de onvermijdelijke gevolgen van dat besluit; immers ik ben gedachtig aan de uitstekende diensten, blijkens het getuigenis der Geschiedenis aan ons land door zijnen adelstand bewezen; aan het edele karakter, de ijverige en trouwe pligtsvervulling, den wijd uitgestrekten en Duttigen invloed van zeer vele leden van het Huis der Lords; en, eindelijk, staat het mij voor den geest hoe moeijelijk het in andere landen is gevallen, te voorzien in de vervulling der taak welke thans in onze staatshuishouding aan dat staatsligchaam is opgedragen. Doch het gouvernement mag niet afwijken van de gedragslijn die het na rijp beraad en rnet goedkeuring van het Huis der Gemeenten alsmede van het land gevolgd heeft."
PORTUGAL. In de zitting der Portugesche Kamer van Afgevaardigden van 16 Augustus is, gelijk wij gemeld hebben, door den heer Mendez, mede namens eenige andere leden, een voorstel tot wijziging der constitutie gedaan. Thans geeft het offlciele dagblad van het Fransche gouvernement het volgende schrijven uit Lissabon van den 23sten dezer; » De door den heer Mendez in de zitting der Kamer van den 16den ingediende memorie tot aanwijzing en aanbeveling der beoogde grondwets-veranderingen is eerst gisteren door de dagbladen dezer stad openbaar gemaakt De erfelijkheid van de Kamer der Pairs , of de eerste kamer der wetgevende magt, is dat punt der bestaande staatsregeling , waartegen de heer Mendez de meeste bedenkingen heeft; volgens hem is eene erfelijke kamer op zich zelve eene onverdedigbare, onhoudbare instelling, en heeft zij in Portugal buitendien al het aanbevelenswaardige, dat zij vroeger welligt had, verloren door de afschaffing van de instelling der majoraten, die eenige zekerheid gaf dat de oudste zoon van eenen pair een man van vermogen zou zijn. » Eerst was er algemeen gezegd dat de voorgestelde grondwetsherziening zich niet tot.de godsdienst van staat zou uitstrekken, en dat de heer Mendez en de door hem vertegenwoordige liberalen niet voornemens waren de hand te slaan aan het grondwets-artikel hetwelk verklaart dat de katholieke godsdienst de godsdienst van het koningrijk Portugal is. Doch uit de thans openbaar gemaakte memorie blijkt dat ook de afschaffing van die bepaling voorgesteld wordt » Trouwens , dat artikel der grondwet behoort geenszins tot die welke in de toepassing de kracht hebben verloren. Een bewijs van gedoopt te zijn in de katholieke kerk moet nog in vele gevallen worden overgelegd , bij voorbeeld om vrijheid tot het bijwonen der lessen van 's lands hoogeschool te Coïmbra te kunnen verkrijgen. Buitendien wordt uit de openbare geldmiddelen in de behoeften der katholieke kerk, en niét in die van eenig ander kerkgenootschap, voorzien; zoo dat de onroomschen hunne eigene kerkelijke uitgaven moeten dragen en buitendien de uitgaven der katholieke kerk moeten helpen goedmaken. Dat deze staat van zaken door liberalen als Mendez afgekeurd wordt, is natuurlijk."
RUSLAND. Berigten uit St. Petersburg van de vorige week melden dat de vijandelijkheden aan de Chinesche grenzen onder aanvoering van den generaal Kolpatowski met goed gevolg voortgezet werden. Nadat de troepen des Sultans van Kuldscha in vier gevechten verslagen waren en de door hare bezetting verlatene stad Suidun vermeesterd was, had de Sultan zich genoodzaakt gezien om zich met het uit 2000 soldaten bestaande overschot zijner strijdkrachten over te geven. Den volgenden dag had de generaal Kolpatowski zijnen intogt in de hoofdstad Kuldscha gehouden, waar nog 13 bronzen kanonnen en eene menigte andere wapenen buit gemaakt werden. — Een stoomschip van de Russische Stoomvaart-maatschappij , welke in Odessa gevestigd is en ook de exploitatie der van daar uitgaande spoorweglinie heeft, is dezer dagen van zijne eerste reis naar China terug gekomen met eene lading van 2600 ton thee, regtstreeks uit China door hst Suezkanaal voor kooplieden van Moskau aangevoerd. Dit is, als eene voor die maatschappij en voor Ruslands handel heuglijke en veelbelovende gebeurtenis, den 20sten dezer te Odessa met een groot feestmaal gevierd. TURKYE. In het Journal de Bruxelles en andere katholieke dagbladen komt het volgende berigt vóór: » Er is zeer onlangs een vrij ernstige twist tusschen den Turkschen gouverneur van Jeruzalem en den Franschen consul aldaar opgerezen; het betreft al wederom het oude geschilpunt, namelijk het regt der verschillende kerkgenootschappen op het bezit of gebruik van de gewijde gebouwen en oorden in Jeruzalem. » De aanleiding welke ditmaal dat geschilpunt wederom heeft doen
te berde komen , was dat de Armenische Christenen den toegang tot het gedeelte der op 's Heilands graf gebouwde kerk, hetwelk zij in het bezit hebben, aan de katholieke Christenen ontzegden, en wel met hedoel om een blijk van afkeuring van het nieuwe leerstuk der Pauset lijke onfeilbaarheid te geven » De katholieken besloten met gelijke munt te betalen; zij ontzegden aan de Grieksche monniken den toegang tot het heiligdom hetwelk de Grot der Heilige Maagd genoemd pleegt te worden , en dat in het onbetwiste bezit der katholieken is. » De Turksche gouverneur heeft zich in het geschil gemengd en de Armeniers :n het gelijk gesteld. Hierdoor gedrongen heeft de Fransche consul dadelijk partij voor de Latynsche monniken gekozen." BELGIË. De Brusselsche dagbladen van gisteren wijden meest allen een artikel aan de inwijding van den spoorweg van Mechelen tot Ter Neuzen , welke verleden Zaturdag door de concessionarissen in bijzijn van vertegenwoordigers der Belgische en der 'Nederlandsche regering, voor het verkeer is opengesteld. Na het bij die gelegenheid gehouden feestmaal vermeld te hebben zegt het Journal de Bruxelles: » De inwijding dezer belangrijke spoorweglinie kenmerkte zich meer door den geest van broederschap die daarbij heerschte, dan door vertoon en praal; het mogt in alle opzigten eene internationale plegtigheid worden genoemd." De Indépendance Beige zegt in haar berigt: » Ter Neuzen, hetwelk den zeearm beheerscht die voor Vlaanderen eenen korten weg naar Engeland oplevert, is thans reeds eene haven van eenig belang; het gaat door de openstelling der nieuwe spoorweg-communicatie eenen tijd van grooten bloei te gemoet." — Blijkens eene officiele opgave, voorkomend in den Moniteur Beige van gisteren, is van het kapitaal der Belgische staatsschuld, namelijk 586,885,932 francs, door aflossing en inkoop een bedrag van bijna 78 millioen francs uitgedelgd, zoodat er nog eene schuld in kapitaal van 509,243,582 francs blijft bestaan.
TELEGRAPHISCHE BERIGTEN Parys , 29 Augustus. Volgens berigten uit Versailles van heden morgen lieerscht er eene algemeene verwarring onder de partijen, welke alle, de eene om deze, de andere om gene reden, ontevreden zijn over het rapport van den heer Vitet. Naar men verzekert heeft do republikeinsche linker zijde besloten de conclusie van het rapport niet goed te keuren. In eene gisteren-avond gehouden bijeenkomst van de onderscheiden fractien der meerderheid is lang beraadslaagd over een voorstel, strekkende om het presidentschap der republiek aan den heer Thiers op te dragen onder de voorwaarden, omschreven bij de republikeinsche constitutie van 1848. Een der leden deed opmerken dat de aanneming van dit amendement noodzakelijk de aftreding van den heer Thiers ten gevolge zou hebben. Door verscheiden leden werd de houding van den heer Thiers scherp gegispt. Er werd geen definitief besluit genomen. Naar men verzekert zal door een lid het voorstel gedaan worden om eenvoudig tot den status quo van Bordeaux terug te keeren De heer Thiers zelf wordt gezegd zeer ontevreden over Vitet's rapport te zijn. Men gelooft dat het door den minister Dufaure voorgestelde amendement door de meerderheid goedgekeurd zal worden , maar het votum der linker zijde is onzeker geworden ten gevolge van de verklaring dat de Vergadering als staatregelende vergadering handelt. Heden zullen tusschen gedelegeerden der verschillende fractien van de Vergadering en de regering drukke onderhandelingen plaats hebben ; men hoopt dat er onderlinge overeenstemming tot stand zal komen. De komst van den graaf von Arnim is op nieuw vertraagd; hij zal dezen avond aankomen. Parys , 29 Augustus. De republikeinsche linker zijde weigert zich met de uiterste linker zijde te vereenigen om op de ontbinding deiNationale Vergadering aan te dringen, daar zij die ontbinding voor het tegenwoordige onraadzaam en zelfs gevaarlijk keurt. Volgens le Temps zou de graaf van Chambord aan-de legitimistisclie afgevaardigden aanbevolen hebben om geen gevolg te geven aan het voornemen om in plaats van den heer Thiers een ander tot president der republiek te verkiezen. Parys , 30 Augustus. Een door het Journal des Débals medegedeeld schrijven uit Versailles zegt. dat de commissie en de meerderheid deiKamer zich voor de aanneming van het door den minister Dufaure voorgestelde amendement verklaard hebben, en dat men zich dien ten gevolge met het tot stand komen van eene schikking vleit. Bordeaux , 29 Augustus. Van wege den staf der nationale garde alhier is eene bekendmaking aangeplakt, houdende dat de heer Thiars aan den maire der stad beloofd heeft dat de nationale garde van Bordeaux, uit aanmerking van de door haar bewezene dionsten, het laatst van alle ontbonden zou worden. Bern , 29 Augustus. Het Fransche gouvernement heeft verklaard zijne aanvrage om uitlevering van Razoua in te trekken. Berlyn , 29 Augustus. De National-Zeitung zegt uit eene goede bron vernomen te hebben , dat de graaf Waldersee als Duitsch zaakgelastigde van Parys teruggeroepen is en door den graaf von Arnim als gezant met eene buitengewone zending vervangen wordt. Koningsberg , 29 Augustus. In de week van 18 tot 25 Augustus zijn hier 3*29 personen aan de cholera overleden , waaronder 127 kinderen. In Danzig heeft eergisteren en gisteren geen ziektegeval plaats gehad. München , 29 Augustus. Het antwoord van het ministerie van eeredienst op het voorstel der bisschoppen om het placet af te schaffen ïs gisteren aan den aartsbisschop van München toegezonden. Naar men uit eene goede bron verneemt is het aanzoek om opheffing van het placet van de hand gewezen. Voor het overige wordt in het uitvoerige antwoord het standpunt der regering tegenover het kerkelijke vraagstuk in het breede toegelicht, betoogd dat de dusver door de bisschoppen gevolgde handelwijs in verscheiden opzigten strijdig met de constitutie is, en verklaard dat de regering de katholieken, die zich op het constitutionele terrein plaatsen, beschermen zal.
W eenen , 29 Augustus. De Neue Freie Presse gelooft te kunnen ve rzekeren dat in Gastein een vredeverbond tot stand is gekomen, „ er io-t tegen iederen toekomstigen stoorder van den vrede in Europa, jfiet" alleen Oostenrijk on Pruissen zouden tot dat verbond behooren, maar Italië zou insgelijks tot hetzelve toegetreden zijn, en misschien zou ook Kusland zich daarbij voegen. Fi.okence , 29 Augustus. Eene deputatie bestaande uit verscheiden aanzienlijke Romeinen heeft zich b'j den president-minister vervoegd om bet leedwezen van alle ingezetenen van Rome over de aldaar laatstelijk voorgevallene wanordelijkheden te betuigen en hunne stoffelijke en zedelijke medewerking aan te bieden. De minister heeft aan de deputatie zynen dank betuigd en gezegd jat de regering de wetten in allen deele zal doen eerbiedigen, en dat a |Ie wanordelijkheden moeten tegen gegaan worden , vermits deze alleen 'slands vijanden in de hand werken. Madrid , 29 Augustus. Alle uit Londen in Spaansche havens aankomende schepen worden wegens de cholera aan quarantaine onderworpen , de uit Ierland en Schotland komende aan eene driedaagsche observatie-quarantaine. De uit Cuba komende schepen moeten wegens de gele koorts quarantaine houden. Londen , 30 Augustus. De Koning der Belgen heeft gisteren de tentoonstelling alhier bezocht en vertrekt morgen naar Ostende , waar hij eenige weken zal verblijven. Newcastle, 30 Augustus. De Duitsche werklieden , welke herwaarts ontboden zijn ter vervanging van de Engelschen die het werk gestaakt hebben , weigeren insgelijks te werken en doen dezelfde eischen als de Engelsche werklieden. New York, 29 Augustus. Goud-agio 12 3 / 4 .
---

