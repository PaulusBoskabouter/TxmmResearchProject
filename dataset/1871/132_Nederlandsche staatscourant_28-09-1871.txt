NEDERLANDEN. 's GRAVENHAGE, den 27sten September 1871.
Door eene Commissie uit de Tweede Kamer der Staten-Generaal is gtsteren namiddag het navolgende adres dier Kamer, ter beantwoording van de Troonrede, aan Zijne Majesteit den Koning aangeboden : Sire ! Het verblijdde de Tweede Kamer der Staten-Generaal van Uwe Majesteit te vernemen , dat de toestand van het Vaderland gunstig mag heeten en de betrekking met alle Mogendheden op den meest gewenschten voet bleef. De hartelijke deelneming van een naburig land in de plegtige hulde aan voor Nederland roemrijk gevallen strijders bewezen, heeft ook ons met gevoelens van erkentelijkheid vervuld. Voor de zee- en landmagt, zoo in het moederland als in de Overzeesche bezittingen , en evenzeer voor de ambtenaren van den Waterstaat, zal de loffelijke vermelding, die hun te beurt viel, voorzeker een nieuwe spoorslag tot voortdurende pligtsbetrachting zijn. Voorstellen om 's lands weerbaarheid op voldoenden grondslag te vestigen , zien wij met belangstelling te gemoet. Met genoegen ontvingen wij de verzekering dat, ofschoon onze instellingen van onderwijs over het algemeen aan het doel beantwoorden, aanvulling of nieuwe regeling van sommige deelen voorbereid wordt. Die toezegging opent het uitzigt, dat de gewenschte hervorming van het hooger onderwijs geen vertraging te duchten heeft. Warme belangstelling in den bloei der verschillende takken van ons volksbestaan doet ons den ijver te meer waarderen, waarmede van overheidswege en door bijzondere krachten gezorgd wordt voor den aanleg en de voltooijing van werken en het behartigen van ondernemingen die de algemeene welvaart bevorderen. De aangekondigde voordragten betreffende het regtswezen en de herziening onzer finantiele wetgeving zullen wij met naauwgezetheid onderzoeken. De mededeelingen, die ons den toestand van de koloniën en bezittinjen van het Rijk als over het algemeen bevredigend schetsen, Stellen wij op prijs en niet te vergeefs wordt voor do voorziening, aldaar door gewigtige belangen gevorderd, op onze ijverige medewerking gerekend. Met die gevoelens bezield aanvaarden wij, Sire, onze werkzaamheden in het vertrouwen , dat zij onder Hooger zegen vruchtbaar zijn zullen voor het heil des volks. Zijne Majesteit de Koning heeft daarop het volgende geantwoord: Mijne Heeren! Ik verzoek U de Tweede Kamer dank te zeggen voor haar adres en haar te verzekeren dat Ik met groot genoegen vernomen heb de daarin uitgedrukte gevoelens, en met vertrouwen de vruchten van haren arbeid in het nu aangevangen zittingjaar te gemoet zie. Bij Zijner Majesteits besluit van den 26sten September 1871 , n°. 15, is benoemd tot griffier bij het kantongoregt te Medemblik C. Warnsinck , candidaat-notaris aldaar. Bij Zijner Majesteits besluit van den 26sten September 1871, n°. 16. is benoemd tot griffier bij het kantongp egt te Appingedam mr. U. Stheeman, thans griffier bij het kanfr jregt te Beetsterzwaag. MINISTERIE VAN FINANTIEN. Telegkafie. De klerk bij den Rijkstelegraaf J. Vergouwe is met ingang van heden benoemd tot Rijkstelegraaf kantoorhouder te Katwijk. 's Gravenhage, den 27sten September 1871. Namens den Minister, De Secretaris- Generaal, Bartstra.
---

BUITENLANDSCHE BERIGTEN. FRANKRIJK.
Volgens onderscheiden berigten doet de Bonapartisten-partij in Frankrijk veel moeite om aanhang onder de militairen te winnen, en is het gouvernement deswege ernstig bezorgd. De Avenir Liberal, een orgaan dier partij te Parys, doet opmerken dat al de haar verweten » woelingen, zamenzweringen, kuiperijen" enz. geschieden met geoorloofde en openlijke middelen, zoo als door elke partij tot verbreiding harer begrippen gebezigd worden.
» Dat alles wat onze tegenpartijders ons zoo euvel duiden — zegt dat blad — zou in hun oog geenerlei beduidenis hebben zoo het geenen weerklank in den volksgeest vond." SPANJE. De Londensche Times zegt in zijn nommer van gisteren : « Volgens de jongste berigten uit Madrid was de staat der politieke zaken er, in verband met de aanstaande opening van de zitting der wetgevende kamers, van vrij ingewikkelden aard geworden. De portefeuille van buitenlandsche zaken is sedert de optreding van het bestaande ministerie. ad interim in de handen van den minister van oorlog geweest; zij is beschikbaar gehouden in de hoop op eene verzoening tusschen den president-minister Zorilla en den heer Sagasta , dien Zorilla van den beginne af gewenscht heeft als minister van buitenlandsche zaken in zijn kabinet te doen treden. Herhaaldelijk is die portefeuille den heer Sagasta aangeboden , maar telkens door hem afgewezen ; en alzoo is de breuk tusschcn het ministerie en het onder Sagasta's leiding staande gedeelte der progressisten-partij grooter geworden. »Daarbij komt dat er een nieuwe voorzitter der Kamer van Afgevaardigde gekozen moet worden, dewijl de heer Olozaga, die laatstelijk voorzitter der Kamer was, de betrekking van Spaansch gezant bij het Fransclie gouvernement aangenomen heeft. Van wege het ministerie werd de heer Rivero voor het voorzitterschap der Kamer aanbevolen; doch deze keuze ontmoette bij voorbaat veel tegenkanting; en er werd verzekerd dat aan de zijde der vereenigde oppositiepartijen bij velen het voornemen bestond om bij de keuze des voorzitters hunne stem aan den heer Sagasta te geven. » In deze omstandigheden is het de verwachting van velen, dat het ministerie zijn ontslag nemen of tot het ontbinden der Kamer van Afgevaardigden overgaan zou indien het bij de keuze van den voorzitter der Kamer eene nederlaag leed. In allen gevalle schijnt eene gedeeltelijke kabinetsverandering in sommige kringen van Madrid als aanstaande beschouwd te worden. i) De begrooting van staatsuitgaven en inkomsten voor het reeds aangevangen dienstjaar moet terstond bij den aanvang der wetgevende zitting ingediend worden. Bij het optreden van het tegenwoordig ministerie verkreeg de minister \an finantien, de heer Ruiz Gomez, magtiging van de Cortes om de toen reeds voorgedragen staatsbegrooting, in afwachting harer wettelijke vaststelling, voorloopig als rigtsnoer te volgen , mits hij door bezuinigingen het totaal der staatsuitgaven tot een bedrag van vier en twintig millioen pond sterling deed dalen; het vervullen van dit beding was eene moeijelijke taak, want het gemelde totaal was nog 1,100,000 pond sterling beneden het laagste punt, bereikt door den vorigen minister van finantien, den heer Moret, onder wiens handen het totaal der jaarlijksche uitgaven op de staatsbegrooting reeds met 3,600,000 pond sterling verminderd was geworden. n In de onderstelling dat het gemelde beding is of wordt vervuld , wordt de opmerking gemaakt dat er nog een tekort is, want dat het totaal van de jaarlijksche ontvangsten der schatkist in de laatste jaren niet meer dan negentien millioen pond sterling heeft beloopen. Dit tekort is het gouvernement, naar verzekerd wordt, voornemens vóór het indienen zijner finantiele plannen en rekeningen bij de Kamers, te dekken, op welke wijze en tot welken prijs dan ook; en alzoo is, naar gezegd wordt, het verhoogen der belasting op de binnenlandsche schuld met vijf k vijftien percent en het uitbreiden dier belasting tot de buitenlandsche schuld, bij het ministerie wederom een onderwerp van beraadslaaging geworden. » De Epoca , een doorgaans goed onderrigt dagblad van Madrid, verzekert in haar nommer van 18 September , dat er tot de even gemelde verhooging en uitbreiding der belasting op de rente der Spaansche staatsschuld definitief was besloten, en dat er onverwijld eene voordragt daartoe bij de Kamer van Afgevaardigden zou worden ingediend. Aan eenen anderen kant werd verzekerd dat die noodlottige stap door den heer Gomez, den minister van finantien , anders dan door zijne ambtgenooten en door den president-minister Zorilla werd beoordeeld , dat hij deswege zijn ontslag zou nemen, en dat hij door den heer Sabino Herrera , eenen nabestaande van Zorilla , aan het hoofd van het ministerie van finantien vervangen zou worden. Doch na al de door het Spaansche gouvernement gegeven verzekeringen kunnen wij bezwaarlijk gelooven dat er eenig ministerie in Spanje gevonden of zamengesteld zou kunnen worden, hetwelk kon besluiten om door zulk eenen willekeurigen stap 's lands eer en crediet te krenken juist terwijl Spanje op het punt was van zijne plaats onder de crediet hebbende en vertrouwen genietende Staten te hernemen." — Blijkens de berigten uit Madrid van 25 September werd aldaar toen verzekerd dat de heer Figuerola, een staatkundige van de progressisten-partij, die na de September-revolutie minister van finantien is geweest, tot minister van buitenlandsche zaken zou worden benoemd. Aan de Madridsche effectenbeurs liepen den 25sten dezer geruchten van eene kabinetskrisis, die zou veroorzaakt zijn door verschil van
gevoelen onder de ministers omtrent het denkbeeld om vijftien percent belasting van den interest der Spaansche staatsschuld te heffen. — Verleden Maandag heeft de Koningin Isabella, volgens een berigt van den Paryschen Constitutionnel , te Parys een aantal van hare aanzienlijkste aanhangers bij zich vereenigd, om hen te raadplegen, en heeft zij hen verwittigd van het mislukken der pogingen om de takken der Spaansche Bourbons-familie onderling te verzoenen. ZWITSERLAND. Den 25sten dezer is het congres van het zoo genaamde Vredeverbond te Lausanne geopend , minder talrijk dan verwacht was, en zonder eenige deelneming van de zijde der stedelijke bevolking. Die vereeniging stelt zich voor, Europa tot eene eedgenootschappelijke republiek te maken, op welken weg zij meent tot duurzame verzekering van den algemeenen vrede te kunnen geraken. De beraadslaging welke op den 25sten in het congres werd gevoerd, was over het geheel van gematigden aard. Wel werd door eenen van de aanwezigen de Internationale verdedigd ; maar de bestuurders beweerden dat het Vredeverbond en de Internationale geenszins voor ééne en dezelfde vereeniging te houden waren. Andere dan vreedzame middelen ter vestiging der Vereenigde Staten van Europa kwamen er niet in aanmerking. RUSLAND. Uit eene mededeeling van het officiele dagblad van het Russische gouvernement blijkt voortdurende afneming der cholera-epidemie in het Russische rijk gedurende de week van 9 tot 16 September. Er worden in die mededeeling evenwel acht gouvernementen genoemd als in eenige districten nog vrij wat van die epidemie lijdende.
TURKYE. Een bij de Indépendance Beige ontvangen schrijven uit Konstantinopel van 15 September zegt: » Het nieuwe ministerie des Sultans is gevormd ; het bestaat grootendeels uit mannen welke nog geen deel van het hoog bewind hadden uitgemaakt, maar die reeds in minder hooge betrekkingen de achting des publieks hadden verworven. » Mahmud-Pascha, dusver minister van marine, heeft aanleg om met eenige oefening een goed grootvesier te worden. De benoeming van Server-pascha tot minister van buitenlandsche zaken is eene zeer gelukkige keuze. Er is nog geen nieuwe minister van finantien; die betrekking schijnt bestemd te zijn voor Sadyk-pascha, thans gouverneur van Smyrna, maar die vroeger reeds eenen tijd lang minister van finantien is geweest. i) De vorming van het nieuwe ministerie heeft eene groote verandering in het personeel der ambtenaren van den tweeden rang ten gevolge gehad; de directeurs-generaal van bijna al de ministerien en de gouverneurs van verscheiden provinciën zijn door andere personen vervangen. n Sedert den dood van den grootvesier Aali-pascha schijnt de Sultan meer persoonlijk deel aan het bestuur des rijks (e nemen; zoo heeft hij den nieuwen grootvesier in oen schrijven eenige regeringsbeginselen , een programma van regeringsbeleid om zoo te zeggen , voorgeschreven." — De Parysche dagbladen bevatten berigten uit Konstantinopel van 25 September, volgens welke zelfs eenige leden van den staatsraad, hoewel naar de wet onafzetbaar zijnde, door andere personen waren vervangen. De staatsraad bestaat nu uit 35 leden, waaronder negen christenen zijn. VEREENIGDE STATE IV. Den llden dezer zou de heer Conolly, de controleur der stedelijke kas van New York. aan de commissie van verificatie de bescheiden tot staving der in 1870 gedane betalingen voorleggen; doch in den morgen van dien dag werd bevonden dat die bescheiden eenige uren goleden gestolen waren geworden ; tusschen 6 en 8 ure 's ochtends was iemand na het uitligten eener glasruit heimelijk het locaal der stedelijke secretarie binnen gedrongen, had er de bedoelde bescheiden uit eene groote massa stukken genomen en zich daarmede heimelijk weder verwijderd. De burgemeester der stad, de heer Hall, vreezende dat de verdwijning dier thans beslissend gewigt hebbende stukken de bevolking in haren argwaan zou stijven, en geene magt hebbende om den controleur der stedelijke geldmiddelen in zijne bediening te schorsen , zocht Conolly tot vrijwillige aftreding te bewegen en slaagde hierin. Intusschen won onder de bevolking van New York de meening veld, dat het door de stedelijke kas in de laatste jaren ten gevolge van oneerlijk en achtoloos beheer geleden verlies de hoogste dusver gemaakte ramingen nog te boven ging; en het werd bekend, dat er op het grootboek der nationale schuld te Washington sedert eenigen tijd en achtereenvolgens een bedrag van vijf millioen dollars als eigendom der echtgenoote van Conolly ingeschreven was. — Onder de handwerkslieden te New York is het plan opgevat om aan de werkgevers de beperking van het dagwerk tot acht uren als regel op te dringen. Den 13den Septembor zou er eene groote demonstratie tot dat doel worden gehouden, bestaande in eenen optogt door de straten der stad , waaraan denkelijk wel tien duizend werklieden zouden deel nemen. ZUID-A F RIK A. Er zijn berigten uit Zuid-Afrika ontvangen, loopende tot 23 Augustus. De zitting van het parlement der Kaapkolonie was den 12den dier maand door den gouverneur, den heer Barkly, gesloten met eene aanspraak waarin het volgende onder anderen voorkwam: ii Er is door mij eene commissie uit leden der beide kamers van het parlement zamengesteld om het denkbeeld van de vereeniging der Britsche gewesten in Zuid-Afrika tot een eedgenootschap grondig te onderzoeken. n Van de andere vraagstukken, waarop ik u in mijne openingsrede verzocht de aandacht te vestigen, is de annexatie van die gedeelten der diamant-districten, welke toebehooren aan de Griquas en andere inlandsche stammen, die verzocht hebben als Britsche onderdanen te worden aangenomen, verreweg het belangrijkste. n Het verheugt mij, dat de beide Huizen bij adres aan de Kroon ingestemd hebben omtrent het wenschelijke en noodzakelijke der aanhechting, en ik dank u voor het vertrouwen hetwelk gij wel in mij
persoonlijk hebt willen stellen, door mij te magtigen om in afwachtin» van het aannemen eener wet, regelende het bestuur der aldus aan te hechten territorien, zoodanige maatregelen te nemen als noodig moeten zijn voor de handhaving van orde, het innen der belastingen en het bedeelen des regts aldaar. i) Het uitvoerend bewind zal alles doen wat onder de ingewikkelde omstandigheden uitvoerbaar is, om tot die uitkomsten te geraken. Gij moogt er staat op maken, dat van mijne zijde ook iedere poging zal worden aangewend om zoo spoedig mogelijk eene minnelijke beslechting der grensgeschillen tot stand te brengen , zoowel met de Zuid-Afrikaansche Republiek als met den Oranje-Vrijstaat. ii De met eerstgenoemde hangende punten zijn reeds ter finale beslissing voorgelegd aan den scheidsregter, aangewezen in de te Klipdrift gesloten overeenkomst; en daar ik den president van laatstgenoemde berigt heb dat Harer Majesteits regering weigert in iedere andere wijze van beslechting van de geschillen met den Vrijstaat toe te stemmen, kan moeijelijk worden verwacht dat ZHEdele langer weigeren zal toe te stemmen in de aanstelling eener commissie om ter plaatse zelve getuigenis in te winnen omtrent de geldigheid van kapitein Waterboer's regt op de landerijen waarop hij aanspraak maakt. i) Het verblijdt mij, dat gij insgelijks hebt toegestemd in de aanhechting van Basutoland aan de kolonie." Het Kaapsche Volksblad , hetwelk in de Kaapstad in de Hollandsche taal en in den geest der oud-Hollandsche bevolking wordt geschreven, zegt in een van zijne jongst ontvangen nommers: n Het nieuws uit de diamant-velden van Zuid-Afrika blijft hoogst aanmoedigend voor degenen die zich met het zoeken van edelgesteenten willen verrijken ; de vondsten nemen er telkens in aantal en belangrijkheid toe, zoo zeer dat de koopwaarde der groote diamanten, welke wegens hunne zeldzaamheid hoog in prijs zijn, welligt spoedig zal beginnen te dalen. n De Engelsche regering heeft per depêche aan den Gouverneur deiKaapkolonie doen weten, dat zij weigert, de arbitrage betreffende de betwiste diamant-gronden te onderwerpen aan de uitspraak van eene der mogendheden door den Vrijstaat genoemd — Pruissen, Amerika of Holland. Hoe enorm groot het verschil zijn moge tusschen de beide strijdende partijen, in deze quaestie staan ze op hetzelfde standpunt; en als er nog onderscheid is, komt zulks ten voordeele van den Vrijstaat, die den kamp voert voor eigen regten, terwijl Engeland den handschoen opneemt voor een door listige gelukzoekers opgewarmden neger, diende Koningin ter kwader ure onder hare beschermende vleugels heeft genomen en nu der kolonie op den hals schuift. Nu heeft de Engelsche minister mooi praten van met geen buitenlandsche inmenging te doen te willen hebben; maar President Brand heeft even veel regt om te zeggen dat hij geen Engelschen of kolonialen scheidsregter verkiest. Geschiedt zulks, dan komt de Kaapsche regering in een moeijelijk dilemma: want gaat ze, overeenkomstig de vergunning van het Parlement — die natuurlijk eerst nog bij de wet moet geregeld worden — tot de aanhechting over, dan zal het de vraag wezen , wat zij daarbij als onbetwist grondgebied beschouwt. En als de Gouverneur gevolg wil geven aan het verlof dat het Parlement hem reeds geschonken heeft, om maatregelen te nemen tot het innen van belastingen , het bewaren der orde en het bedeelen des regts in die gewesten, dan kunnen de ergste conflicten daaruit voortvloeijen. Eene regtstreeksche bemoeijenis met het in geschil zijnde territoir zou gelijk staan met eene oorlogsverklaring aan den Vrijstaat. En daar het Engelsche gouvernement in elk geval de handen zal t'huis houden , zou het, als het ooit tot daden van vijandschap kwam , een strijd moeten zijn tusschen broeders, tusschen stamgenóoten. En de einduitslag zou nog alles behalve zeker zijn.- Want 't is er verre van daan, dat de tegenwoordige bewoners van de diamant-gewesten bijzonder op eene vereeniging met de Kaapkolonie gesteld zouden zijn — Klipdrift misschien uitgezonderd, dat nu sedert eenige maanden onder het bestuur staat van een halfslachtig agent, die zijn mandaat houdt gedeeltelijk van de Kaapsche Regering en gedeeltelijk van Waterboer, en die, naar het schijnt, er bijzonder zijn werk van maakt, ook eene soortgelijke opdragt van andere inlandsche opperhoofden te bekomen. Aan de Pniel-zijde van de rivier is men volkomen tevreden met de administratie van den Vrijstaatschen zaakgelastigde, den heer Truter, die onder de talrijke heterogene massa's op voorbeeldige wijze regt en orde weet te handhaven, zoo zelfs dat Gouverneur Barkly, onder andere bezwaren tegen eene buitenlandsche arbitrage, ook dit genoemd heeft, dat door den langen tijd die daarmede verloopen zou, de feitelijke jurisdictie inmiddels tot eene regterlijke souvereiniteit zou worden bestendigd, welke het onverstandig en ongewenscht zou zijn te verstoren in geval de einduitspraak nadeelig voor den Vrijstaat mogt zijn. 't Is ook inderdaad moeijelijk te vatten, wat de bevolking dier gewesten met mogelijkheid bij de aanhechting ook de kolonie zou kunnen winnen; en hoe gaarne aan een groot gedeelte dier duizenden regtstreeks Britsch gezag zou zien invoeren, is het hoogst twijfelachtig, of de Gouverneur veel bijval zou vinden met het opdringen van Kaapsch bestuur. ii De regering der Kaapkolonie is met die van den Oranje-Vrijstaat in onderhandeling over een posttractaat, dat, als het tot stand komt, het briefport aanmerkelijk verminderen zal, door heidelanden, wat het postverkeer aangaat, tot één te maken."
TELEGRAPHISCBE BERIGTEN Londen , 26 September. De heer Gladstone heeft te Aberdeen in eene openbare vergadering eene redevoering gehouden, waarin hij zeide dat een onbevlekte naam het doel van zijn streven is. Op een feest der maatschappij van tuinbouw te Hugenden heeft de heer Disraëli eenen toast op de Koningin ingesteld, waarbij hij met warmte de trouw en gehechtheid der natie aan hare vorstin uitdrukte. en zeide dat de bezigheden der Koningin uiterst vermoeijend waren, en dat niemand beter dan Hare Majesteit bekend was met al de traditien der binnen- en buitenlandsche politiek van Engeland. Het Russische eskader, waarop zich de grootvorst Alexis bevindt, is van Falmouth naar de Vereenigde Staten vertrokken. Londen, 27 September. In de gezondheid der Koningin is geene verbetering gekomen. Ten gevolge van het openen van onderhandelingen is het voor Duitschland bestemde goud gisteren niet uit de Bank genomen, gelijk eerst bepaald was. Men gelooft intusschen dat een tweede millioen gezonden maar niet uit de Bank genomen zal worden. Parys, 26 September. Naar men verzekert heeft de graaf von Arnim
in de gisteren met den lieer Thiers gehouden bijeenkomst te kennen gegeven, dat hij de onderhandelingen hervatten zal zoodra hij het door hem naar Berlyn gezondene definitive ontwerp der conventie over de arenstolregten van daar terug zal hebben ontvangen. Men verzekert dat ter zake van de mishandeling van Duitschers te Lyon geone nota's gewisseld zijn, maar dat de graaf von Arnim daaromtrent slechts mondeling eenige aanmerkingen gemaakt heeft, waarop door den minister de Rémusat een bevredigend antwoord is gegeven. Madrid , 26 September. De tegen den 28sten dezer aangekondigde bijeenkomst van de leden der meerderheid is tot den 30sten uitgesteld. Het is thans zeker dat de heer Sagasta als candidaat voor het voorzitterschap tegenover den regeringscandidaat Rivero gesteld zal worden. Saragossa , 26 September. De Koning, wiens komst sedert Zondag verwacht werd, zal heden avond alhier aankomen en luisterrijk ontvangen worden. Rome , 28 September. De Liberta berigt dat de Koning denkelijk in het begin van November weder te Rome zal komen, en dat er •over materiele aangelegenheden rakende het Vaticaan onderhandelingen met den cardinaal Antonelli gevoerd worden. Dit laatste berigt is volgens eene mededeeling van den Observatore Romano onwaar. Florence , 26 September. Het door Londensche bladen medegedeelde berigt dat er op het plein voor de St.-Pieterskerk te Rome troepen gelegerd zouden zijn, daar men voor eenen volksopstand vreesde, is geheel van grond ontbloot. Volgens berigt uit Rome zag men eerstdaags eene Pauselijke ency■clica te gemoet, waarin over de benoeming van bisschoppen in Italië gehandeld zou worden. Lausanne , 26 September. In de zitting van het congres van heden heeft de heer Lemonnier een rapport over de sociale quaestie uitgebragt, waarin hij den individueion eigendom verdedigde. De heer Sonnemann bestreed dit rapport; mevrouw André Leo verdedigde de Parysche Commune; zij werd met de kreten: Weg met de Commune! Weg met Versailles! Leve de vrijheid! in de rede gevallen, en toen daarop een der secretarissen insgelijks de partij der Commune nam, werd hij buiten de deur geworpen en ontstond er een onbeschrijflijk rumoer, te midden waarvan mevrouw Leo het spreekgestoelte verliet. De heer Hodgson uit Londen deed verslag van de bezadigde wijze waarop in Engeland hervormingen tot stand gebragt worden. Mevrouw Delhomme verdedigde mevrouw Leo en zeide dat het eene •ongehoorde schande was dat eene vrouw op zoodanige wijze in de redo gevallen werd; maar ook deze spreekstor werd uitgejouwd en genoodzaakt de tribune te verlaten. De zitting werd onder algemeene opschudding ten 6 ure gesloten. Kragujewatz , 25 September. In het antwoord-adres betuigt de Landdag van Servie groot vertrouwen op de regering, alsmede den wensch om de reorganisatie en versterking der Servische landweer te zien voltooijen , zijnde er eene groote taak voor die gewapende magt "weggelegd, gelijk het adres zegt. Washington , 26 September. De Commissarissen tot regeling der uitvoering van het tractaat van Washington hebben heden eene vertrouwelijke maar niet formele bijeenkomst gehouden. Zij zullen weldra ihunne werkzaamheden aanvangen. New York , 26 September. Goudagio 14 7 2 .
---

