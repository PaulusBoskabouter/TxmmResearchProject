NEDERLANDEN. 's GRAVENHAGE, den 10den Junij 1871.
Hij Koninklijk besluit van 8 Junij 1871, n°. 23, is aan den heer O. Z. van Sandick jr., op zijn verzoek , eervol ontslag verleend uit zijne betrekking van commies der posterijen van de 3de klasse, met vrijlating om zijne aanspraak op pensioen te doen gelden. MINISTERIE VAN BINNENLAND SC HE ZAKEN. De Minister van Staat en van Binnenlandsche Zaken; Gelet op art. 13 der wet van 1 Junij 1865 ( Staatsblad n°. 59); Heeft goedgevonden te bepalen: 1°. dat de Commissie, belast met het examineren van hen die het diploma, vermeld in art. 16 der wet, wenschen te verkrijgen, zitting zal houden op Dingsdag 27 Junij e. k. en volgende dagen, te Utrecht; 2". dat de Commissie, belast met het examineren van hen die eene acte van bevoegdheid als arts wenschen te verkrijgen, of hunne vroeger verkregene bevoegdheid verder wenschen uit te breiden, overeenkomstig artt. 27 en 28 dier wet, zitting zal houden op Maandag 12 Junij e. k. ■en volgende dagen, te Botterdam.; 3°. dat de Commissie, belast met het examineren van hen, die eene acte van bevoegdheid als hulpapotheker of als apotheker wenschen te verkrijgen, zitting zal houden op 26 Junij e. k. en volgende dagen te Amsterdam. 'sGravenhage, 2 Junij 1871. Voor den Minister, De Secretaris-Generaal, Hubrecht. MINISTERIE VAN BlIITENL ANDSCIIE ZAKEN. Volgens eene mededeeling van den Italiaanschen gezant is de opening van het maritiem congres te Napels uitgesteld tot 29 Junij aanstaande.
---

BUITENLANDSCHE BERIGTEN. FRANKRIJK.
De gisteren vermelde circulaire van den Franschen minister van buitenlandsche zaken, gedagteekend te Versailles den 6den Junij, betrekkelijk de oorzaken en den aard van den Paryschen opstand, heeft vooral ten doel de gouvernementen van Europa opmerkzaam te maken op het streven der Internationale. Zij zegt: n Ziedaar, mijnheer de gezant, hoe ik mij die gebeurtenissen verklaar, welke den geest.verbijsteren en het gevoel stuiten , en die onverklaarbaar schijnen wanneer zij niet opmerkzaam worden nagegaan en in haren loop gevolgd. » Doch ik zou een van de hoofddoelen dier akelige gebeurtenis onvermeld laten, zoo ik niet herinnerde dat de Jacobijnsche naapers van 1793, die de aanmatiging hadden van een politiek stelsel te willen invoeren , in het aanstoken en leiden van den Paryschen opstand anderen aan hunne zijde hadden, namelijk de opperhoofden van een thans berucht genootschap, de Internationale geheeten, hetwelk misschien nog krachtiger dan zijne medepligtigen tot de Parysche beweging heeft bijgedragen, daar zijn invloed steunde op de getalsterkte, op de gehoorzaamheid der ondergeschikte leden, en op den geest van wereldburgerschap en van onverschilligheid jegens het vaderland. n De Internationale Vereeniging van arbeidslieden behoort voorzeker tot de gevaarlijkste welke de gedachten der regeringen tot zich moeten trekken. Het tijdstip liarer stichting is reeds verre achter den rug. Doorgaans wordt gezegd dat zy tijdens de algemeene tentoonstelling van het jaar 1862 is opgerigt. Ik geloof dat zij ouder is. i) Dat de arbeidslieden onderlinge toenadering door vereeniging zoeken is iets natuurlijks en regtmatigs. Zij zijn daarop nu reeds meer dan veertig jaren bedacht geweest; en al zijn zij in hun streven door de wetgeving en door de regtbanken belemmerd, zij hebben daarin desniettemin onafgebroken volhard. Doch in de laatste tien jaren heeft do kring hunner werkzaamheid zich ongemeen veel uitgebreid, en hebben hunne denkbeelden een zorgbarend karakter aangenomen. De oprigters der Internationale hebben , gelijk uit den naam hunner vereeniging blijkt, het plan gevormd om het onderscheid der nationaliteiten uit te wisschen en om ze in de behartiging van een hooger belang van gemeenschappelijken aard zamen te smelten. Aanvankelijk kon dat denkbeeld een uitvloeisel schijnen van louter vreedzame inzigten en van het besef dat gemeenschap van belang en van verantwoordelijkheid de menschen onderling behoort te verbinden. Doch de onwaarheid dezer onderstelling blijkt ten stelligste uit de de officiele bescheiden. De geest der Internationale is een geest van strijd en haat; haar grondslag is het atheïsmus en het communismus; haar doel is de vernietiging van het kapitaal en van deszelfs bezitters: haar werktuig is de redelooze kracht der groote massa, die alles moet verpletteren wat tracht zich te verzetten.
» Dat is het programma hetwelk door de opperhoofden met schaamtelooze driestheid aan hunne volgelingen is voorgeslagen; zij hebben het openlijk in hunne congressen gepredikt, in hunne dagbladen afgekondigd. Immers de Internationale heeft, als of zij eene mogendheid ware, hare vergaderingen en hare organen. Zij heeft in Duitschland , in Belgie, in Engeland en in Zwitsorland comité's. en in Rusland, Oostenrijk, Italië en Spanje talrijke aanhangers. Het is eene wijd verbreide vereeniging, die in den vorm veel van de Vrijmetselaarsorde heeft, en gansch Europa omvat. »Wat aangaat de regelen voor het gedrag der Internationale, zij zijn door hare opperhoofden zoo dikwerf uitgesproken, dat een uitvoerig betoog van derzelver strijdigheid met al de beginselen waarop de beschaving rust, onnoodig is." Dit met eenige aanhalingen gestaafd hebbende, gaat de circulaire aldus voort: » Dat is in het kort de leer der Internationale; alle individuele werkzaamheid en eigendom te vernietigen , — de natieu onder het juk van een eenhoofdig bestuur, om zoo te zeggen van eene bloeddorstige monarchie te verpletteren , — ze te maken tot eene ontelbare horde, verarmd en verstompt door het communismus, — dat is de bedoeling waarmede afgedwaalde en slechte menschen opschudding in de wereld maken , de onkundigen verleiden , en de maar al te talrijke volgelingen op hunnen weg medeslepen, welke in de herleving van die zotte en tegen alle gezonde begrippen van staathuishoudkunde strijdende leeringen den weg meenen te zien tot genot zonder arbeid en tot voldoening aan hunne snoodste lusten. Dit toch is het vooruitzigt hetwelk zij voorspiegelen aan de eenvoudige lieden die zij misleiden willen." Ten bewijze hiervan volgen eenige aanhalingen. »De aangehaalde verklaringen — zegt de circulaire verder — behoeven geene toelichting. Men ziet dat Europa te doen heeft met een stelselmatig streven naar slooping, gerigt tegen elke natie van ons werelddeel en tegen de beginselen welke de beschaving op al hare trappen tot gVondslag heeft. Welke waarde de vreedzame betuigingen der Internationale hebben , zal Europa thans niet meer behoeven te vragen, nadat het hare voornaamste mannen aan het bewind heeft gezien. Hun stelsel moet uitloopen op de verschrikkelijke dwingelandij van een klein aantal opperhoofden, heerschende over eene menschenmassa die onder het juk van het communismus gebukt gaat, die in alles slaaf is en allerlei dwang, zelfs den verfoeijelijksten, den gewetensdwang, verduurt,— eene menschenmassa die geene haardstede noch akker, geen spaarpenning noch gebed meer heeft,— die in eene oneindig groote werkplaats als ingeperkt is, door schrik en angst in gehoorzaamheid wordt gehouden, en door administrative maatregelen gedwongen wordt om het geloof aan God en de liefde voor het huisgezin uit haar hart te bannen. » Dat is een bedenkelijke staat van zaken. Daarbij mag geene regering onverschillig of werkeloos zijn , na de lessen welke de gebeurtenissen van den jongsten tijd hebben opgeleverd. Indien de gouvernementen thans nog werkeloos bleven, zouden zij het verwijt verdienen van de slooping van al de regelen waardoor de zedelijkheid en de bloei der volken in stand gehouden worden , lijdelijk aan te zion " — Volgens berigten uit Parys van 8 Junij wordt het aantal aanhangers der Commune, welke loden van de Internationale of van dergelijke genootschappen waren , op honderd twintig duizend begroot. — Den 7den dezer is de bevolking van Parys bij een placaat op nieuw en onder strafbedreiging aangemaand om alle wapentuig aan de overheid uit te leveren. Er is door de overheid gedurende de belegering aanteekening gehouden van de wapenen die zij aan de nationale garde afleverde, en uit de vergelijking daarvan met het aantal nu terug ontvangen geweren bleek dat er nog vele achter gehouden werden. — Daar er ruim tien duizend Polen deel aan den Paryschen opstand hebben genomen — zegt de Constitutionnel van gisteren — zoo wordt er thans onder de in frankrijk verblijf houdende Polen onderzoek naar de politieke gezindheid gedaan, met het voornemen om degenen die door hunne revolutionaire gezindheid gevaarlijk voor Frankrijk zouden kunnen worden, van het Fransche grondgebied te verwijderen. — De Union Liberale , een dagblad van Tours, een van de voornaamste organen der legitimisten-partij in Frankrijk , behelst een artikel waaruit blijkt dat de fusie, of aaneensluiting van 4e twee takken der Bourbonsfamilie , niet tot stand is gekomen. — Naar de verzekering van het Parysche blad le Soir heeft het Fransche gouvernement gelijk de andere Europesche mogendheden voorstellen van het Pekingsche hof tot wijziging van het bestaande verdrag ontvangen , welke als de voorbode van eenen oorlog te beschouwen zijn. DUITSCHLAND. Het Pruissische militaire weekblad deelt eenen in de bijzonderheden uitgewerkten staat mede van het verlies, hetwelk het Noord-Duitsche leger in de acht maanden van 1 Augustus 1870 tot 1 April 1«71 geleden heeft aan officieren, adspirant-officieren en officiers-rang btzittende personen, die gesneuveld, of ten gevolge van bekomen wonden
of ziekte overleden zijn. Het geheele verlies bedraagt 1856 personen, en wel 1543 bij de infanterie, 122 bij de cavalerie, 111 bij de artillerie en trein, 18 bij de genie en 62 niet bij regementen ingedeelde officieren. Naar de rangen geschikt bedraagt het verlies 11 generaals, 24 kolonels, 19 luitenant-kolonels, 77 majoors, 277 kapiteins en ridmeesters, 1082 lste en 2de luitenants, 331 adspirant-officieren, 3 geestelijken, 25 officieren van gezondheid en 7 militaire ambtenaren. Van dit getal behoorden er 53 tot de landweer. In den veldslag bij Gravelotte op 18 Augustus sneuvelden 204 officieren van 38 regementen infanterie; in dien bij Vionville op 16 Augustus 222 officieren van 21 regementen. •Slechts twee regementen infanterie hebben in den veldtogt geenen officier verloren. — De Augsburger Allgemeine 2/eitung laat zich uit Berlyn het volgende schrijven: »Wij lezen in den Deutschen Beichs-Anzeiger , die tevens de Pniissische Staats-Anzeiger is, het besluit omtrent het houden op 18 Junij van een plegtigen dankdag voor de overwinning en voor het herstel des Duitschen rijks en des vredes; doch wij hebben te betreuren dat niet de Duitsche Keizer maar de Koning van Pruissen dit besluit heeft uitgevaardigd. Het is waar dat de kerkelijke zaken niet tot de rijksaangelegenheden behooren. Een bekend Zuid-Duitsch afgevaardigde, die reeds vroeger in den naam van eenige evangelische mannen het voorstel deed om een algemeen Duitsch kerkelijk dankfeest tot viering van den vrede uit te schrijven, ontving ten antwoord dat de Duitsche Keizer — inzonderheid ook met het oog op de roomsche kerk — niet wel daartoe kon overgaan zonder dat vooraf door den Koning van Beyeren of den Koning van Saksen ■stappen gedaan waren, en die stappen schijnen niet te hebben plaats gehad Non is er tijd voor het overige Duitschland om zich aan den Pruissischen kerkgang aan te sluiten. Intusschen schijnt ook het Duitsche zegefeest, hetwelk van 16 tot 18 Junij te Berlyn gevierd zal worden, niet de uitbreiding te erlangen welke aan het vaderlandsclie gevoel voldoen zou. Wel is er sprake van, dat de ZuidDuitsche troepen, al is het dan ook maar vertegenwoordigd door deputatien van enkele officieren en manschappen, aan den zegetogt door Berlyn zullen deelnemen , en zonder hen zouden wij het feest liever niet zien plaats hebben. Maar de Duitsche vorsten? Zullen ook zij, wij bedoelen de regerenden, op dezen in de Duitsche geschiedenis weergaloozen dag, zonder uitzondering opkomen? Tot dus ver was er alleen sprake van de komst der Duitsche prinsen die tot het Duitsche hoofdkwartier in Frankrijk behoord hebben. Het heeft zeer de aandacht getrokken, dat de regerende vorsten zich bij de opening van den eersten Duitschen rijksdag niet aan de zijde des Keizers bevonden; zij kunnen dus ook niet wel bij de sluiting van den rijksdag tegenwoordig zijn ; maar wanneer zij nalaten zich om militaire redenen rondom den bondsveldheer te scharen , dan biedt zich voor hen volstrekt geene gelegenheid aan om als rijksvorsten in het rijk op te treden. De nieuwe bondsverdragen zijn door de vorsten gesloten; maar in de \>ox\Asconstitutie wordt uitsluitend van den Keizer, van den Bondsraad en van den Rijksdag gesproken; de oude rijksambten van het voormalige feudale rijk waren niet meer bruikbaar. Het eenige rijksambt, hetwelk het nieuwe rijk kent, is, zoo wij de keizerlijke waardigheid en het bondsveldheerschap niet als ambt willen beschouwen, de betrekking van rijkskanselier, en dit is geer, eerepost maar eene zeer werkelijke betrekking. De tegenwoordige Duitsche vorsten kunnen zich alleen als chefs hunner contingenten rondom het rijkshoofd als bondsveldheer scharen om hem aan de spits van het leger te begeleiden. Doen zij dat niet bij het feest van alle Duitschers, dan zijn zij niet door het rijk gemediatiseerd, maar dan mediatiseren zij zich eelve." — Uit München wordt gemeld dat in den op 7 dezer gehouden ministerraad een verschil van gevoelen tusschen den president-minister graaf von Bray en den minister van eeredienst von Lutz ter zake van een aan den aartsbisschop van München uit te vaardigen rescript ontstaan en nog niet vereffend is, doch dat men eerstdaags de beslissing des Konings in dezen te gemoet ziet. ITALIË Tot geruststelling dergenen die in Italië eene tusschenkomst van Frankrijk in de zaak van Rome vreezen , is dezer dagen te Florence door F Italië medegedeeld dat de graaf d'Harcourt, Frankrijks gezant bij den Roomschen Stoel, instructien van zijn gouvernement had ontvangen welke alleszins de strekking hadden om goede verstandhouding met het koningrijk Italië aan te kweeken. SPANJE. Op 31 Mei jl. heeft onder de leiding van den bisschop van Seo de Urgel in diens dioecese eene openlijke maar ordelijke demonstratie plaats gehad om een blijk van verknochtheid aan Don Carlos en aan het legitime koningschap te geven. Omstreeks zes duizend personen , waaronder zeer yele vrouwen , namen deel aan die demonstratie. ENGELAND. Te Calcutta is den 7den dezer stellig borigt ontvangen dat Herat, de hoofdstad van Kabul in Afghanistan, aan den vorst Sliere-Ali, den vriend en bondgenoot der Britsch-Indische regering, ontweldigd is door zijnen zoon Yakoob-khan , eenen vijand van de Engelsehen en van den Britschen invloed. Yakoob was door verraad meester van die stad geworden na eene reeks van krijgsbedrijven waarin hij door bijstand van Perzie's zijde de bovenhand had gehad. Deze tijding heeft in Engeland onder het publiek de vrees voor moeijelijkheden in Midden-Azie, ja voor eenen nieuwen oorlog tusschen Indie en Afghanistan weder verlevendigd, des te meer daar Perzie in Engeland wordt gehouden voor een werktuig van Ruslands staatkunde in Midden-Azie. Het Daily News vermaant de Indische regering om zich van tusschenkomst te onthouden en Shere-Ali aan zijn lot over te laten. VEREENIGDE STATEN. Den 25sten Mei is de Senaat der Unie aan het slot eener zitting van dertien uren overgegaan tot de stemming over het verdrag met Engeland; met 50 tegen 12 stemmen, dus met meer dan de vereischte meerderheid van twee derden, heeft hij het verdrag goedgekeurd; een aantal leden van de demokratische of oppositie-partij heeft onraadzaam geacht zijne stem aan die in de Vereenigde Staten populaire schikking te onthouden.
BRAZILIË. De troonrede waarmede de zitting der wetgevevendle- kamers van Brazilië op den 3den Mei jl. door den Keizer is geopend t behelst de volgende verklaring aangaande het groote vraagstuk der s-laven-emancipatie : » Gronden van het hoogste gewigt eischen dat die hervorming der wetgeving op het stuk van de slavernij en van den slavenstand niet langer een onbepaalde en onzekere wensch der natie blijve. Het is tijd om dat vraagstuk tot oplossing te brengen ; en in uwe verlichte voorzigtigheid zult gij den eerbied voor het bestaande eigendorcsregt weten te doen zamengaan met die maatschappelijke verbetering, welke door den geest onzer beschaving en zelfs door de belangen der eigenaren wordt gevorderd. Het gouvernement zal aijne inzigten omtrent die hervorming volledig bekend maken wanneer het tijd daarvoor is." ZUID-AFRIK A. Volgens berigten uit de Kaapstad van 5 Mei was de zitting van het parlement der Kaapkolonie op den 27sten April geopend met eene aanspraak van den gouverneur, waarin de aanhechting van het land der Basuto-kaffers aan het Britsche gebied aanbevolen en de indiening eener daartoe strekkende voordragt aangekondigd werd. De aanhechting der diamantrijke landstreek, die in het binnenland van Zuid-Afrika ontdekt is, werd door den gouverneur afhankelijk gesteld van het oordeel des parlements. De kring, waarin diamanten gezocht en in aanzienlijke hoeveelheid gevonden werden, breidde zich al verder en verder uit. Het geschil 'over de souvereiniteitsregten op die landstreek , met de oud-Hollandsche gemeenebesten opgerezen, werd geacht, zooveel de Zuid-Afrikaansche republiek betrof, in der minne vereffend te zijn; het laatstelijk door den Oranje-Vrijstaat gedane voorstel tot vereffening van dat geschil door scheidsregterlijke beslissing was door den gouverneur der Kaapkolonie afgewezen. Het Nederlandsche oorlogschip Admiraal van Wassenaer was op weg naar Batavia de Tafelbaai binnengeloopen om steenkolen in te nemen. TELEGRAP1IISCUE BERIGTEN Parys , 0 Junij. Men verwacht morgen het besluit, waarbij de verkiezingen tot aanvulling der Nationale Vergadering uitgeschreven worden. De Gazette de France zegt dat de prinsen van Orleans niet alleen beloofd hebben, zelve gedurende het bestaan der tegenwoordige Vergadering niet te zullen zitting nemen, maar ook te zullen tegengaan dat jongere prinsen van hun geslacht zich bij de verkiezingen candidaat stellen. De heeren Forcade la Roquette, Rouher, Laguéronnière en Haussmann zullen zich in onderscheiden departementen candidaat stellen. De markies Lavalette wordt morgen te Parys verwacht. De Duitsche troepen zijn gisteren begonnen het departement der Seine-Inférieure te ontruimen. Men verwacht dat de staat van beleg in Parys aanstaanden Maandag opgeheven zal worden. Met uitzondering *an de Opinion Nationale geven de dagbladen hunne goedkeuring van de rede des heeren Thiers en van het besluit der Nationale Vergadering te kennen. La C/oche vermaant de eerlijke republikeinen, alle krachten in te spannen om de verkiezing van republikeinsche candidaten te verzekeren. De Opinion Nationale leidt uit het in de zitting van gisteren gebeurde af, dat het land zich op den weg naar de monarchie bevindt. Londen , 9 Junij. In het Lagerhuis is de bill tot beveiliging van personen en goederen in Ierland voor de derde maal gelezen. De heer Enfield heeft medegedeeld dat zich onder de Parysche garde nationale slechts één Engelschman bevonden heeft; dat 15 Engelschen aldaar in hechtenis genomen maar weder vrijgelaten zijn, en dat de summiere executien te Parys zijn gestaakt, zullende van nu al alle gevangenen voor de krijgsraden te regt gesteld worden. Londen , 10 Junij. De Times berigt dat de hertog van Aumale cn de prins van Joinville bezoeken bij den heer Thiers, den president Grévy en den minister Cissey afgelegd hebben endoor die allen zeer goed ontvangen zijn. De heer Thiers heeft hun een uur daarna een tegenbezoek gebragt. Een Schotsch blad zegt uit eene goede bron te hebben vernomen , dat Rossel te Londen is aangekomen. Berlyn, 9 Junij. Het vertrek des Keizers van Rusland naar Weimar is op morgen bepaald. Volgens do Kreuzzeitung zal de Duitsche Keizer zich in het begin van Julij naar Ems begeven. Berlyn , 10 Junij. De Keizer van Rusland is vertrokken. Men verwacht binnen kort de benoeming van den graaf von Waldersee, vroeger militair gevolmagtigde te Parys, tot zaakgelastigde der Pruissische regering bij het Fransche gouvernement. Weenen, 9 Junij. De rijksraad heeft heden na eene langdurige discussie met 76 tegen 62 stemmen, overeenkomstig het voorstel van de minderheid der commissie, de som van 120,000 gulden voor de uitgaven der staatspolitie bewilligd. Weenen , 10 Junij. De vorst van Hohenlohe vertrekt eerstdaags naar Rome om een eigenhandig schrijven des Keizers aan den Paus ter gelegenheid van zijn 25jarig jubilé over te brengen. Florence, 9 Junij. Volgens de Fanfulla hebben de vreemde gezantschappen gisteren bij eene circulaire van den minister van buitenlandsche zaken de officiele kennisgeving ontvangen, dat de zetel der regering den lsten Julij naar Rome verplaatst zal worden. Athene . 8 Junij. De zitting der Kamer is bij Koninklijk besluit gesloten. De Koningin heeft heden in bijzijn van het kabinet en den president der Kamer den eed als regentes afgelegd. De Koning vertrekt Zaturdag naar Ems. New York, 9 Junij. Goudagio 12'/ 4 .
---

