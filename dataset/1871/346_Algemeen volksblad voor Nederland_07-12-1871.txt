DE DEMOCRATISCHE PARTIJ.
Veel talrijker, dan men naar oppervlakkige gegevens meenen zou, zijn de voorstanders der democratie in Nederland. Als hun getal gering schijnt, vloeit dit hoofdzakelijk uit twee oorzaken voort. Ten eersten noemen vele democraten zich bij voorkeur niet aldus maar geavanceerd-liberalen, of radicalen. Ten anderen ontbreekt het den democraten vooralsnog aan samenwerking, aaneensluiting, en aan een meer bepaald programma. Om naar ons vermogen die samenwerking te doen plaats vinden en het beste, het meest-p tactische programma te zoeken en aan te wijzen, staan de kolommen van ons orgaan ten dienste van ieder belangstellende. Neen, gering is het aantal democraten, geavanceerd-liberalen, radicalen of aanhangers van wat Multatuli „de derde partij” noemt waarlijk niet, zoomin onder de kiezers als niet-kiezers. Zelfs niet onder de leden der Tweede Kamer, maar de radicalen daar, schijnen er zich op toe te leggen hun radicalisme te maskeeren en men moet erkennen dat hun vlijt in dit opzicht beloond wordt. Die ’t meest nog door radicalisme, geavanceerdheid of democratische I beginselen in ’t oog valt is wellicht de heer van Houten. Zeer goed weten wij dat niet alle hervormingen in eens kunnen tot stand komen, dat men om werkelijken vooruitgang te verkrijgen, rekening moet houden met het bestaande, doch het past elkeen zonder schroom zijne beginselen te belijden. Dat men in de Tweede Kamer en in de pers den heer van Houten dikwijls tegenwerpt, dat er van de zijde der natie geenaandrang tot hervorming in ons staatsbestuur en in onze wetgeving bestaat, en mitsdien de behoefte daaraan niet gevoeld wordt is slechts ’t voorwenden van machteloosheid en ’t ignoreeren van hetgeen uit den boezem van ’t volksleven, uit ’t vereenigingsleven en de democratische pers zich dagelijks onder aller oogen ontwikkelt. De aspiratiën des volks doen evenwel haren invloed reeds merkbaar gevoelen op de personen die op politiek gebied werkzaam zijn, en naarmate de democrati sche partij door aaneensluiting tot krachtige samenwerking vordert, zal die invloed vermeerderen. Verscheidene organen der openbare meening kan men veilig, als der democratische beginselen toegedaan beschouwen. De grootere gesubsidiëerde organen behooren hiertoe niet, doch in de Heldersche Ct., de Zaanlandsche, de Goudsche, de Nijmeegsche Nieuwsbode, de Zutphensche, de Sneeker Ct., vinden de voorstanders der volks-regeering hunne opiniën waardiglijk vertegenwoordigd, al zijn die organen, gelijk, van zelfstandige redactiën dan ook niet te verwachten is het niet eens op alle punten. Voorts mogen wij het Deventer Weekblad, de Nieuwe Vtrechtsche Ct. en de Friesche Ct. onder de democratische organen rangschikken, slechts zouden wij de N. Vtrechtsche wat meer moed todwenschen en aan de Friesche, die het
daaraan althans niet ontbreken laat, wat minder zucht tot eens-zijn met de Arnhemsche en consorten, die ver beneden haar staan. In het orgaan van dr. v. Vloten zagen wij gaarne wat minder bespreking van personen en relatief wat meer van beginselen, want op deze, en niet zoozeer op de peronen komt het aan. Onze opsomming zal wel onvolledig zijn en men houde ons dit ten goede. Niets zou ons aangenamer zijn dan terechtwijzing hieromtrent. Elke stem meer voor de democratische-beginselen is ons hartelijk welkom. Ook van speciale bladen en van de arbeiders-organen, welke laatste althans als van zelf democratisch-gezind zijn spreken wij niet. Het ontbreekt alzoo niet aan democraten in ons land. Maar het politiek leven kon opgewekter zijn dan het is. Eene vergelijking van Nederland met België valt niet voordeelig uit voor Nederland. Vergelijk wat geschiedde tijdens de mystificatie-Mijer en de motie-Keuchenius met wat thans in België geschiedt in zake de benoeming van den beruchten de Decker. En dan nog hebben de meeste Belgen schandelijk slecht onderwijs genoten. In de tweede plaats missen wij, gelijk wij reeds zeiden, een meer bepaald programma. Om hierover discussie uit te lokken schrijven wij het programma van dr. F. Feringa af, waarmee wij ons vereenigen. Verbetering van de wijze van werken der vertegenwoordiging. Hervorming van het belastingswezen. De uitbreiding van het kiesrecht. Verplicht onderwijs van staatswege, neutraal en1 kosteloos : Afschaffing van alle wettelijke voorschriften, die de assosiatie belemmeren. Onafhankelijkheid der rechtelijke macht, (die wel reeds -hans onafhankelijk heet, maar ’t daarom niet is). Instelling van een jury. Algeheele scheiding van kerk en staat. Hervorming van het koloniaal beheer. Scheiding van politie en justitie. Wettelijke regeling der politie. Herziening van het burgerlijk wetboek en strafwetboek. Afkooping der tienden. Afschaffing der jachtwet. Afschaffing van den adel. Het zal ons hoogst aangenaam zijn van de genoemde of andere bladen te vernemen of, en zoo niet, in hoeverre zij zich met dit programma kunnen vereenigen.
---

BUITENLANDSCHE POLITIEK,
In eene vergadering van den Britschen bondsraad der Internationale, op Vrijdag gehouden, is besloten om allen steun aan Dilke te verleenen. De secretaris Hall constateerde het algemeen denkbeeld van de leden der Internationale, dat Dilke de eerste president der Britsche republiek moest zijn.
DeNationale Vergadering werd Maandag geopend. Waarschijnlijk zal de boodschap van Thiers niet heden, maar morgen worden voorgelezen. De constitutioneele quaesties zullen door den president niet worden aangevoerd; wel de terugkeer van de vergadering naar Parijs, waarvoor de kansen echter minder gunstig zijn geworden; het voornaamste gedeelte van de rede zal zijn gewijd aan de verschillende wetten, die zullen worden ingediend, waaronder in de eerste plaats dat op de belastingen, en dat betreffende het bedrag van de biljetten, waartoe de Parijsche bank gemachtigd is om uit te geven,; het cijfer zal worden vermeerderd met 600 millioen. De minister van finantiën zal in een der eerste zittingen overleggen de begrooting, en de minister van oorlog de wet tot reorganisatie van het leger. Het wetsontwerp tot invoering van verplicht lager onderwijs zal eerst worden ingediend op het laatst dezer maand. Twee voorstellen zullen terstond van de zijde der Nationale Vergadering worden ingediend betreffende de verhuizing naar Parijs; een door Pascal Duprat en een door Duchatel. De regeering gaat voort met haar strengheid tegenover de dagbladen; de Comtitution zal, naar het Journal officiel meedeelt, worden vervolgd wegens het verspreiden van „valsche tijdingen” over een genie-compagnie; na een ernstig onderzoek, zegt het officiëel orgaan, is de onjuistheid van die berichten uitgemaakt, en eene gerechtelijke vervolging ingesteld. Waarom, vraagt de Temps, heeft de regeering zich niet bepaald tot een eenvoudige terechtwijzing? De verandering van het personeel van het kabinet schijnt de Belgen bevredigd te hebben. De koning althans werd bij een rid door de stad levendig toegejuicht. Het blijkt alzoo dat de beweging niet gericht was tegen de clericalen, maar tegen hen, die bij de befaamde zaak van Langrand Dumonceau waren betrokken. De kalmte is geheel teruggekeerd; de burgemeester heeft den commandant der Brusselsche schutterij dank betuigd voor zijne diensten. In zijn schrijven constateert de burgemeester, dat er 4000 gewapende burgers gereed zijn om de overheid te steunen. Het ontslag van het ministerie werd, zooals men weet, door den koning schier ongevraagd verleend. De heer de Theux zou aan zijne majesteit te kennen hebben gegeven, dat het tijd werd het oproer te dempen, daarbij doelende op militaire maatregelen. De koning antwoordde, dat, naar hem toescheen, er van geen ernstig oproer sprake kon wezen. De volksbeweging was betreurenwaardig, berispelijk zelfs, maar zij sproot voort uit een zeer verschoonbaar gevoel en had geen onrustbarende gevolgen gehad. In zoodanig geval zou het optreden van het leger, waartoe men slechts in den uitersten nood moest overgaan, zeer ontijdig wezen. In datj geval, zeide de Theux, kunnen de ministers niet meer instaan voor de openbare veiligheid, waarop de koning antwoordde: „Dan vraag ik u uwe portefeuilles.”
---

Indische toestanden.
De voornaamste directe belasting, die ten behoeve van het gouvernemont van de landbouwende bevolking geheven wordt, is de landrente. Werd door de Oostersche vorsten alleen belasting geheven van den grond en niet van de verbeteringen, die door gekapitaliseerden arbeid waren aangebracht, wij Hollanders vermeenen, dat het rechtmatig is, dat van de beste velden het meest betaald wordt en brachten de belasting op Vs van de eerste, % van de tweede en 14 van de minste soort van bewaterde velden. De inlandsche hoofden en de Europeesche ambtenaren, die met den aanslag der landrente zijn belast, zijn echter ook menschen; zoodat in werkelijkheid iemand, die voor ƒ 60 aan waarde van zijne rijstvelden oogst, ongeveer ƒ 15 opbrengt. Deze grondbelasting is zeer aanzienlijk, als men ze vergelijkt met hetgeen hier te lande wordt opgebracht en doet een oudgast verbaasd staan, over de oppositie, die een income-tax van Vso hier te lande ontmoet. Hij komt tot het vermoeden, dat onze vertegenwoordiging noch de Nederlandsche, noch de Javaansche arbeiders vertegenwoordigt. De grootste vloek, die nog op Java rust, is de instandhouding van eene gedeeltelijke slavernij, bekend onder
den naam van heerendiensten. • Het Nederlandsche gouvernement zegt: «Zes dagen zult gij voor u zelven of voor mij werken; en van het werk dat gij voor u zelven verricht, zal ik een vierde nemen en van het werk, dat gij voor mij verricht, zal ik twee vijfden nemen; maar den zevenden dag zult gij uw meester dienen; die dag zal mij geheel toebehooren.” Volgens de staten, die door de gouvernements-ambtenaren worden opgemaakt, mag de inlandsche bevolking slechts één dag van de zeven voor het verrichten van heerendiensten worden opgeroepen. In werkelijkheid wordt minstens een vierde van zijn tijd daarvoor gevorderd. Een man, die voor dergelijke diensten bestemd is, kan men gemakkelijk herkennen aan zijn gang en aan een van een pinangblad gemaakt, pakje, waarin zich zijn rijst met wat zout en spaansche peper bevindt. Warm eten krijgt hij dien dag niet. Knoopt men een gesprek met hem aan en vraagt men hem: „om de hoeveel dagen wordt gij voor de heerendiensten opgeroepen?” Dan is in de streken, waar ik woon, het antwoord: „om de vier dagen.” Van de zeven dagen één, is de ofjiciëele, van de vier dagen één, de werkelijke waarheid. Alléén langs den grooten postweg worden de bruggen
door den waterstaat gebouwd en hersteld (als daarvoor fondsen aanwezig zijn) en geniet het werkvolk, dat voor zulke werken vrijwillig of half-vrijwillig opkomt betaling. Het bouwen en herstellen van alle andere bruggen wordt door de inlandsche bevolking door middel van onbetaalde heerendiensten verricht; ook het onderhoud van alle wegen, met inbegrip van den grooten postweg, heeft op dezelfde wijze plaats; alléén de weg van Batavia naar Buitenzorg maakt daarop eene uitzondering, alsmede de wegen binnen het rayon der hoofdsteden, die door tot dwangarbeid gecondemneerden worden onderhouden, Zelfs de materialen, die voor de bruggen, enz. benoodigd zijn, worden door de bevolking kosteloos geleverd, niettegenstaande er een gouvernements-besluit bestaat, waarbij zulks verboden wordt. Het leveren van materialen toch kan gemakkelijk tot het presteeren van arbeid worden teruggebracht. De bevolking levert geen houtwerken, maar wordt naar het bosch gezonden om het hout te kappen, en het daarna naar de plaats der bestemming te vervoeren. Zij levert geen kalk, maar moet kalksteen op een afstand van 8 uren gaans halen, daarna brandhout kappen en eindelijk de kalk branden. Zij levert geen steenen, maar alleen het werk benoodigd voor de
steenbakkerij.
Yan den tijd, dien de bevolking over heeft, na aftrek der heerendiensten, wordt nog een gedeelte gevorderd voor de op hooger last ingevoerde cultures. Yan de suiker-cultuur wil ik niet spreken, aangezien ik weinig met die cultuur bekend ben. Ik wil mij bepalen tot de koffie-cultuur, zooals die in de streek, waar ik woon, gedreven wordt. Het is algemeen bekend, dat de koffie-cultuur in streken, lager gelegen dan 1500 voet boven de oppervlakte der zee, een ellendige cultuur is. De koffie-heester is in de lagere streken minder krachtig, meer onderhevig aan ziekten, vindt er meer vijanden onder de insecten, en heeft meer te lijden van onkruid, Nieuw ontgonnen boschgronden geven daar nog eenig resultaat, maar zoodra deze niet meer beschikbaar zijn, bereikt er de koffie-heester slechts een 6-jarigen leeftijd, terwijl hij in hooger gelegen streken meer dan 40 jaren oud wordt. Vele der lager gelegen gronden zijn mede te vochtig, hetgeen vooral in het distrikt mijner inwoning het geval is. Niettegenstaande het nu voor ieder onbevooroordeelde duidelijk is, dat de koffie-cultuur daar niet te huis behoort, wordt de bevolking telken jare op nieuw gedwongen koffietuinen aan te leggen, die meestal uiigestorven zijn, vóórdat zij een noemenswaardig product
hebben afgeworpen. Gedurende de laatste tien jaren heeft de bevolking daar voor al het werk, dat zij voor de koffie-cultuur heeft moeten verrichten — voor het ontginnen en bewerken van den grond, het aanleggen van pepinières, het planten, het schoonhouden der tuinen, het maken der omheiningen, het plukken, drogen, stampen, sorteeren en vervoeren naar het pakhuis — slechts eene betaling ontvangen van gemiddeld f 3 per huisgezin in het jaar) of 5 centen voor eiken dag arbeid. De daghuur bij particulieren wisselt tusschen 30 en 40 centen daags.^ De bevolking heeft dus een verlies geleden van 15 a 21 gulden per huisgezin, terwijl het gouvernement, na aftrek der onkosten, misschien ƒ 2 per huisgezin heeft gewonnen. 1 8 In Kedirie vindt men vele streken, die in denzelfden toestand verkeeren. In Malang is de toestand zoo mogelijk nog nadeeliger voor het gouvernement. Daar alle heeren- en cu'ltuurdiensten onbetaalde diensten zijn, wordt er natuurlijk zeer roekeloos meê geleefd Onmacht om de landrente te betalen, hongersnood eii volksverloop zijn de eenige grenzen, die de willekeur der hoofden eenigszins beperken.
Groot is echter de moedeloosheid, die het willekeurig beschikken over de werkkrachten der bevolking te weeg mengt. Een inlander zal b. v. trachten in zijn vrijen tijd een stukje grond te beplanten met tabak. Ware hij nu maar verzekerd van een klein gedeelte van zijn tijd, dan zou hij eene berekening kunnen maken van de uitgestrektheid, die hij zou kunnen beplanten. Dikwijls gebeurt het echter, dat hij met veel overleg den tijd heeft uitgezuinigd om een stuk tabak netjes te planten en te onderhouden, en is hij op het punt de vruchten van zijn arbeid te oogsten, maar ziet! daar krijgt een Europeesch of ïnlandsch ambtenaar het in zijn hoofd, dat er veel haast is bij het herstellen van een brug, die reeds eenige maanden ineengestort had gelegen. Had men nog 14 dagen langer met het herstellen van de brug gewacht, dan zou hij misschien f 50 voor zijn tabak hebben ontvangen; nu ontvangt hij slechts / 5. — Zoo heb ik uitgestrekte, prachtige tabaksvelden gezien, die niet geoogst konden worden, omdat de ambtenaar, die drie maanden lang een werk had laten liggen, plotseling ontwaakte en haast kreeg. Het gevolg hiervan is, dat een inlander huiverig is om meer te planten dan hij zeker weet te kunnen oogsten, en wordt een man, die vroeger ijverig was, lui en vadsig. o j &
---

