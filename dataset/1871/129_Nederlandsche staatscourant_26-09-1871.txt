NEDERLANDEN. 's GRAVENHAGE, den 25sten September 1871. MINISTERIE VAN BINNENLANDSCHE ZAKEN.
Blijkens nader bij de Regering ontvangen mededeeling zal de internationale tentoonstelling van voortbrengselen van landbouw , nijverheid en schoone kunsten te Weenen op 1 Mei 1873 in het Prater aldaar worden geopend. MINISTERIE VAN KOLONIËN. Voor de dienst van den waterstaat en de burgerlijke openbare werken in Nederlandsch Indie zijn benoodigd vier adspirant-ingenieurs. Deskundigen , Nederlanders van geboorte of door naturalisatie, in het bezit van een diploma van civiel ingenieur, verkregen aan eene van 's Rijks instellingen, die genegen zijn zich op den voet, onder genot der voordeelen en onder de verpligtingen omschreven in het Koninklijk besluit dd. 26 December 1864, n°. 70 (Indisch Staatsblad 18G5, n°. 30, en Nederlandsche Staats-courant dd. 30 December 1864, n°. 309), als adspirant-ingenieur bij den waterstaat en de burgerlijke openbare werken in Nederlandsch Indie te verbinden , kunnen zich, tot en met ultimo October dezes jaars, tot het deel nemen aan een vergelijkend onderzoek , bij gezegeld request tot het Departement van Koloniën wenden, onder overlegging van: a. het diploma van civiel ingenieur , verkregen aan eene van 's Rijks instellingen; b. een bewijs van zedelijk gedrag, afgegeven na dagteekening dezer bekendmaking, door burgemeester en wethouders der gemeente van inwoning van den verzoeker; c. een certificaat van voldoening aan de wet op de nationale militie : d. eene, door een bevoegden geneesheer afgegeven verklaring op zegel, houdende dat de verzoeker is van een gezond ligchaamsgestel, en vrij van voor de ingenieurs-dienst in Nederlandsch Indie hinderlijke gebreken. Het vergelijkend onderzoek zal loopen over : de theoretische en toegepaste mechanica en de kennis van werktuigen ; de kennis van bouwstoffen gobruikelijk zoowel voor bouwkundige als waterbouwkundige werken ; de waterbouwkunde ; de burgerlijke bouwkunde voor zooveel betreft de constructie van eenvoudige gebouwen, het landmeten en waterpassen , het administratief regt in betrekking tot den waterstaat, het situatie-, ornament- en handteekenen, benevens het teekenen van waterbouwkundige voorwerpen ; zullende hierbij tot grondslag van beoordeeling worden genomen de reeds vervaardigde behoorlijk gewaarmerkte teekeningen; de Nederlandsche taal; goed leesbaar schrift, terwijl do mate der kennis van de Fransche, Hoogduitsche en Engelsche talen strekt tot aanbeveling. Bij gelijke geschiktheid wordt de voorkeur gegeven aan ongehuwden , beneden den leeftijd van dertig jaren. Aan de betrekking van adspirant-ingenieur bij den waterstaat en de burgerlijke openbare werken in Nederlandsch Indie is verbonden een tractement van f 250 'smaands, of f 3000 's jaars. Ten opzigte der bepalingen omtrent verlof, pensioen, enz., ook wat hunne echtgenooten en kinderen betreft, staan de ingenieurs van den waterstaat en de burgerlijke openbare werken in Nederlandsch Indie in allen deele gelijk met de overige burgerlijke landsdienaren daar te lande. De voordeelen, verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot adspirant-ingenieur bij den waterstaat en de burgerlijke openbare werken daar te lande, bestaan in: 1°. een voorloopig tractement van f 100 's maands, ingaande met den dag van inscheping naar Batavia, waarop vóór het vertrek uit Nederland een voorschot van drie maanden wordt uitgekeerd; 2°. eene gratificatie voor uitrusting, ten bedrage van f 2500; 3°. overtogt naar Batavia, als gouvernements-passagier der eerste klasse, casu quo ook voor het hen vergezellend wettig gezin. Daarentegen moet door belanghebbenden, vóór het vertrek, schriftelijk de verbindtenis worden aangegaan tot de onverwijlde teruggave aan 's lands kas in Nederlandsch Indie van alle gelden, welke aan hen en te hunnen behoeve zullen zijn voldaan, zoo wegens gratificatie voor uitrusting als wegens overtogt naar Indie, bijaldien zij binnen den tijd van vijf jaren nk hunne aankomst aldaar, anders dan ten gevolge van wel bewezen ziels- of ligchaamsgebreken, buiten eigen toedoen ontstaan, uit 's Gouvernements dienst worden ontslagen. s Gravenhage, den 14den September 1871. Namens den Minister van Koloniën, De Secretaris-Generaal, Feith.
---

BUITENLANDSCHE BERIGTEN. ENGELAND.
De Liberale Associatie te Birmingham heeft onder dagteekening van 22 September een schrijven aan al de libeale vereenigingen van het koningrijk gerigt, waarin het vólgende voorkomt: » De bill tot invoering der geheime stemuitbrenging, eene voor de onafhankelijkheid deikiezers onmisbare hervorming, welke enkel het Huis der Gemeenten en deszelfs lastgevers aangaat, is door het Huis der Lords met blijken van minachting verworpen; dit is een nieuw bewijs van de noodzakelijkheid om de inrigting van het Hoogerhnis aan eene herziening te onderwerpen en deszelfs magt nader te omschrijven. » Er zijn tusschen de twee Huizen geschilpunten opgerezen , waarbij de voorregten en belangen van eene volksklasse tegenover 's volks politieke ontwikkeling en tegenover den vooruitgang en bloei onzer natie staan. Zulke geschillen zullen zich voortaan in toenemend aantal voordoen; dit is een onvermijdelijk gevolg der uitbreiding van het den volke gegeven regt om zich vertegenwoordigers te verkiezen. Er dient terstond te worden uitgemaakt. waar in geval van zoodanige geschillen de magt tot beslissing zal zijn en hoe die magt zal worden uitgeoefend. » Dat beslissende gezag kan enkel aan de meerderheid des volks toebeliooren, en het moet door hare vertenwoordigers worden uitgeoefend. Het is iets ondragelijks dat de aan geene verantwoordelijkheid onderworpen leden eener erfelijke kamer aan de vervulling van de taak des wetgevers in den weg staan , en het genot van politieke regten aan de burgers onthouden. Thans wordt de uitdrukking der publieke opinie gebezigd als middel tegen dat kwaad ; doch de aanwending van dat middel vereischt de opschudding eener langdurige, openlijke bespreking van ieder in geschil komend punt; het is dus een omslagtig , onzeker en gevaarlijk middel; en het dient vervangen te worden door eene of andere met onze constitutie strookende handelwijze welke billijk en tevens doelmatig is. » Wij zijn alzoo van meening dat de tijd is gekomen om het beginsel van erfelijkheid in zijne toepassing op de wetgevende magt — een beginsel waardoor noch het bestaan van wijsheid bij ieder lid noch het bestaan van vaderlandsliefde bij het staatsligchaam in zyn geheel wordt gewaarborgd — af te schaffen, om de eerste kiimer onzer wetgevende magt in overeenstemming met de neigingen van den volksgeest te brengen, en om klem en kracht bij.te zetten aan het onbetwiste regt van het Huis der Gemeenten tot het verwezenlijken van 's volks wil trots alle tegenkanting van belang- of gezag hebbende personen. n Dat voor 's volks politieke ontwikkeling, maatschappelijken vooruitgang en stoffelijke welvaart volstrekt noodige werk is — dit is ons zeer wel bekend — niet anders dan met groote krachtsinspanning en vastberadenheid tot stand te brengen Do taak behoort eerst na rijp beraad en na het maken van volledige aanstalten aangevangen te worden. De Liberale Associatie van Birmingham heeft besloten tot het beleggen eener conferentie van vertegenwoordigers der groote steden des koningrijks; in die conferentie zou een bepaald plan van constitutionele hervorming tot rijpheid gebragt, en regelmatige zamenwerking ter ondersteuning van hetzelve beraamd kunnen worden. » Indien gij zulk eene handelwijze met ons raadzaam acht, zouden wij u gaarne moeite zien doen om van de bevolking uwer woonplaats eene openlijke uiting van denkbeelden te verkrijgen , alsmede de benoeming van vertegenwoordigers ter bijwoning der op 28 November aanstaande te houden conferentie. Gaarne zouden wij ook van u , zoodra het u gelegen mogt komen, vernemen wat gij ter bevordering van het door ons bedoelde werk hebt kunnen doen." Dit stuk is namens de Liberale Associatie van Birmingham door haren voorzitter en haren secretaris onderteekend. — De rijzing van den prijs van het geld op de Londensche markt, die verleden Donderdag door de verhooging van het disconto bij de Bank van Engeland haar beslag heeft bekomen, heeft de ontwerpers van verscheiden nieuwe ondernemingen, welke op het punt waren van het publiek tot deelneming uit te noodigen, hiervan doen afzien, en tevens heeft zij aan de Londensche effectenbeurs den koers van de fondsen in het algemeen en inzonderheid van de spoorweg-waarden doen dalen. Daaruit blijkt dat er vele speculatien werden beraamd en ondernomen , welke niet anders dan bij eenen zeer lagen prijs van het geld stand konden houden. Verleden Zaturdag heeft de Bank van Engeland op éénen dag nagenoeg 900,000 pond sterling aan goud moeten uitkeeren, namelijk 862,000 p. st. bestemd voor Berlyn , en 30,000 p. st. bestemd voor Alexandrie. Volgens de berigten uit Londen van verleden Zaturdag werd er doof velen binnen kort eene nieuwe verhooging van het disconto bij de Bank van Engeland verwacht, en wel tot 31/2 of zelfs tot 4 percent. — Het Londensche dagblad Daily News zegt in zijn nommer van verleden Zaturdag: n De heer Armstrong verklaart, mede namens andere werktuig-fabrikanten en ijzergLters van New-Castle, in de Times van gisteren, dat zij de door het werkvolk geëischte verkorting van den werkdag reeds voor een aanmerkelijk deel hebben bewilligd,
namelijk twee van de vijf uren, zoodat het geschil nu enkel loopt over de vraag of de regelmatige werktijd 54 uren of wel 57 uren in elke week zal zijn. » Zelfs geeft hij den wensch te kennen dat de werklieden nu, tegen eenige verhooging van loon , in schikking treden. Er bestaat een groot bezwaar tegen eene schikking , namelijk dat de meesters , vele plaatsen met vreemde werklieden bezet hebbende , buiten staat zijn om al de oude weder in dienst te nemen , en dat deze laatsten voor twee derde gedeelten elders werk hebben gavonden en dus niet kunnen terugkeeren. » Het verschil van oude en nieuwe elementen zou eene bron van moeijelijkheden in de werkplaatsen zijn. Doch dit bezwaar is niet onoverkomelijk, en eene schikking is thans vooral, nu het geschilpunt zoo zeer beperkt is, wenschelijk en in redelijkheid te verwachten; immers de vraag in geschil is nu alleen: of de werklieden drie uren in de week langer arbeiden, of wel drie uren meer werkloon ontvangen zullen." — Volgens nadere berigten uit Calcutta, van verleden Vrijdag, schijnt de opperregter Norman een slagtoffer van Mohammedaansche dweepzucht, niet van particuliere wraakzucht te zijn. Benevens den dader zijn eenige andere inlanders, waaronder Wahabieten , in hechtenis genomen. Het lijk van den vermoorde is op 's lands kosten plegtstatig ter aarde besteld.
0 0 S T E N RIJ K. De Neder-Oostenrijksche landdag heeft den 21sten dezer van zijne commissie voor de constitutionele aangelegenheden het volgende voorstel van protest ontvangen: » De overeenkomstig de constitutie vergaderde landdag van het aartshertogdom Oostenrijk beneden de Enns protesteert bij deze ten plegtigste en nadrnkkelijkste tegen de uit het Keizerlijke rescript van 12 September 1871 voortvloeiende ongeldigheid der rijksconstitutie voor het koningrijk Boliemen, tegen de daaruit volgende schending der staatsgrondwet en der bij deze gewaarborgde regten van al de overige landen der monarchie, gelijk mede tegen alle op deze schending van het openbare regt gegronde of tot uitvoering daarvan strekkende wetten, verordeningen en beschikkingen van welken aard ook, inzonderheid tegen de zoodanige waardoor de regten der Duitschers in Oostenrijk, in eenig gedeelte des rijks of des lands, bedreigd of verkort mogten worden. Hij verklaart geene vergadering, welke op grond eener grondwetsschennis bijeen geroepen wordt of op eenige andere onwettige wijze bijeen komt, als den wettigen rijksraad te kunnen beschouwen noch afgevaardigden derwaarts te kunnen zenden. Hij verklaart eindelijk alle zonder toestemming van den grondwettigen rijksraad of met medewerking van eenen in strijd met de constitutie tot stand gekomen rijksdag uitgevaardigde wetten, besluiten en handelingen, van welken aard ook, voor niet-verbindend en van regtskracht ontbloot." De liberale Weener ochtendbladen van den 22sten gaven twijfel te kennen of dit protest, waaraan zij, wat inhoud en vorm betreft, grooten lof toezwaaiden, wel tot een besluit des landdags verheven zou worden, daar zij verwachtten dat de landdag reeds dien dag, alvorens een besluit omtrent het voorstel zijner commissie te hebben kunnen nemen , zou worden ontbonden. Intusschen meldt een telegram uit Ween en van 23 September , dat de Neder-Oostenrijksche landdag het ontwerp-protest met algemeene stemmen op twee na had goedgekeurd, nadat de stadhouder in naam der regering de bevoegdheid des landdags te dezer zake betwist, en voorts betoogd had dat het Keizerlijke rescript aan den Boheemschen landdag de regten der overige koningrijken en landen niet verkort, en zulks te minder daar de resultaten der handelingen van den Boheemschen landdag volgens de grondwet aan de beslissing van den rijksraad onderworpen zullen worden. FRANKRIJK. De vrederegters zijn volgens de nieuwe wet (die van 10 Augustus jl.) in het gebied hunner regtspraak niet verkiesbaar voor den departementsraad. Het gouvernement gaat nog verder in het streven om den regter tegen verdenking van partijdigheid te behoeden ; het heeft namelijk te kennen gegeven dat het ongaarne eenen zoon , broeder of anderen nabestaande van den vrederegter in diens kanton als candidaat zou zien optreden , althans waar die regter tot nu toe zelf lid van den departementsraad was. Onder het Keizerlijke gouvernement werden de vrederegters doorgaans gebezigd om de verkiezing van de candidaten der regering te bevorderen De hertog van Aumale heeft zich in het kanton Clermont (in het departement der Oise) candidaat voor den departementsraad gesteld. Men denkt dat de andere prinsen van Orleans zulks insgelijks zullen doen. De Moniteur Universel zegt dat het gouvernement, naar verzekerd wordt, besloten heeft om geene vergunning tot het houden van openbare vergaderingen ter bespreking der aanstaande verkiezingen voor de departementsraden te verleenen. De bestaande wet op het regt van vergadering heeft verboden anders dan met bijzondere vergunnnig van de regering eene openbare zamenkomst voor politieke doeleinden te houdeu ; zij maakt maar éene uitzondering op dat verbod; zij bepaalt namelijk dat er bij het naderen eener verkiezing voor de nationale volksvertegenwoordiging gedurende een bepaald tijdvak openbare zamenkomsten van de stemgeregtigden ter bespreking der te doene keuzen mogen worden gehouden zonder vergunning van de regering. Uitbreiding dezer uitzondering tot de verkiezingen voor de departementsraden wordt door sommige staatkundigen wenschelijk geacht; een daartoe strekkend wetsvoorstel is bij de Nationale Vergadering door een lid , den heer Faye, ingediend ; maar het is er nog niet in beraadslaging gekomen. Het dienaangaande door eene commissie uitgebragte rappert zegt: "Het voorstel van den heer Faye is geen nieuw denkbeeld; hetzelfde is in het jaar 1868, bij de beraadslaging over de thans geldende wet op het regt van vergadering, door eenige leden bij wijze van amendement op de voordragt des gouvernements voorgeslagen; doch na eene * langdurige discussie is dat amendement destijds verworpen. Tegen hetzelve werd toen aangevoerd dat de verkiezing voor den departementsraad plaats had in het te vertegenwoordigen kanton, dat is in eenen beperkten kring, waarbinnen de candidaten volkomen bij de kiezers bekend waren; openbare zamenkomsten der stemgeregtigden ter bespreking der verdiensten van candidaten voor den departementsraad werden
uit dien hoofde voor onnoodig gehouden en als eene nuttelooze opschudding ontraden. Daarbij kwam dat de vrijheid tot het houden van openbare vergaderingen tot de verkiezingen voor den gemeenteraad uitgestrekt zou moeten worden indien zij voor de verkiezing van leden der departementsraden in de wet wierd bepaald. Dat is er tegen het wetsvoorstel van den heer Faye in te brongen; er is ook wel iets voor hetzelve te zeggen. De Nationale Vergadering dient te beslissen; daarom wordt haar door de commissie aanbevolen dat voorstel in beraadslaging te nemen." — Een van de krijgsraden die te Versailles regt over de Parysche opstandelingen spreken, heeft verleden Vrijdag weder een doodvonnis geveld, namelijk tegen Boyeux , eenen soldaat van de linietroepen , die tot de opstandelingen overgeloopen is en getracht hoeft andere soldaten van het leger daartoe over te halen of zelfs te noodzaken. Zestien knapen, elf a zestien jaren oud, stonden verleden Zaturdag teregt voor den vierden krijgsraad te Versailles, als hebbende in de laatste dagen van den Paryschen opstand, als leden van het gewapende corps der zoogenaamde Pupillen of Kinderen der Commune, de wapenen gevoerd om barricaden tegen de troepen des gouvernements te helpen verdedigen. De meeste van die knapen konden lezen noch schrijven-, en hadden hunne eerste communie nog niet gedaan; doch de openbare aanklager zeide dat zij behoorden tot de knapen die door het straatslenteren en het leven op markten en pleinen eene zekere mate van kennis en doorzigt, het gewone peil van hunnen ouderdom te boven gaande, opdoen; hij herinnerde ook, dat de Parysche gamin in allo de omwentelingen eene rol had vervuld. De raad heeft geoordeeld dat de beschuldigden zonder oordeel des onderscheids hadden gehandeld en heeft hen alzoo vrijgesproken, doch tien van hen naar een verbeterhuis verwezen om er tot hun twintigste jaar te blijven. — Het officiele dagblad van het Fransche gouvernement zegt in zijn nommer van gisteren: «De ooster en noorder forten van Parys en de stad Saint Denis z'y'n den 20sten dezer door de Duitsche troepen ontruimd. De gebouwen dier forten zullen, hoewel meerendeels in vrij goeden staat zijnde, hier en daar herstellingen behoeven, en verder van nieuw krijgsmaterieel voorzien moeten worden, daar het oude materieel verdwenen is. In het dopartement der Oise is de ontruiming reeds den 19den dezer begonnen. Het vertrek der Duitschers heeft tot geene onaangename voorvallen aanleiding gegeven : dit is door den goeden geest onzer bevolking en door de w r ijze maatregelen onzer burgerlijke overheden verhoed. n Eenige dagbladen hebben berigt dat de minister van marine en koloniën zich gereed maakte om de havens en arsenalen van onze zeemagt te gaan bezoeken en opnemen. Doch de vice-admiraal Pothuau is niet voornemens om zich uit Versailles te verwijderen; hij is aldaar thans bezig met de in het dienstwerk der marine te brengen wijzigingen en met het ontwerpen van het budget van zijn departement voor het dienstjaar 1872." — Toen de Nationale Vergadering tot den aanstaanden winter uiteen ging, heeft zij eene commissie van leden te Versailles achter gelaten om haar bij het gouvernement te vertegenwoordigen en, des noodig achtende, vóór het bepaalde tijdstip van de hervatting der zittingen weder zamen te roepen. Een onderdeel der Vergadering, namelijk de republikeinsche linker zijde, heeft, blijkens eene mededeeling van den Siècle, onder den naam van » comité van waakzaamheid" eenige van zijne leden aan de blijvende commissie der Vergadering ter zijde gesteld. Dat comité moet te Versailles op bepaalde tijdstippen zitting houden.
RUSLAND. Een bij het Brusselsche dagblad le Norcl ontvangen schrijven uit St. Petersburg van jonge dagteekening zegt: » Benevens de reorganisatie der landmagt is de ontwikkeling der zeemagt van Rusland thans eene van de voorname zorgen van het Russische gouvernement. Aan boord van het stoomschip Alexander II , hetwelk dienst op de Wolga doet, is dezer dagen door den Keizer een besluit onderteekend, waarbij de nieuwe vorming van de zeemagt der Zwarte Zee wordt vastgesteld benevens de aankoop der particuliere scheepstimmerwerven in de baai van Inkermann (op de zuidwestkust van de Krim), zullende deze werven met die van Nikolajew voor 's rijks marine dienen. Dit besluit heeft overal in Rusland genoegen aan het publiek gedaan." P 0 R T U G A L. Het nieuwe ministerie van Portugal heeft een blijk van vertrouwen van de Kamer van Afgevaardigden ontvangen; het had haar verzocht de voorgedragen begrooting van ontvangsten der schatkist na eene algemeene discussie, en zonder toetsing der artikelen in het bijzonder, goed te keuren; daarop is die begrooting in de zitting der Kamer van den I9den dezer met 73 tegen 10 stemmen aangenomen. De tegen stemmanden behoorden allen tot de liberale of ministeriele partij, en wel tot haar radicaal gedeelte; zij meenden geene begrooting zonder toetsing van haren inhoud te mogen goedkeuren. SPANJE. New-Yorksche dagbladen, die gaarne de definitive herstelling van het Spaansche gezag op Cuba door internationale moeijolijkheden belet zouden zien, verzekeren dat een Spaansch oorlogsschip van het in Cuba's wateren gestationeerde eskader een Engelsch vaartuig buiten die wateren , ja tot in het gezigt der kust van Haïti vervolgd , beschoten en aangehouden heeft. Nadere bijzonderheden worden in de berigten uit New York van 23 September niet medegedeeld; alleen wordt nog gezegd dat niet alleen de Engelsche overheden, maar ook de regering van Haïti zich die zaak aantrekken. RRAZILIE. De berigten uit Rio Janeiro van 3 September geven hoop dat de sla ven-emancipatie niet door inconstitutionele tegenkanting tegengehouden, maar misschien nog vóór het eind des jaars tot stand gebragt zal worden. De voordragt dor regering tot afschaffing der slavernij bij der Kamer van Afgevaardigden aangenomen zijnde, scheen het aan den noodigen tijd te zullen ontbreken om de goedkeuring van de eerste kamer te verkrijgen,; het bij de grondwet tot regel gestelde tijdvak
v0 or den duur van de gewone zitting der wetgevende kamers naderde zijn einde, terwijl de oppositie in de Kamer van Afgevaardigden de beraadslaging eveneens rekte als of zij ze tot het einde van dat tijdvak wensclite gaande te houden. Dien ten gevolge heeft de Regentes, volgens de boven aangehaalde berigten, gebruik makende van eene grondwettige bevoegdheid der Kroon, een decreet uitgevaardigd, inhoudende dat de gewone zitting der wetgevende kamers voor dit jaar tot 5 December zal mogen duren. Dit zou tevens gelegenheid tot regelmatige behandeling der staatsbecrrooting voor het nieuwe dienstjaar geven; immers bij de Kamer van Afgevaardigden was de aanneming van het budget door andere werkzaamheden zoo zeer vertraagd dat de eerste kamer de behandeling daarvan veel later dan doorgaans moest aanvangen.
TELEGRAPIIISCUE BERIGTEN. Londen, '25 September. Tusschen de fabrikanten en de werklieden te Newcastle zal waarschijnlijk in deze week eene schikking tot stand komen. Volgens den Standard is het Fransche gouvernement gereed om het vierde halve milliard der oorlogscontributie te betalen. Parys , 25 September. In berigten uit Versailles wordt ten stelligste het gerucht tegengesproken , dat de permanente commissie heden bijeen geroepen zou zijn. Dezelfde berigten bevestigen dat het gouvernement gereed is tot de betaling van het vierde halve milliard. De ontwapening der nationale garde is gisteren te Lyon , St. Etienne en Nimes volbragt, en wordt te Toulouse voortgezet. In geheel Frankrijk is de opbrengst der indirecte belastingen en accijnsen gelijk aan of hier en daar hooger dan die der voorafgegane jaren. München, 23 September. In de heden gehouden niet openbare zitting van het congres der oud-katholieken zijn voorstellen van de heeren Zirngiebel en Schulte , betreffende de vorming van vereenigingen ter verdere uitbreiding van de hervormingsbeweging, en de oprigting van oud-katholieke gemeenten , bijna eenstemmig aangenomen. Het voorstel van eerstgenoemden strekte om te besluiten dat de tegenwoordige vergadering uit haar midden eene permanente commissie zou benoemen om eene geregeld georganiseerde katholieke beweging te bevorderen , en dat aan die commissie het onvoorwaardelijk vertrouwen der vergadering betuigd, haar het aan de vergadering zelve toekomend gezag opgedragen en haar elke noodige stoffelijke en zedelijke ondersteuning toegezegd zoude worden. Na de aanneming van dit voorstel werden terstond de leden van de commissie benoemd. Het voorstel van den hoogleeraar Schulte strekte om de volgende besluiten te nemen: » 1°. Op alle plaatsen , waar de behoefte bestaat en geschikte personen aanwezig zijn , moet eene geregelde zielezorg ingesteld worden. Of dit geval werkelijk bestaat kunnen alleen de plaatselijke comités beoordeelen , aan welke aangeraden wordt, zich met het algemeene comité te München in verband te stellen. » 2°. Wij hebben regt om onze priesters door den Staat als geregtigd tot het verrigten van kerkelijke handelingen erkend te zien, zoo lang en in alle gevallen waar burgerlijke regten van voorafgaande kerkelijke handelingen afhankelijk zijn. » 3". Waar het mogelijk is, zullen tot het erlangen dier erkenning stappen gedaan worden. »4°. Ieder van ons is, in onzen tegenwoordigen toestand, in zijn geweten geregtigd om voor de verrigting van bisschoppelijke functien de toevlugt tot vreemde bisschoppen te nemen. Wij zijn geregtigd om, zoodra het geschikte tijdstip daar is, te zorgen dat eene geregelde bisschoppelijke jurisdictie gevestigd worde." Aan het eind der vergadering werd medegedeeld dat het stedelijke bestuur de gevraagde vergunning verleend had om morgen in de Nicolaï-kerk, welke in eigendom aan de stedelijke gemeente toebehoort, eeno godsdienstoefening te houden. München , 23 September. De eerste bijeenkomst van oud-katholieken , die heden in het Glazen Paleis plaats had, was zeer talrijk bezocht; er waren 6600 toegangkaarten uitgereikt. Onder de redenaars waren de pater Hyacinthe en de heer van Til, van Utrecht. München , 24 September. Bij de heden in de Nicolaï-kerk gehouden godsdienstoefening der oud-katholieken, waarbij de hoogleeraar Michelis de mis bediende, waren vele gedelegeerden en een groot aantal andere belangstellenden tegenwoordig. Na de mis werden gebeden om afwending van het gevaar. waarmede de kerk bedreigd werd, ten hemel opgezonden. De plegtigheid werd met de grootste waardigheid en kalmte ten einde gebragt. München, 24 September. Heden heeft het congres der oud-katholieken zijne laatste openbare zitting gehouden, waarin de heeren Reincken , Stumpf, Tangerman en Michelis het woord voerden. De vergadering werd door den procureur-generaal Wolff gesloten, op wiens voorstel men uiteen ging met den kreet: leve Koning Lodewijk! Madrid , 23 September, des avonds. De Koning is heden ochtend met zijnen broeder, den Kroonprins Humbert, te Manresa in Catalonie aangekomen. De vorstelijke personen zijn er met geestdrift ontvangen. De Koning vertrekt heden namiddag naar Lerida; de prins Humbert zal zich naar Barcelona begeven. Washington, 24 September. De officiele oogstberigten van de maand September luiden gunstiger wat de maïs, doch minder gunstig wat het koren betreft, waarvan naauwlijks een gemiddelde opbrengst verwacht wordt. New York, 23 September. De minister van finantien heeft last gegeven om Maandag een buitengewonen aankoop van 3 millioen dollars in 5/20 bonds te doen Goudagio 15.
---

