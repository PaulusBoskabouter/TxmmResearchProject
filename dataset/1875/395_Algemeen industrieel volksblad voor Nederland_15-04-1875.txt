Kapitein Boyton.
Reeds hebben wij melding gemaakt van kapitein Boyton en zijn zwempak. "Vrijdagnacht heeft hij gevolg gegeven aan het door hem ontworpen plan, het Engelsch kanaal over te steken. In Dover te water gegaan, berekende hij in 15 a 17 uren Boulogne te kunnen bereiken. De afstand tusschen beide plaatsen bedraagt 64 kilometer die door verschillende stroomigen en water van afwisselende temperatuur moest worden afgelegd. De uitkomst heeft geleerd, dat kapit. Boyton zijne berekening juist heeft gemaakt. 17 oren nadat hij Dover verliet, stapte hij te Boulogne aan land.
In het door hem uitgevonden pak, kan hij zich in staande houding, hoofd en schouders boven water, bewegen. Hij kan roeien of pagaaien, zelfs een klein zeil bijzetten en zich door den wind drijven laten. Hij heeft een kooktoestel bij zich en kan zijn eten toebereiden. De quaestie, die nog uitgemaakt moest worden, was of iemand met dit zwempak voorzien, lang genoeg in het water kan vertoeven. Toen hij onlangs voor de koningin van Engeland proeven gaf van het praktisch nut zijner uitvinding — hij maakte o. a. een houten vlot uit in zee geworpen planken — gaf hij de verzekering meer dan 24 uren achtereen in het water te kunnen vertoeven en door zijn stouten tocht heeft hij de waarheid van zijn beweren bewezen. Toen hij in ’t bijziju van een aantal toeschouwers te Dover te water ging, was het nog volkomen donker, zoodat men hem van de boot die hem vergezelde niet zien kon. Aanvankelijk zwom en roeide hij voor de boot uit, maar het bleek veiliger de boot als gids voor te laten gaan. De communicatie tusschen de boot en den zwemmer werd door de spreektrompet onderhouden, en als men op de boot riep kwam geregeld antwoord, zoodat men weder gerustgesteld werd. "Nadat hij een uur in zee was, riep hij den kapitein van de boot toe sneller te varen, daar hij zijn zeil ging bezigen en nu ging de tocht voorspoedig verder. Het was langzamerhand dag geworden en men kon nu zien dat het zeiltje goede diensten deed. Des Zaterdags ’smorgens ten 10 uur kwam te Folkstone een postduif aan, door den zwemmer te 7,1 E opgelaten. Hij berichtte daarin dat alles uitmuntend ging en dat hij een sigaar rookte terwijl hij de depêche schreef. Des avonds bracht de telegraaf bericht van zijn behouden aankomst.
---

De Natuuronderzoeker. Novelle naar het Duitsch van Theo dor Storm.
Onder den eikenboom door, waarop de valk uit het inmiddels veroverde nest op hem nederzag, ging hij uit den tnin den weg op, die hier, naar het noordeinde van het dorp, tusschen dicht met hazelnootstruiken begroeide muren, naar de grootste rijksweg voerde. Reeds in het midden er van echter, boog hij door eene opening in den muur links af een voetpad op; in de reeds drukkende zon trad hij hierlangs, over eenige op en neder golvende zaaivelden, een veenachtig stuk grond te gemoet, waarachter in eene breede uitgestrektheid en nog door de blauwe morgenlucht omgeven, een uit eiken en beuken gemengd, statig woud zijne zwakke lijnen tegen den blauwen hemel afteekende. De oude droogde met zijn zakdoek zich het zweet van het voorhoofd, toen hij eindelijk deze koele schaduw intrad; boven hem deed eene lijster haar gezang over het veld wêerklinken. — Zoo zal hij een kwartiertje voort zijn gewandeld en het hem omgevende bladerbosch had intusschen voor een dennenwoud plaats gemaakt, toen twee wandelaars, die uit een zijpad kwamen hem gingen vergezellen. „Loopt het hier nu recht op de gekkenkast aan P” Dit vroeg een boerenjongen, die een vel eenvoudig,
maar toch steeds gekleed meisje hare koffer nadroeg. De oude knikte toestemmend. „Ge hebt maar met me mede te gaan.” „Maar ik moet in het „huis in ’t bosch” zijn, „zeide het meisje. — „Dat zal wel eenerlei uitkomen. Als ge in het huis in 't bosch iets te bestellen hebt, zal het wel goed uitkomen als ge het hier doet.” „Ik hoor daar te huis.” hernam zij. De oude die tot nog toe zijn weg rustig had voortgezet, wendde zich tot haar en zijne oogen keken al vrolijker, terwijl hij het jonge meisje aanzag. „Nu,” zeide hij „vrouw Lewerenz had ik mij, om zoo te zeggen, een paar jaartjes ouder voorgesteld.” Maar het meisje scheen met zulke grapjes niet bijzonder ingenomen. Zij zag hem met hare grauwe oogen aan en zeide: «Ik heet Franciska Fedders. Vrouw Lewerenz zal met mijnheer er wel reeds zijn.” „Dan vergist ge u toch, juffertje,” meende de oude, terwijl hij met eene hand voor haar den hoed afnam en met de andere haar den grooten sleutel liet zien; „mijnheer zelf komt eerst heden avond, toch zult ge reeds den toegang krijgen.” Zij keek vreemd op, maar een oogenblik rustte de wijsvinger aan de lip. „Het is goed,” zeide zij, «het ging den drager niet aan, laat ons met rust, heer opzichter!”
En zoo wandelden zij op het beschaduwde, met drooge pijnboomnaalden bestrooide pad met elkander voort; al grooter werden de pijnboomen, die aan beide kanten opstegen en hunne takken over hen heenstrekten. Plotseling opende zich het dichtbegroeide bosch, eene met weidekruid begroeide, bak vormige diepte, gelijk het bed van eene verlaten rivier, lag dwars voor hunne voeten, terwijl aan de andere zijde op de hoogte weder eiken- en beukenwóud zijn bladerkroon verhief. Slechts tegen hen over vertoonde zich eene opening, waardoor men tot aan den horizont over een bruin heideveld heen zag. Ter linkerzijde van deze opening, met de andere zijde zich tegen het bosch dringend, stak een oudsteenen gebouw uit, dat door zijn hoog dak een bijna torenachtig aanzien verkreeg ; een muur, waarboven slechts de vier vensters van de bovenste verdieping zichtbaar waren, liep van de beide hoeken van het front uitloopend, in ovale richting bijna tot aan den rand vau den genoemden weidegreppel. De oude, die onder het gaan Franciska over zijne moeiten om er met het goed in te komen had verhaald, was blijven staan en wees zwijgend naar den met ijzerbeslagenen poort, die zich juist tegenover hen aan het oog vertoonde. Boven dien poort, in den muur, waar eene zandsteenen versiering was aangebracht bevond zich een opschrift, welks eens vergulde letters bij het heldere zonlicht ook uit de verte nog te lezen waren. „Het huis in ’t bosch” spelde Francisco,
„Haha, Phylax!” riep de opzichter. „Hoort ge hem juffertje, hij heeft reeds mijn stap herkend!” Uit den gesloten tuin aan de overzijde had zich het blaffen van een hond doen hooren, tevens verhief zich van een eikentak, die uit het bosch op het dak hing, een groote roofvogel, en fladderde nu, terwijl hij zijn krijschend geroep deed hooren, hoog boven het eenzame gebouw. Intusschen waren zij op het nauwlijks merkbare einde van het boschpad, in den greppel afgedaald. De tegen het zuiden liggende gevelzijde van het al nader voor hen verrijzend gebouw werd door de zon helder beschenen; ja, zelfs zag men op de hoofden der vrouwenbeelden, die van onder het dak naar de woudzijde uitstaken, nog het overblijfsel van het verguldsel schitteren, dat er eens op gezeten had. Van de twee windwijzers, waarmede de korte nok van het dak aan beide einden was versierd, had één zich bijna geheel in het groene loof der boomen verscholen ; terwijl de andere roerloos tegen den blauwen hemel afstak. Op dit oogenblik had men den anderen oever van de drooge beek bestegen, en de opzichter had den zwaren sleutel in de poortdeur omgedraaid. Eene beschaduwden, met platte steenen belegden hof traden zij in, terwijl de poedel met vrolijk sprongen om de voeten zijns meesters dartelde. Links van den ingang was een steenen bron, waarnaast een, zoo ’t scheen nieuwe emmer, met water gevuld stond, tegen den muur van het huis, die zelfs door den zon werd beschenen, woekerden hooge, met knoppen overdekte rozenstruiken, die bijna, de aan beide zijden der huisdeur op de plaats uitziende vensters, geheel bedekten. — „De oude heer,” zeide de opzichter, uheeft ze zelf nog geplant.” Toen traden zij over een paar treden in huis. — Links van den huisgang lag de keuken, rechts een kamer met een raam, welke stoffeering leeds de toekomstige bewoonster deed kennen. Wel ontbrak er nog een bedgordijn zoowel als de veerkrachtige inhoud aan het hooge ledekant, maar in den hoek stonden spinnewiel en haspel en boven de ouderwetsche commode hing een dergelijk spiegeltje, waarachter nog maar de kruiselings opgestoken pauwvederen ontbraken. „Dat is dus uw kamer niet, jufvrouw!” zeide de oude, die nog eens trachtte te schertsen. Toen hij geen antwoord kreeg, wees hij op zijn poedel, die lustig de naar de bovenverdiepingen voerende trap opsprong. „Laten wij hem maar volgen,” zeide hij, „daar achter zijn toch maar alleen de provisiekamers I” Boven gekomen, sloot hij deur van eene tamelijk groote kamer open, die op de gordijnen na geheel scheen gereed gemaakt. De beide vensters, waarmede men op
het dennenwoud uitzag, waren de middelste der vier, die we zoo straks van buiten konden zien. — Voor het lihkervenster stond eene zachte, met kussens bedekte leunstoel, aan den kant van het andere een schrijftafel met vele vakjes en schuifladen, daarnaast hing een koekkoekklokje, zooals ze zoo sierlijk in het Schwarzwald worden vervaardigd, en liet reeds vrolijk zijn slinger het oude tik, tak slaan. Een ouderwetsch maar goed onderhouden behangsel, met eene rood en wit bloeiende papaverbloem op donkerbruine grond, bedekte de wanden. Zwijgend, maar opmerkzaam beschouwde Franciska alles, terwijl zij den ouden de vensterluiken hielp openen. Aan beide zijden van dezen bloemenkamer, en door eene deur er mede verbonden, lag een kleiner kamertje, beiden hadden, elk afzonderlijk, slechts één venster, dat op het dennenbosch uitzag. — In dat aan de linkerhand bevonden zich, behalve eenige stoelen, slechts een ijzer veldbed, en eenige reiskoffers. Franciska wierp er slechts eene vluchtige blik in, terwijl haar geleider reeds;de deur van het tegenoverliggende kamertje had geopend.' "En nu valt er wat te lezen!” riep deze. „Mijnbeer de doctor is zelf hier buiten geweest en heeft er een ganschen dag in gezeten.” (Wordt vervolgd.)
---

De Philadelphia-Tentoonstelling.
Voor den 25n April moeten de Engelsche industrieëlen hunne invullingsbilletten bij den regeeringscommissaris mr. Cimliffe Owen te Londen indienen. Naar aanleiding daarvan geeft een Engelsch blad de volgende beschouwingen en tnededeelingen ten beste. Vele Engelschen zullen ’t volgend jaar Philadelphia bezoeken, en ontwaren dat de Amerikaansche tentoonstelling een geheel andere vertooning zal maken dan die van Weenen, Parijs en vroegere in Europa gehouden wereldtentoonstellingen. Te Philadelphia zullen alle Amerikanen van kaap Hoorn tot aan de Noord poolzee vertegenwoordigd zijn. Ook de bewoners van (Oost-Azie, en al de eilanden van de stille Zuidzee kunnen gemakkelijk en veilig Philadelphia bereiken, en de voortbrengselen van Japan zullen daar door deze vindingrijke en werkzame natie overvloedig worden geëxposeerd. Australië en Nieuw-Zeeland hebben reeds lang te voren toebereidselen gemaakt om te bewijzen dat deze landstreken ontzaggelijke vorderingen in volksvlijt maken, ook de Sandwich- en Eitsji-eilanden, in omniddelijke gemeenschap staande met Philadelphia, zullen daar hunne natuurvoortbrengselen exposeeren. Dat dit gedeelte der wereld tot nu toe bijna niet vertegenwoordigd was op wereldtentoonstellingen is bekend. Van hoeveel belang het voor de Europesche industrieëlen zijn kan aan deze nog weiuig met hen in verkeer staande wereldstreken hunne voort brengselen te toonen, springt in ’t oog, en het volk dat in dit opzicht achterlijk blijft zal de schade later niet gemakkelijk inhalen. De wereldhandel zal door grooter verkeer met de verschillende volken van Amerika niet enkel uitwegen voor fabriekaten maar ook vele nieuwe grondstoffen winnen. Ofschoon elk industrieel in ’t bijzonder zich kan verontschuldigen met de verklaring dat ’tzijn taak niet is om het prestige van de natie op te houden, zal toch wel geen hunner van oordeel zijn, dat zijne zaken er door vooruitgaan wanneer dat prestige minder wordt. Het eigenbelang moge de eerste ïmpulsie tot deelneming zijn, een industrieel die niet begrijpt dat deelneming aan de Philadelphia-tentoonstelling ten bate der industrie is, moet al zeer kortzichtig zijn. Wie weet in Europa wat in de zuidelijke staten van Amerika, in Mexico, centraal Amerika, Bolivia, Peru, Chili, Brazilië, Uraguay en de Argentijnsche republiek kan worden gebruikt. Er komen wel Amerikanen in Europa om zich ruim van industrieele producten te voorzien, maar dit zijn meerendeels aankoopen voor artikelen van weelde, die niets aanwijzen omtrent de dingen die de gebruikers zelf voor behoefte koopen zouden, indien zij daartoe in staat waren. De fabriekanten die te Philadelphia exposeeren,
vinden daar eene uitmuntende gelegenheid om met de beste kooplieden van Montreal tot Buenos Ayres bekend te worden. Leveren wellicht in ’t algemeen de Europesche tentoonstellingen niet meer zooveel gelegenheid om de nieuwe afnemers te leeren kennen, met de Amerikaansche is dat geheel anders, en voor Europesche fabriekanten is ’t van meer belang te weten hoe de Amerikaansche farmer, de rijst-, tabak-, katoen- en suikerplanters der Zuidelijke Staten, ovev hunne voortbrengselen denken, dan te weten hoe de Franschman of de Duitscher ze beoordeelen. Wat een Parijzenaar, die blazé is van fraaie en nuttige zaken, onverschillig laat, zal de bewoner der prairiën in verrukking brengen, en de Mexikaan, Braziliaan en Polijriesiër naar Philadelphia brengen. De taartjesbakker mag met zekere minachting neerzien op de begeerte van de kooper, die zijn gebak verorberen wil, maar indien hij zoo vei ging geen taartjes meer te willen verkoopen, omdat hij z<s moet aanbieden aan menschen die niet zoo als hij er van verzadigd zijn, zou hij al een zeer ongelukkig figuur als pasteibakker maken, en men zou hem uitlachen, wanneer hij beweerde, dat hij wel voor de gebruikers van gisteren, maar niet voor die van heden wilde werken. Sommigen in Engeland zijn vau meening dat de Amerikaansche tentoonstelling weinig bezoekers trekken zal, maar men moet de belangstelling der bewoners van het Westen van Amerika niet gering schatten, want reeds het sterk ontwikkelde publiek leven' 'der Amerikanen waarborgt het tegendeel. Wanneer men dus in Europa beweert dat er weinig belangstelling is, bedoeld men blijkbaar bij Europeanen, want bij de groote meerderheid der Amerikanen zal de Internationale tentoonstelling als eene groote nieuwigheid niet weinig belangstelling opwekken. Het behoeft dan ook geen betoog dat zij, die hunne voortbrengelen aan de Amerikanen willen verkoopen, ’t best hun belang begrijpen, wanneer zij deelnemen aan het aanstaande wereldfeest.
---

AMSTERDAM, 14 April 1875.
Het heeft H. M. de Koningin weder behaagd de jaarlijksche gift ad ƒ 100 aan het Diamantwerkers- Weezenfonds te doen toekomen. Burg. en Weth. van Amsterdam hebben als verhuisdag voor dit jaar aangewezen Dinsdag den 4den Mei, en zijn allen, wien het aangaat, uitgenoodigd om op bovengemelden dag, vóór twaalf uren des middag, te verhuizen. De meeting tot bespreking van den toestand der arbeiderswoningen in Nederland, waarvan wij reeds vroeger melding maakten, zal gehouden worden Zondag 18 April, ’s middags te 12 uren, in Frascati te Amsterdam. Het onderwerp zal worden ingeleid door den heer J. Gosschalk.
Wat de Nieuwe Rotterdamsche Courant mededeelde omtrent het consortium waaraan de concessie tot droogmaking der Zuiderzee zou worden opgedragen, wordt in de Staatscourant geheel verzonnen verklaard. Teneinde deze mededeeling goed in het oog te doen loopen zijn die woorden met dikke, vette letters gezet. Wij hebben gewacht wat de N. R. Ct. antwoorden zou alvorens de verklaring van de Staatscourant, waaraan wij niet zoo bijzonder veel hechten, op te nemen. Deze geeft hare mededeeling nog niet op. Het kan zijn, zegt zij, dat er in de détails eenige onjuistheid is, of dat de minister van het plan heeft afgezien, maar de hoofdzaak blijft waar. Het Handelsblad deelt daaromtrent nog mede, dat reeds voor eenige jaren door eene Staatscommissie een onderzoek is ingesteld over de aanvraag om concessie door een comité, waartoe ook dr. Cramer behoorde en dat een vrij hooge subsidie van staatwege vroeg. Volgens het rapport, luidde het oordeel van de meerderheid der commissie, waarvan de heer Fock na zijn aftreden als minister voorzitter was, gunstig wat de uitvoerbaarheid van het werk betreft. In een brochure, in het vorige jaar verschenen en toen door ons besproken, is de geschiedenis dezer zaak en het voordeel der indijking uiteengezet. De zaak der droogmaking is onder de drie vorige liberale kabinetten voorbereid, en de minister Heemskerk vond dus bij zijn optreden het rapport der Staatcommissie en de concessieaanvraag van net comité. In de laatste troonrede werd van de droogmaking gesproken en in de Kamers stelde de minister een ontwerp dienaangaande in uitzicht. Uit de meededeeling in de Staats- j courant blijkt nu, dat de regeering niet, althans nog niet voornemens is het werk bij concessie aan een consortorium te doen uitvoeren. Ten slotte maakt het Hbl. de opmerking: Daar het bericht van de N. R. Ct. „geheel verzonnen” wordt genoemd, is ook de bijvoegiug onjuist, dat reeds een ontwerp door den Raad van State is onderzocht. De indiening van zulk een ontwerp is derhalve vooreerst niet te wachten. (Arnh. Ct.)
Het Staatsblad no. 42 bevat een kon, besluit van den 5n April 1875, regelende de instelling van leerling-consuls en de vereischten om tot betrekking te worden benoemd. Voor het hof van assises zullen weldra de wisselaar Billiard en zijn kassier Armand terechtstaan wegens het verduisteren van een som van twee en een half millioen gulden, welke som bij hen gestort was voor het nemen van aandeelen in de Parijsche leening van 1875. Billiard noemde zich directeur van hei Sous-Comptoir Lyonnais en gaf zich op die wijze het air alsof hij een filiale van het zeer soliede Crédit Lyonnais bestuurde. Armand is met een millioen francs voortvluchtig. Daar echter ook veel Belgen, Engelschen, Zwitschers en Duitschers do slachtoffers zijn van de bedriegers, twijfelt men niet, of men zal zijne uitlevering slechts behoeven te vragen om ze te verkrijgen. De minister van binnenlandsche zaken brengt ter algemeene kennis, dat in de maand Juni e. k. gelegenheid zal worden gegeven tot het afleggen der examens, ter verkrijging van diplomata voor het eerste en het tweede natuurkundig examen voor hulp-apothe.kers, of van acten van bevoegdheid als arts of hulp-apotheker. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 20 Mei e. k. schriftelijk opgave doen aan den voorzitter der commissie van examen : voor het eerste natuurkundig examen en het natuurkun dig examen voor hulp-apothekers, den hoogleeiaar Dr. J.°W. Gunning, te Amsterdam; voor het tweede natuurkundig examen, den hoogleeraar Dr. A. Heynsius, te Leiden; voor het geneeskundig examen, den hoogleeraar Dr. L. C. van Goudoever, te Utrecht, en voor het practisch examen van hulp-apotheker den hoogleeraar Dr. W. F. R. Suringar te Leiden. Als een bewijs van gebrek aan voldoend hulppersoneel op de lagere scholen kan voorzeker dienen, dat door den gemeenteraad van Haarlemmermeer, op voordracht van B. en W. en in overleg met den schoolopziener en den hoofdonderwijzer, voor één jaar, op een tractement van ƒ 500, benoemd is tot hulponderwijzeres mejufvrouw Isabella Anna Maria Geveke, huisvrouw van den heer C. J. Bottinga en moeder van vier kinderen. In het dagbl. v. Friesland komt de volgende advertentie voor, onderteekend door den burgermeester van HarUngen: Ontvangen van den heer van der Scheer, gepensioneerd officier van gezondheid 1ste klasse te Harlingen, de som van f 25, welke som, volgens bericht van den inzender, had moeten dienen om de geneeskundigen van den militieraad te Leeuwarden om te koopeu, ten einde de loteling Titus Zantman, van de lichting 1875 der gemeente Harlingen, bij geschiktheid voor den dienst, lichamelijk ongeschikt te verklaren. Zondag jl. werden van Bergen op Zoom eenige postduiven naar het dorp Putten op de Belgische grenzen overgebracht, ten einde haar van daar eene proefreis naar Bergen op Zoom te doen ondernemen. Uitgezonderd een paar zijn alle teruggekomen, doch enkele waren gewond door hagelschoten, hetgeen men toeschreef aan kwaadwilligheid van enkele inwoners van Putten. Het is den wachtmeester der maréchaussées, te Bergen op Zoom gestationeerd, mogen gelukken, de daders op te sporen. Wellicht zijn de niet terechtgekomen postduiven door de hagelschoten gedood.
Bij de belangstelling die het ziekelijk verschijnsel onzer dagen, het spiritisme, opwekt, verdient eene studie in het Aprilnummer van de Tijdspiegel voorkomende, in hooge mate de aandacht. Dr. A. J. Vitringa behandelt daarin „den modernen vorm der spokerij en tooverij”, waarin hij het resultaat der nasporing op onpartijdige wijze mededeelt. De conclusie van dit met zorg en studie geschreven artikel is niet in het voordeel van het spiritisme. — Na de voltooing van de spits der Nieuwekerktoren te Delft, zal deze (120 meters) 10 meters hooger dan de dom van Utrecht, en de hoogste toren worden in ons land. Er is verbazend veel haring in de Zuiderzee aanwezig. Zij worden door visschers bij millioenen gevangen. Te Joure heeft bij een der notabelste burgers een executoriale verkooping plaats gehad, wegens zijne weigering om den hoofdelijken omslag te betalen. Een paar kleinigheden, als: een scheermes en een paar schoorsteenbeeldjes, brachten p. m. ƒ 500 op, met welk bedrag de ontvanger zich tevreden kon stellen. Volgens de N. Wintschoter Ct. is in Pruissen het aantal Falsche briefjes van tien thaler (Zehnthalerschein) zoo aanzienlijk, dat de regeering aldaar heeft besloten, de echte als wettig betaalmiddel in te trekken. In de Barneveldsche Ct. wordt voorgesteld om eene kortere verbinding van Amsterdam met Midden en ZuidDuitschland tot stand te brengen niet door de lijn Amersfoort, Wageningen, Nijmegen, maar door het station Barneveld van het in aanleg zijnde gedeelte van deu Oosterspoorweg met Arnhem te verbinden. De voordeelen van deze verbinding, die intusschen 8 KM. langer is, dan de lijn Amersfoort en Nijmegen over Wageningen (50 KM.) noemt de B. Ct. op, lo. dat slechts 28 KM. spoorweg is aan te leggen pusschen Barneveld en Arnhem), 2o. dat de kostbare overbrugging van den Rijn bij Wageningen vervalt, 3o. dat de lijn Amsterdam Barneveld, Arnhem 7 KM. korter is dan die AmsterdamWageningen-Nijmegen en 8 KM. korter dan Amsterdam-Utrecht,Arnhem (Rijnspoorweg). 4o. dat de richttng uit Barneveld loopt door weinig kostbare heidegronden en daardoor ook meer ten rechte lijn kan zijn, dan die over Wageningen, welke door een dichtbebouwde streek zou loopen, 5o. dat de Arnhem een goede aansluiting is aan de Rijnvaart. Onlangs is melding gemaakt van de schilderijtjes van den Belgischen tienjarigen van de Kerkhove. Do voogd van den overleden knaap heeft thans bekend gemaakt, dat deze idioot was, en een schilder, vriend van den huize, de heer van Hove, zegt, dat hij den vader van den knaap aan de miniafruur-landschappen heeft zien werken. De commissie voor de oprichting van Internationale kamers van koophandel is ten tweede male bijeengekomen, onder voorzitting van Michel Chevalier. Aangenomen werd de wel wat lange naam van Société pour la dêfence des interets inlernationaux du commerce et de /'industrie. De vaststelling van het programma werd opgedragen aan eene commissie, bestaande uit de hh. Michel Chevalier, Clapier, Person en Legrand, secretaris de heer Murray. In de jongste meeting der leden van de ^Society of Arts” te Londen is door den heer Adam Scott een lezing gehouden over het Liernur-stelsel.
Lords Derby en Northcote hebben Zaterdag eene groote deputatie van importeurs en raffinadeurs van suiker ten gehoore ontvangen. De deputatie gaf het verlangen te kennen, dat de regeering op nieuw met Frankrijk, België en Nederland in onderhandeling zou treden over de quaestie der premie bij den uitvoer van suiker, en dat zij represailles zou nemen, indien de bedoelde staten de onderhandeling van de hand wezen. Lord Derby antwoordde, dat de regeering tot geen represailles de toevlucht kan nemen; maar hij hoopte dat die staten weldra zouden inzien, dat het stelsel om ééne klasse van industrieëlen te bevoordeelen ten koste van alle andere burgers, verkeerd is. Lord Northcote heeft in denzelfden geest geantwoord. Een mausoleum voor Prim — wiens stoffelijk overschot nog altijd rust in de grafkelders der basiliek van Atocha —, waarvan de kosten door algemeene inschrijving onder de radicalen werden bijeengebracht (125,000 fr.), en welks vervaardiging aan den Spaanschen kunstenaar Placedo Zuloaga was opgedragen, is thans gereed. Het is bewerkt in renaissance- stijl. 31 meter hoog en 2 m. 40 decim. breed. Het is van geciseleerd en gedamasceerd ijzer, met goud en zilver ingelegd ; de bas-reliefs en het beeld zijn van brons; het wapenschild van den maarschalk is geëmailleerd. De stappen onlangs gedaan om spoorwegverbindingen tusschen Mexiko en de Vereenigde Staten tot stand te brengen, wekken in dit laatste land in sterke mate de belangstelling op. De heer Edward Lee Plumb, die, véórdat hij konsul te Havana was, de Amerikaansche unie te Mexiko vertegenwoordigde, heeft uit naam der Maatschappij voor internationale spoorwegen een coutrakt met het Mexikaansche gouvernement gesloten voor den aanleg van lijnen, die een deel uitmaken van het volledig net, dat ran de stad Mexiko uitgaat en zich bij de Zuidwestspoorwegen aansluit. Twee gewichtige maatregelen zijn in den laatsten tijd genomen om de verschillende plannen ten uitroer te brengen. De eene is een besluit van het
Mexikaansche congres, goedgekeurd door den president Lerdo de Tejada, waarbij machtiging verleend wordt tot het onderteekenen van een contract betreffende het maken van een spoorweg van de hoofdstad naar de stad Leon, in de Staat Guanajuato. De andere is het sluiten van een contract tusschen het uitvoerend bewind en de Maatschappij voor den internationalen spoorweg van Texas, voor het aanleggen van eene lijn van Leon naar de Rio Grande, die zich zal moeten aansluiten bij den spoorweg van Texas, en dus bij het algemeene net van Noord-Amerika. De afstand van Mexido naar de Rio Grande is ongeveer 1800 kilometers; deze afstand moet doorsneden worden door de beide wegen, die te Leon bijeenkomen. De weg tusschen Mexiko en Leon wordt Centraal-spoorweg genoemd; hij moet eene lengte hebben van 600 kilometers. De andere van Leon naar de Rio Grande, zal 1200 kilometers lang zijn. Bene talrijke bevolking zal door deze wegen gebaat worden. De volgende steden liggen er aan: Mexico, met 226,000 inwoners: Queretaro> 47,000 ; Celaya, 26,000 ; Salamanca, 16,000; Irapuato, 10,000; Guanajuato, 63,000, en Leon, 10,000, hetgeen te zamen 486,000 bewoners uitmaakt, de bevolking van het platte land niet medegerekend. Om de geheele aansluiting van dit spoorwegnet te voltooien, zal men nog op het grondgebied van Texas, uitgaande van Reckdalen, 600 kilometers aanleggen. (Haarl. Ct.) Naar men verneemt heeft de Russische regeering eene groote som geld beschikbaar gesteld, om de rivier de Dnieper in de nabijheid van Kiew bevaarbaar te maken. Men treft in die rivier bij genoemde stad, door den ongelijken rotsachtigen bodem, thans vele watervallen aan, waardoor het varen zeer moeielijk wordt. De regeering wil thans deze rotsen doen springen, ten einde op die wijze meer vlak vaarwater te krijgen.
---

