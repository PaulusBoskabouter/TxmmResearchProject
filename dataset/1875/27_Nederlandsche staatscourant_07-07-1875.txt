OFFICIEEL GEDEELTE.
Bij besluit van den 26sten Junij 1875, heeft Zijne Majesteit aan jhr. mr. R. A. A. E. von Pestel, Hoogstdeszelfs minister-resident te Washington, verlof verleend tot het aannemen van het officiers-kruis van het Legioen van Eer, hem door den President der Fransche Republiek geschonken. Bij Koninklijk besluit van 22 Junij 1875, n°. 31, is aan D. van der Schans, gewezen brugwachter en sluisknecht aan de schutsluis n°. 19 van de Zuid-Willemsvaart, verleend een pensioen ten bedrage van f72 'sjaars, op grond van de artt. 5, 8 en 13 der wet betreffende de burgerlijke pensioenen, laatstelijk gewijzigd bij die van 21 Mei 1873 (Sïaaisblad n°. 64). Bij Koninklijk besluit van den 30sten Junij 1875, n°. 22, is benoemd tot lid van de algemeene rekenkamer van Nederlandsch Indie de hoofdambtenaar C. de Waal, laatstelyk resident van Banjoemaas, thans op non-activiteit.
---

MINISTERIE VAN JUSTITIE.
De gewone Audientie van den Minister van Justitie zal op Woensdag» 7 Julij aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter algemeene kennis, dat in de n.aand September e. k. gelegenheid aal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van diplomata voor het eerste natuurkundig examen en het natuurkundige examen voor hulp-apothekers, het tweede natuurkundig examen, of van acten van bevoegdheid als arts, hulp-apotheker of apotheker, in art. 16 vermeld. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 25 Augustus e. k. schriftelijk opgave doen aan den voorzitter der commissie van examen : voor het eerste natuurkundig examen en het natuurkundig examen voor hulp-apothekers, den hoogleeraar dr. P. J- van Kerckhoff, te Utrecht; voor het tweede natuurkundig examen, den hoogleeraar dr. F. C. Donders, te Utrecht; voor het geneeskundig examen, den hoogleeraar dr. M. Polano, te Leiden, en voor het examen van apotheker en het praktisch examen van hulp-apotheker, den hoogleeraar dr. R. S. Tjaden Modderman, te Groningen. Zij, óie tot het tweede natuurkundig examen wenschen te worden toegelaten, moeten bij hun verzoek voegen het diploma, waaruit blijkt, dat%ij het eerste natuurkundig examen met goed gevolg hebben afgelegd. Zij , die tot het geneeskundig examen wenschen te worden toegelaten , moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6 , sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 ( Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd. Zij, die tot het praktisch examen van hulp-apotheker wenschen toegelaten te worden, moeten bij hun verzoek het diploma overleggen, waaruit blijkt dat zij met goed gevolg het natuurkundig examen van hulp-apotheker hebben afgelegd, en zij, die tot het examen van apotheker wenschen te worden toegelaten, moeten bij hun verzoek het bewijs voegen, dat zij minstens twee jaren als hulp-apotheker binnen het Koningrijk zijn werkzaam geweest. Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulp-apotheker voor alsnog niet wenschen af te leggen , behooren daarvan vóór 20 Augustus e. k. schriftelijk opgave te doen aan den voorzitter der commissie voor die examens, den hoogleeraar dr. P. J. van Kerckhoff, te Utrecht. 'sGravenhage, den 5den Julij 1875. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt ter kennis van belanghebbenden, dat volgens ontvangen berigt van den consul der Nederlanden te Aden in het daar ter plaatse vigerende havenreglement onder anderen is bepaald: 1°. dat geen schip boven de 100 ton, tusschen zonsondergang en zonsopgang, zonder verlof van den havenmeester, op do binnenreede mag ten anker komen, op verbeurte van eene boete de som van 100 ropijen (f 120 Nederl. courant) niet te boven gaande; 2°. dat alle schepen, die te Aden binnenloopen en op de binnenreode wenschen te ankeren, aan den voortop de loodsvlag moeten hijschen en op de buitenreede de aan-boord-komst van den loods moeten afwachten. 's Gravenhage, den 21sten Junij 1875. De Minister voornoemd, Taalman Kip.
---

MINISTERIE VAN FINANTIEN.
Er bestaat gelegenheid tot verzending der correspondentie naar Nederlandsch Indie, door middel van het stoomschip Voorwaarts , van de maatschappij » Nederland"', waarvan het vertrek uit het Nieuwediep op den lOden Julij aanstaande is bepaald. Behalve voor Batavia, zal er met deze gelegenheid mede eene brievenmaal naar Padang worden gezonden. De gedrukte stukken en monsters van koopwaren behooren uiterlijk in den avond van den 9den Julij en de brieven den daarop volgenden dag 's morgens per eersten trein aan den Helder aangekomen te zijn. 'sGravenhage, den 5den Julij 1875. De Minister van Finantien, H. J. v. d. Heim. Door den Minister van Finantien zijn bevorderd tot landmeter der tweede klasse bij 't kadaster, de landmeters der derde klasse J. A. B. W. Schreul, te 's Hertogenbosch, J. J. P. Wiecking, te Goes, W. G. A. van Hout, te Leeuwarden , J. W. van Hiele , te 's Gravenhage , en J. A. Martens, te Arnhem , en benoemd tot landmeter der derde klasse bij het kadaster, de ad?pirant-landmeters K. P. J. Oerder , te Arnhem, A. A. G. J. Soutendijk, te Assen, P. van Dijk, te Amsterdam , J. C. van der Veur , te 's Gravenhage, J. F. H Israël, te Rotterdam , en J. A. Bongenaar, te Brielle.
---

MINISTERIE VAN KOLONIËN.
Aan het corps ingenieurs van den waterstaat en 's lands burgerlijke openbare werken in Nederlandsch Indie, hetwelk rolgens de laatstelijk bij Zijner Majesteits besluit van 22 Augustus 1873, n°. 44, vastgestelde organisatie, behoort te bestaan uit: 5 hoofdingenieurs der 1ste klasse, ieder op een tractement van f 14,400 'sjaars; 5 hoofdingenieurs der 2de klasse, ieder op een tractement van f 12,000 'sjaars; 15 ingenieurs der 1ste klasse, ieder op een tractement van f9000 'sjaars; 25 ingenieurs der 2de klasse, » » » » » 60"0 » 15 ingenieurs der 3de klasse, » » » » » 4200 n 10 adspirant-ingenieurs, » » » » » 3000 » terwijl drie der hoofdingenieurs van de 1ste of 2de klasse, aangewezen om dienst te doen als inspecteurs, als zoodanig vaste reiskosten tot een bedrag van f 300 's maands ieder genieten , — ontbreken thans de 10 adspirant-ingenieurs, die in de formatie begrepen zijn. Nederlanders van geboorte of door naturalisatie, in het bezit van het diploma van civiel ingenieur, die, op gunstige voorwaarden, voor die vacante betrekkingen in aanmerking wenschen te komen, kunnen zich daartoe, bij gezegeld request, tot en met 20 Julij aanstaande, tot het Departement van Koloniën wenden, onder overlegging van: a. diploma van civiel ingenieur; b. bewijs van zedelijk gedrag, afgegeven, nè, dagteekening dezer bekendmaking, door burgemeester en wethouders der gemeente van inwoning van den belanghebbende; c. een door den Commissaris des Ivonings in de betrokken provincie afgegeven certificaat van voldoening aan de wet op de nationale militie; d. schriftelijke bewijzen daarvan, indien de belanghebbende eenigen tijd hier te lande of in Europa met goed gevolg praktisch werkzaam mogt zijn geweest. Overigens wordt de aandacht van hen die verlangen om als adspirantingenieur naar Nederlandsch Indie te worden uitgezonden, er op gevestigd, dat, daar thans aan het corps ingenieurs in Nederlandsch Indie geheel ontbrekende 10 daartoe behoorende adspirant-ingenieurs (zijnde do adspirant-ingenieurs, die laatstelijk in Augustus 1874. van hier derwaarts werden gezonden , reeds bij besluit van den Gouverneur-
Generaal van Nederlandsch Indie van 22 Januarij 1875 tot ingenieurs der 3de klasse bevorderd) dien ten gevolge zij , die nu voor de betrekking van adspirant-ingenieur het eerst in aanmerking zullen komen, het voordeel genieten van in de rangorde onmiddellijk plaats te nemen na de ingenieurs der 3de klasse, waaruit volgt dat ook \oor hen spoedig gelegenheid zal zijn, om tot ingenieur der 3de klasse te worden bevorderd. De door den Minister van Koloniën , ter beschikking van den Gouverneur-Generaal van Nederlandsch Indie voor de betrekking van adspirant-ingenieur te stellen personen , moeten zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden welke aan hen en te hunnen behoeve zijn gedaan , zoo wegens gratificatie voor uitrusting als voor overtogt naar Indie, bijaldien zij binnen den tijd van vijf jaren na hunne aankomst op Java anders dan ten gevolge van wel bewezen ziels- of lichaamsgebreken, buiten eigen toedoen ontstaan, uit 'sgouvernements dienst worden ontslagen. Ter bekomiDg van inlichtingen omtrent de gunstige voorwaarden aan de uitzending van hier naar Nederlandsch Indie te verbinden, kunnen belanghebbenden zich, bij voorkeur in persoon , bij het Departement van Koloniën aanmelden. 's Gravenhage, den 25sten Junij 1875. De M'nister van Koloniën, Voor den Minister, De Secretaris-Generaal, Henny. Bij beschikking van den Minister van Koloniën van den 5den Julij 1875 , lit. D, n°. 36 , zijn de hoofdonderwijzers G. Brinks en D. H. van Kalkeren en de hulponderwijzers E. Vogelzang (zich schrijvende Vogelezang) , H. W. de Beyl en A. J. Pontier , gesteld ter beschikking van den Gouverneur-Generaal van Nederlandsch Indie, om te worden benoemd tot onderwijzer der derde klasse voor de dienst daar te lande.
---

