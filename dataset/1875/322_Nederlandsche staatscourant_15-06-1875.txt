OFFICIEEL GEDEELTE. (Staatsblad no. 93.) WET van den 2den Junij 1875, tot vaststelling van uitgaven wegens door het Departement van Oorlog gedane verstrekkingen, dienst 1875.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Allen, die deze zullen zien of liooren lezen, salut! doen te weten: Alzoo Wij in overweging genomen hebben, dat volgens de bepalingen , voorkomende in de artt. 8 en 9 der wet van den 9den September 1853 (Staatsblad n°. 100), tot duurzame regeling der gelden wegens verstrekkingen , over de voorhanden sommen niet dan bij de wet wordt beschikt; Zoo is het, dat Wij, den Eaad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De gelden wegens door het Departement van Oorlog gedane verstrekkingen, in 's Rijks schatkist ten bedrage van een honderd vier en veertig duizend drie honderd een en zeventig gulden vijf en negentig cents voorhanden, worden ten behoeve van dat Departement, tot het doen van betalingen voor de dienst van 1875, beschikbaar gesteld. Artikel 2. De voormelde beschikbaar gestelde som wordt verdeeld als volgt: Dienst 1875. Iste afdeeling. Artikel 1. Remonte 1118,00 Ilde afdeeling. Geneeskundige dienst. Artikel 2. Materieel van de geneeskundige dienst, kosten, vallende op het verplegen van zieken, aankoop van medicijnen, meubelen in de ziekeninrigtingen, enz lilde afdeeling. Materieel der artillerie en draagbare wapenen, met den aankleve van dien, onder het beheer der artillerie staande. Artikel 3. Jaarwedden van beambten, daggelden, soldijen, enz., voor werklieden (burgerlijke en militaire), verdiend loon voor werk op stuk, toelagen voor officieren en conducteurs , mitsgaders tegemoetkomingen, zoo bij de artillerie- stapel- en constructie-magazijnen, bij de inspectie der draagbare wapenen te Delft, Maastricht, Gorinchem, Dordrecht, Luik , enz., bij de geschutgieterij en pyrotechnische werkplaatsen, als bij andere etablissementen tot het materieel der artillerie behoorende . . f 29 162,00 Artikel 4. Aanschaffing, herstelling , onderhoud en verwerken van het materieel der artillerie, der draagbare wapenen, der torpedo's ol watermijnen en der pyrotechnische voorwerpen, met alles wat daarop, alsmede op het beheer van een en ander betrekking heelt, benevens het verstrekken van patroonhulzen aan vert'enigingen tot vrijwillige oefening in den wapenhandel 19 251,09 Artikel 5. Aanschaffing of aanmaak van patroonhulzen tot nieuwe draagbare vuurwapenen, klein kaliber, met inbegrip van de daartoe benoodigde werktuigen, als anderzins. 89,73 s 89 361,17 IYde afdeeling. _ Artikel 6. Kosten van de magazijnen van kleeding, uitrusting, hospitaal-goederen, kampementseffecten, enz. . ............ 48 502,82 5 310,98
Vde afdeeling. Artikel 7. a. Kosten van enz. b. Kosten van de topographische inrigting, aan: tractementen der ambtenaren, toelagen der officieren, enz., en verdere kosten dezer inrigting. „ „ 8 5 f 5 078,97 5 f 144 371,95 een honderd vier en veertig duizend drie honderd een en zeventig gulden vijf en negentig cents. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 2den Junij 1875. WILLEM. De Minister van Oorlog, Enderlein. Uitgegeven den negenden Junij 1875. De Minister van Justitie, van Lynden van Sandenburg. (Staatsblad n°. 94.) WET van den 2den Junij 1875, houdende bepalingen betreffende de veeartsenij kundige politie ten opzigte van paarden van het leger, in verband met de wet van 20 Julij 1870 (Staatsblad n°. 131). Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het noodzakelijk is om, met behoud overigens der algemeene voorschriften van de wet van 20 Julij 1870 ( Staatsblad n°. 131), bijzondere bepalingen vast te stellen voor de behandeling van door besmettelijke ziekten aangetaste of daarvan verdachte paarden van het leger; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Bij het voorkomen van eene besmettelijke ziekte onder de tot het leger behoorende paarden, officierspaarden, voor zooverre zij zich bevinden in stallen, bestemd voor paarden van het leger, of met dezen te zamen weiden , daaronder begrepen, treedt, voor de toepassing van de artt. 13, 14, 16, 17, 19, 21, 22, 23, 24, 25, 26, 27, alinea 1, 2 en 3 van art. 31 en art. 33 der wet van 20 Julij 1870 (Staatsblad n". 131), de plaatselijke of garnizoens-kommandant, daar waar de paarden zich bevinden, in de plaats van den burgemeester en de hoogste in rang aanwezige milituire paardenarts in de] plaats van den districts-veearts. Doet zich het ziektegeval voor bij een paard, tijdens de troep, waarbij het behoort, gekampeerd of ingekwartierd is, dan wordt de ter plaatse bevelvoerende officier voor de toepassing van deze wet gelijk gesteld met den garnizoens-kommandant. Bij ontstentenis van een militairen paardenarts wordt de wet door den burgemeester en den districts-veearts toegepast. Wanneer de districts-veearts of die hem vervangt, of de in dit artikel bedoelde paardenarts de onteigening noodig oordeelt van een paard of van voorwerpen , toebehoorende aan den ter plaatse kommanderenden officier of aan gemelden paardenarts zeiven , geschiedt de onteigening door den burgemeester. Artikel 2. De militaire paardenartsen, die ten tijde van het in werking treden dezer wet in dienst zijn, leggen binnen eene maand na dat tijdstip, — zij, die later als zoodanig in dienst komen, bij de aanvaarding hunner betrekking — in handen van Onzen Commissaris in de provincie hunner garnizoensplaats den volgenden eed (belofte) af: »Ik zweer (beloof), dat ik de verpligtingen, mij als militairen paardenarts bij de wet betreffende de veeartsenijkundige politie ten opzigte van paarden van het leger opgedragen, getrouw vervullen zal." »Zoo waarlijk helpe mij God Almagtig (Dat beloof ik)!" Artikel 3. De militaire paardenartsen zijn bevoegd van overtredingen der wetten en verordeningen betreffende veeasrtenijkundige politie, gepleegd ten opzigte van tot het leger behoorende paarden en dienstpaarden van officieren, proces-verbaal op te maken, op den eed, door hen krachtens art. 2 afgelegd. Zij zenden de processen-verbaal aan den ambtenaar of officier, die voor de vervolging van het misdrijf heeft te zorgen.
Artikel 4. De in art. 1 vermelde kommanderende officier doet, •wanneer een of meer paarden door eene besmettelijke ziekte zijn aangetast of daarvan verdacht worden, hiervan binnen 24 uren nadat dit te zijner kennis is gekomen, mededeeling aan den burgemeester der gemeente, waarin de paarden zich bevinden, met opgave van de ziekte en van het getal der aangetaste of verdachte paarden. Artikel 5. In gevallen van twijfelachtigen aard of bij verschil van gevoelen tusschen den in art. 1 bedoelden kommanderenden officier en den militairen paardenarts, geeft eerstgemelde terstond daarvan kennis aan Onzen Minister van Oorlog. Deze beveelt een onderzoek eu schrijft alle de bij de wet bedoelde maatregelen voor, welke door hem noodzakelijk worden geacht. Artikel 6. Bij de onteigeningen ter zake van het voorkomen van eene besmettelijke ziekte onder de paarden, op welke art. 1 toepasselijk is, hunne afmaking, begraving, verbranding of onschadelijkmaking en bij de zuivering en ontsmetting van stallen en andere gebouwen , waarin zich die paarden bevonden hebben, is art. 28 der wet van 20 Julij 1870 i(Staatsblad n°. 131) niet van toepassing. Alle kosten van onteigening van dienstpaarden en voorwerpen van officieren, alle kosten van ontsmetting en alle verdere uitgaven , welke gedaan worden ten gevolge van het voorkomen van besmettelijke ziekten onder de tot het leger behoorende paarden, de dienstpaarden van officieren daaronder begrepen, komen ten laste van het Rijk en worden geleden op het hoofdstuk der Staatsbegrooting voor het Departement van Oorlog. Artikel 7. Geen tot het leger behoorend aan het Kijk in eigendom toebehoorend paard wordt verkocht of ten verkoop aangeboden, tenzij: l 3 . door den kommandant van het corps, waartoe het behoort, ten minste acht dagen te voren aan den burgemeester der gemeente, waar de verkoop geschieden zal, schriftelijk kennis is gegeven van den dag, het uur en de plaats der verkooping, en 2°. aan dien burgemeester verstrekt is eene, hoogstens tweemaal 24 uren te voren, door den hoogst in rang aanwezigen paardenarts, ter plaatse waar de verkoop geschiedt, onderteekende schriftelijke verklaring, houdende dat het paard door hem is onderzocht en bevonden aan geen besmettelijke ziekte te lijden, en dat hij geen reden heeft om te vermoeden dat het in aanraking of in dezelfde verblijfplaats is geweest met een paard, lijdende aan eene besmettelijke ziekte. Wanneer ter plaatse, waar de verkoop geschiedt, geen paardenarts is, wordt eone met de sub 2°. bedoelde gelijkstaande verklaring van den districts-veearts, binnen wiens ressort de verkooping geschiedt, vereischt. Artikel 8. Jaarlijks, vóór den lsten April, zendt de inspecteur van de geneskundige dienst der landmagt aan Onzen Minister van Oorlog een verslag van hetgeen door de militaire paardenartsen ter toepassing van deze wet is verrigt en van hunne bevindingen daarbij, van welk verslag te gelijker tijd een afschrift wordt gezonden aan Onzen Minister van Binnenlandsche Zaken, ten einde daarvan gebruik te maken voor het aan Ons uit te brengen verslag, bedoeld in art. 12 der wet van 20 Julij 1870 (Staatsblad n°. 131). Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 2den Junij 1875. WILLEM. ,Ds Minister van Binnenlandsche Zaken, Heemskerk. De Minister van Oorlog, Enderlein. Uitgegeven den tienden Junij 1875. De Minister van Justitie, van LÏ nden van sandenburg.
---

