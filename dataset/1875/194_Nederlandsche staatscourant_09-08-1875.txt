OFFICIEEL GEDEELTE.
(■Staatsblad n°. 134.) BESLUIT van denHden Julij 1875, tot vaststelling van een nieuw reglement op het bevisschen der Schelde en Zeeuwsche stroomen. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, e\*z., enz., enz. Op de voordragt van Onze Ministers van Financien en van Buitenlandsche Zaken, van den 4den Mei 1875, n°. 56, Dom., en 12 Mei 1875, n°. 3625: Gezien de Koninklijke besluiten van 26 Augustus 1825 (Staatsblad n°. 66) en van 29 November 1827 (Staatsblad n°. 56); Gelet op het reglement betreffende de visscherij van 20 Mei 1843, ter uitvoering van art. 9 van het tractaat tusschen Nederland en Belgie van 19 April 1839, behoorende bij het Koninklijk besluit van 3 September 1843 (Staatsblad n°. 45); Den Raad van State gehoord (advies van 29 Junij 1875, n° . 19); Gelet op het nader rapport van Onze Ministers van Financien en van Buitenlandsche Zaken, dd. 3 Julij 1875, n°. 75, Dom., en 9 Julij 1875, n°. 5175; Hebben besloten en besluiten: Artikel 1. De Minister van Financien is belast met het beheer der tot het domein van den Staat behoorende visscherijen op de Schelde en Zeeuwsche stroomen , die bestaan uit: 1°. de buitendijks en buiten de havenhoofden stroomende wateren in de provincie Zeeland; en 2°. de tot de provincie Noordbrabant behoorende gedeelten van de Westerschelde , de Oosterschelde , de Eendragt en het Slaak. Artikel 2. Onder voornoemden Minister wordt dat beheer uitgeoefend door het bestuur der visscherijen op do Schelde en Zeeuwsche stroomen , zitting houdende te Tholen en zamengesteld uit zeven leden, één voor elk der navolgende districten: 1°. Middelburg; 2°. Goes; 3°. Tholen; 4". Neuzen; 5°. Zierikzee; 6°. Bergen op Zoom; 7°. Goeree en Overflakkee. De grenzen der districten worden bepaald door Onzen Minister van Financien, die tevens de instructie voor het bestuur vaststelt. Aan dit bestuur is een secretaris, tevens penningmeeeter, toegevoegd. De algemeene vergaderingen van het bestuur worden gehouden te Goes of te Tholen. Artikel 3. Het beheer wordt gevoerd naar het aan dit besluit gehechte reglement op het bevisschen der Schelde en Zeeuwsche stroomen. Slot- en overgangsbepalingen. Artikel 4. Het aantal leden voor de districten Tholen en Bergen op Zoom wordt tot één terug gebragt door in de te ontstane vacaturen voor het tweede lid niet meer te voorzien. Artikel 5. De Koninklijke besluiten van 26 Augustus 1825 ( Staatsblad n°. 66), van 29 November 1827 (Staatsblad n°. 56), van 7 Februarij 1868 (Staatsblad n°. 19), van 9 Augustus 1869 (Staatsblad n°. 145), van 25 Februarij 1870 (Staatsblad n°. 37) en van 27 September 1871 (Staatsblad n°. 100) worden ingetrokken. De consenten, bedoeld in de artikelen 12 en 16 van het reglement, vastgesteld bij Koninklijk besluit van 26 Augustus 1825 (Staatsblad n°. 66), blijven geldig gedurende den tijd waarvoor zij zijn afgegeven, mits zij binnen drie maanden na het in werking treden van dit besluit op aanvrage der houders zijn aangevuld overeenkomstig de bepalingen van art. 8 van het bij dit besluit vastgestelde reglement. Dit besluit treedt in werking op den eersten October 1875. Onze Ministers van Financien en van Buitenlandsche Zaken zijn belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan den Raad van State. Clarens, den 17den Julij 1875. WILLEM. De Minister van Financien, H. J. van der H eim. De Minister van Buitenlandsche Zaken, van der Does de Willebois. Uitgegeven den vierden Augustus 1875. De Minister van Justitie, van Lynden van Sandenbdrg.
11EGLEMENT op het bevisschen der Schelde en Zeeuwsche stroomen. Artikel 1. Ieder, die de Schelde en Zeeuwsche stroomen bevischt, moet voorzien zijn van een door het bestuur der visscherij afgegeven consent, op de eerste aanvraag te vertoonen aan de ambtenaren, met het toezigt op de visscherij in die wateren belast. Voor het bevisschen dier wateren van den wal af met den hengel in de hand wordt geen consent vereischt. Onder visschen en visscherij wordt in dit reglement verstaan het in de wateren of op de bij eb droogvallende gronden bemagtigen van visch, het te water brengen en ophalen van netten, korren of andere visch - tuigen, alsmede het bezigen van alle andere middelen om visch te vangen of nog niet gevangen visch te dooden. Onder visch zijn ook begrepen alle eetbare weekdieren, schelpdieren en schaaldieren, uitgezonderd in art. 15, n°. 2, en art. 18, 1ste lid. Artikel 2. Het consent is alleen verkrijgbaar voor hen, die volgens art. 3 der wet van 28 Julij 1850 (Staatsblad n°. 44), ingezetenen van Nederland zijn en voor de ingezetenen van het Koningrijk Belgie. Het geeft de bevoegdheid om de Schelde en Zeeuwsche stroomen te bevisschen. behoudens de regten van concessionarissen en pachters op de uitsluitende uitoefoning van bepaalde visscherijen op bepaalde plaatsen , maar aan de ingezetenen van Belgie alleen op de wateren, omschreven in artikel één van het reglement ter uitvoering van art. 9 van het tractaat tusschen Nederland en Belgie van 19 April 1839, betreffende de uitoefening van het regt der visscherij en van den vischhandel, behoorende bij het Koninklijk besluit van 3 September 1843 (Staatsblad n°. 45). Artikel 3. De consenten worden aangevraagd aan het bestuur der visscherijen of aan een zijner leden. Ingezetenen van Belgie kunnen die aanvraag ook doen aan den agent te Bath , bedoeld in art. 4 van het in het vorig artikel genoemde reglement. Behalve naam, voornaam, ouderdom en woonplaats van den aanvrager, bevat de aanvraag: a. voor hem, die de visscherij met vaartuig wenscht uit te oefenen, de opgave van het getal en de soort der vaartuigen en van den naam en voornaam van één persoon, die den consenthouder aan boord kan vervangen; b. voor hem, die de visscherij met weeren, schuttingen of andere vaste inrigtingen wenscht uit te oefenen, des verlangd, de namen van hoogstens twee personen , die hem in de uitoefening der visscherij met die inrigtingen behulpzaam zullen zijn ; c. den tijd, waarop de aanvrager het consent volgens art. 5 wenscht te doen ingaan. Artikel 4. Consenten worden geweigerd: 1°. aan personen, jonger dan 18 jaren; 2°. aan personen, die tot eene onteerende straf zijn veroordeeld; 3°. aan personen, die wegens diefstal van visch of vischtuig veroordeeld zijn, al is de hun opgelegde straf niet onteerend. Aan hen, die wegens overtreding van dit reglement of van de daarop gegronde verordeningen veroordeeld zijn , kan een consent geweigerd worden gedurende één jaar na den duur van het consent, dat de veroordeelde had toen het veroordeelend vonnis in kracht van gewijsde ging, of, als hij toen geen consent had, gedurende één jaar na den dag, waarop het vonnis kracht van gewijsde kreeg. Tevens kan het aan hen afgegeven loopende consent worden ingetrokken. Artikel 5. De consenten gelden voor één jaar, in te gaan met de eersten der maanden Januarij, April, Julij en October. Artikel 6. Voor één consent wordt betaald vijf gulden door hen, die met vaartuig of met weeron, schuttingen of andere vaste inrigtingen de visscherij wenschen uit te oefenen. Onder^ de in de volgende artikelen voorkomende uitdrukking »groot consent" wordt verstaan een consent voor de visscherij met vaartui<* of met weeren, schuttingen of andere vaste inrigtingen. Wanneer iemand met meer dan één vaartuig de visscherij uitoefent, moet hij voor elk vaartuig één consent hebben. Een consent voor de visscherij met weer, schutting of andere vaste inrigting is eerst dan geldig voor de visscherij met vaartuig, wanneer de in art. 3, sub a, bedoelde opgave is gedaan en het consent overeenkomstig letter a van art. 8 is aangevuld. Artikel 7. Het bestuur der visscherijen is bevoegd, om aan hen, die zonder vaartuig of zonder weeren, schuttingen of andere vaste inrigtingen de visscherij wenschen uit te oefenen, een klein consent uit te reiken, tegen betaling van één gulden, des verkiezende betaalbaar in vier kwartalen. De uitreiking van zoodanig consent kan zonder opgave van redenen worden geweigerd. Het is slechts geldig voor den houder en voor de visscherij in de daarin omschreven wateren en is steeds intrekbaar. In geval van intrekking kan, voor den tijd dat het consent nog te loopen had, teruggave geschieden van het betaalde consentgeld, wanneer de intrekking niet het gevolg is van eene daad des houders.
Een klein consent is niet geldig voor de visscherij met vaartuig of met weeren, schuttingen of andere vaste inrigtingen. Artikel 8. Het consent vermeldt het tijdvak, waarvoor en den naam ■en de woonplaats van hem, aan wien het wordt afgegeven. Bovendien bevat: a. het consent voor de visscherij met vaartuig de soort van het vaartuig, het nommer dat aan het vaartuig wordt gegeven en den naam van den persoon, die den houder aan boord kan vervangen; b. het consent voor de visscherij met weeren, schuttingen of andere vaste inrigtingen, des verlangd, de namen van hoogstens twee personen, die den houder in de uitoefening dier visscherij mogen behulpzaam zijn ; c. het kleine consent de opgaaf der wateren waarvoor het geldig is. Het groote consent geeft aan de personen , die het behalve den houder noemt, de in art. 2 omschreven bevoegdheid, wanneer zij bij zijne afwezigheid de visscherij uitoefenen met het vaartuig, waarop zij blijkens het consent den houder mogen vervangen, of met de weeren, schuttingen of andere vaste inrigtingen , in wier bevissching zij blijkens het consent den houder behulpzaam mogen zijn. In het laatste geval is de persoon, die den houder aan boord mag vervangen, of zijn de in art. 3, lit. b, bedoelde helpers verpligt het consent op de eerste aanvrage te vertoonen. Artikel 9. Wanneer na de afgifte van een groot consent de persoon of de personen, die daarin behalve den houder vermeld zijn, door anderen worden vervangen, zal de daaruit ontstaande verandering door een lid van het bestuur der visscherijen , na aanvrage van den houder, op het consent worden aangeteekend (met doorhaling van de namen van den persoon of van de personen die door anderen zijn vervangen). Artikel 10. Hij, die de visscherij met vaartuig uitoefent, is verpligt het in art. 8, lit. a. , bedoelde nommer duidelijk te plaatsen en behoorlijk te onderhouden : 1°. op den achtersteven ter regterzijde van het roer met zwarte goed gevormde cijfers, lang ten minste vijftien centimeters (duim) opeen zuiver wit veld , buiten de cijfers ten minste één decimeter (palm) breed ; en 2". in het midden van het groote zeil van het vaartuig in cijfers ter grootte van vijf decimeters (palm) met zwarte kleur op een wit en met witte kleur op een donker kleurig zeil. Het is verboden de visscherij uit te oefenen met een vaartuig, waarop een of meer der cijfers onduidelijk gemaakt zijn. Artikel 11. Het bestuur der visscherijen is bevoegd, met inachtneming van de regelen, door den Minister van Financien te stellen, daar waar zulks niet door de in art. 2 aangehaalde overeenkomst met België verboden is, plaatsen voor de visscherij en fokkerij van schelpdieren en de visscherij met vaste inrigtingen bij loting of opbod voor een bepaalden termijn in uitsluitend gebruik te geven en het plaatsen van vaste inrigtingen voor andere dan de ansjovisvisscherij kosteloos te vergunnen, hetzij bij loting, hetzij aan den eersten aanvrager, of bij keuze. Krachtens magtiging van den Minister van Financien kunnen uit de hand verpacht worden de perceelen, waarop bij openbare mededinging niet of te weinig is geboden, en uit de hand in concessie worden gegeven perceelen, die bij verloting wegens gebrek aan mededingers niet zijn toegewezen of die door iemand zijn opgezocht, wiens perceel onbruikbaar is geworden of wien, hoewel hij aan de laatste verloting had deelgenomen , nog geen perceel is toegewezen. Artikel 12. Het plaatsen van vaste inrigtingnn vnor de visscherij is verboden aan hen, die daartoe niet op een der wijzen in het vorig artikel vermeld, het regt verkregen hebben. Bij het eindigen van dat regt, hetzij door verloop van den termijn, waarvoor het verkregen is, hetzij door opzegging, moeten die inrigtingen geheel en al zijn opgeruimd, zonder dat er iets van in den grond overblijft. Het bestuur der visscherijen is bevoegd de inrigtingen, die zonder zijne vergunning geplaatst zijn , of' die binnen acht dagen na het eindigen van het regt niet of niet geheel zijn weggeruimd, ten koste van den overtreder te doen opruimen. Artikel 13. Op plaatsen voor de visscherij en fokkerij van schelpdieren in uitsluitend gebruik gegeven, is aan anderen dan de regthebbenden alle visscherij verboden , wanneer die plaatsen zijn afgezet met boeijen of met bakens, die minstens één meter boven gewoon hoog water reiken. Artikel 14. Het is aan anderen dan de regthebbenden verboden: 1°. *ich te begeven binnen de vleugels van fuiken en daarmede in verband staande schuttingen ; en 2°. vaste inrigtingen voor de visscherij te beschadigen of ook maar voor het oogenblik voor de vangst ongeschikt te maken. Artikel 15. Het is verboden: 1\ netten aan boord te hebben of voor de visscherij te gebruiken, wier gebruik door het bestuur der visscherijen verboden is of wier mazen kleiner zijn dan door dat bestuur is bepaald; 2°. vissehen aan boord te hebben a beneden de maat of het gewigt, die voor elke vischsoort door het bestuur der visscherijen bepaald zijn , en b waarop de visscherij is gesloten ; 3°. hei hout van weeren of schuttingen digter te plaatsen dan door het bestuur der visscherijen is voorgeschreven; 4°. 6'ne visscherij uit te oefenen gedurende den tijd, waarvoor die visscherij door het bestuur der visscherijen gesloten is, hetzij die sluiting eer e visscherij in het algemeen of eene bepaalde plaats betreft. Gedurende den gesloten tijd mogen op de plaatsen , waarop de sluiting toepasselijk is, geene weeren, schuttingen of andere vaste inrigtingen staan of netten of andere visclituigen te water zijn, welke dienen kunnen voor de gesloten visscherij, en is het bestuur bevoegd de vaste inrigtingen te doen opruimen; 5" zonder schriftelijke vergunning van het bestuur der visscherijen op plaatsen, die voor de visscherij of fokkerij van mosselen in uitsluitend gebruik gegeven zijn, te korren; 6'. de besluiten te overtreden van het bestuur der visscherijen, die na daarin te vermelden magtiging van den Minister van Financien in hut belang der visscherij genomen zijn. Artikel 16. De besluiten van het bestuur der visscherijen omtrent de onderwerpen , in het vorig artikel vermeld, bepalen de wijdte der mazen, ook voor de kor , de digtheid der weeren en schuttingen voor ■elke vischsoort, de maat of het gewigt, die de vissehen moeten bebben, om aan boord te mogeu zijn, en den gesloten tijd voor elke soort van visscherij afzonderlijk ; zij behelzen overigens zoodanige maatregelen als in het belang der visscherij noodig zijn.
Zij worden gedrukt verkrijgbaar gesteld en binnen veertien dagen na hunne dagteekening in druk aangeplakt in de gemeenten, waar consenthouders wonen. Zij zijn van kracht op den dertigsten dag na hunne dagteekening, tenzij het besluit zelf een ander tijdstip vaststelt, doch nimmer vroeger dan op den derden dag na dien der aanplakking. Bij het nemen van een besluit, waarbij eene grootere wijdte voor de mazen van netten of korren wordt bepaald dan de tot dusver bepaalde wijdte, stelt het bestuur der visscherijen tevens een voldoenden termijn, binnen welken de netten of korren met de kleinere mazen nog mogen gebruikt en mede aan boord genomen worden. Artikel 17. De in het vorig artikel bedoelde besluiten zijn niet van toepassing op de visscherij van schelpdieren op de plaatsen, krachtens art. 11 voor die visscherij in uitsluitend gebruik gegeven. _ Aai; hen, die plaatsen voor de visscherij en fokkerij van oesters in uitsluitend gebruik hebben, is het geoorloofd korren met kleiner mazen, dan door het bestuur der visscherijen is bepaald, aan boord te hebben, doch slechts gedurende den tijd , dat zij daartoe schriftelijk vergunning van dat bestuur verkregen hebben. ^Artikel 18. De ambtenaren, met het toezigt op de visscherij belast, zijn bevoegd, om alle in uitsluitond gebruik gegeven vischplaatsen te bezoeken, aan boord der voor de visscherij gebezigde vaartuigen te komen, die vaartuigen te doorzoeken, de voorhanden netten en vischtuigen te onderzoeken en de verboden netten en vischtuigen en de in strijd met de besluiten van het bestuur der visscherijen aanwezige vissehen in beslag te nemen. De schipper van zoodanig vaartuig is verpligt bij te draaijen, wanneer hij daartoe door een dier ambtenaren wordt aangemaand. Als zoodanige aanmaning geldt het in top hijschen van een witte vlag. Artikel 19. Behalve de beambten der Rijks- en gemeentelijke politie en de marechaussée, zijn met het toezigt op de visscherij belast de leden van het bestuur der visscherijen op de Schelde en Zeeuwsche stroomen en de gewone en buitengewone opzieners dier visscherijen. Artikel 20. De ambtenaren , in het vorig artikel bedoeld, maken van elke door hen waargenomen overtreding proces-verbaal op en verzenden dat onverwijld naar het bestuur der visscherijen, dat het opzendt aan den betrokken ambtenaar van het openbaar ministerie. Artikel 21. De overtredingen van dit reglement en van de daarop gegronde verordeningen zullen gestraft worden krachtens de wet van 6 Maart 1818 ( Staatsblad n°. 12). Behoort bij Koninklijk besluit van 17 Julij 1875 , n°. 32 (Staatsblad n°. 134). Ons bekend. De Minister van Financien, H. J. van deu H eim. De Minister van Buitenlandsche Zaken, van der Does de Willebois. Bij Koninklijk besluit van 4 Augustus 187"), n°. 30, is, met ingang van 1 September e. k., A. Langerhuizen van Uven, te Alkmaar, benoemd tot leeraar aan de Rijks- hoogere burgerschool te Gouda. Bij Koninklijk besluit van 4 Augustus 1875 , n°. 47, is benoemd tot hoogleeraar in de faculteit van bespiegelende wijsbegeerte en letteren aan de hoogeschool te Leiden dr. P. de Jong, hoogleeraar aan de hoogeschool te Utrecht.
---

