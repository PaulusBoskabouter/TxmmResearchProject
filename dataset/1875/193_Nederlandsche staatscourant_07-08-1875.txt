OFFICIEEL GEDEELTE. (Staatsblad no. 140.) BESLUIT van den 24sten Julij 1875, tot vernietiging van het besluit van burgemeester en wethouders der gemeente Maastricht, van 14 Mei 1875, betrekkelijk den aan den commandant der dienstdoende schutterij aldaar verstrekten last tot het doen vergezellen van de algemeene processie van den H. SERVATIUS door twee compagnien van de onder zijne bevelen staande schutterij.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken . van 23 Junij 1875, litt. W, 2de afdeeling, tot vernietiging van een besluit van burgemeester en wethouders van Maastricht van 14 Mei jl.. door den burgemeester dier gemeente krachtens art. 70 der gemeentewet niet ten uitvoer gelegd, waarbij aan den commandant der dienstdoende schutterij aldaar krachtens art. 44 der wet van 11 April 1827 (Staatsblad n°. 17) de last wordt verstrekt om op Zondag den 16den Mei ten elf ure des voormiddags twee compagnien van de onder zijne bevelen staande schutterij onder de wapenen te doen komen en de algemeene processie van den H. Servatius , welke dien dag zou plaats hebben, te doen vergezellen, ter bewaring der openbare orde en rust bij die plegtigheid; Overwegende: dat art. 44 der wet van 11 April 1827 ( Staatsblad n°. 17) bepaalt, dat de commandanten der schutterijen steeds op last der plaatselijke besturen hunne onderhebbende manschappen onder de wapenen zullen doen komen en in alles naar de bij dien last ontvangene bevelen moeten handelen; dat deze wet werd vastgesteld onder de werking van het bij Koninklijk besluit van 4 Januarij 1824 goedgekeurd reglement op het bestuur in de steden, hetwelk in art. 88 het collegie van burgemeesters en wethouders met het bestuur en oppertoezigt belastte over al hetgeen de dagelijksche gewone politie betreft en voorts in art. 91 het volgende bepaalde: «Burgemeester en wethouders verpligt zijnde te waken tegen alle oproerigheid en tegen alles, wat de rust en veiligheid der stad zou kunnen storen, hebben, in geval van zoodanige stoornis of wanneer er vrees voor mogt bestaan, de beschikking over de stedelijke schutterij en maken ook des noods gebruik van de militaire magt"; dat in overeenstemming met deze bepalingen de wet op de schutterijen, welke drie jaren later tot stand kwam, bepaalt dat, wanneer de hulp der schutterij noodig is , deze door burgemeester en wethouders kan worden gevorderd in het belang der openbare rust en orde, en de commandant der schutterij verpligt is aan die vordering te voldoen; dat echter de gemeentewet, van een ander beginsel uitgaande, niet het collegie van burgemeester en wethouders, maar den burgemeester alleen met de handhaving der politie belast blijkens artt. 187, 188, 189, 190 en 191; dat in overeenstemming hiermede art. 184 der gemeentewet bepaalt: » In geval van oproerige beweging, van zamenscholing of andere stoornis der openbare orde, is de burgemeester bevoegd de hulp der schutterij en van het in de gemeente aanwezige of naastbijzijnde krijgsvolk te vorderen"; dat alzoo de bevoegdheid, bij het reglement van 1824 aan burgemeester en wethouders opgedragen, thans de taak des burgemeesters is geworden, en de commandant der schutterij, wat de handhaving der openbare orde en rust betreft, uitsluitend aan den burgemeester heeft te gehoorzamen, en alzoo de aangehaalde bepaling der gemeentewet in plaats van art. 44 der schutterijwet is getredon ; dat zoo al art. 184 der gemeentewet alleen spreekt van oproerige beweging, van zamenscholing of andere stoornis der openbare orde, daaruit niet is af te leiden, dat de burgemeester eerst dan den bijstand der schutterij mag opvorderen, wanneer de openbare orde werkelijk verstoord is; dat toch, wanneer de wet den burgemeester de handhaving der openbare orde opdraagt en hem daarvoor verantwoordelijk stelt, hij alle maatregelen moet kunnen nemen , die hij ter voorkoming van stoornis der openbare orde noodig acht, terwijl uit de memorie van toelichting op laatstgenoemd artikel bovendien duidelijk blijkt, dat de wetgever niet alleen op het oog had het geval van storing der openbare orde, maar ook dat waarbij deze bedreigd wordt; dat derhalve de opvordering der schutterij te Maastricht op 16 Mei jl. tot de bevoegdheid van den burgemeester behoorde en het daartoe genomen besluit van burgemeester en wethouders dier gemeente in strijd is met de wet; Den Raad van State gehoord (advies van 13 Julij 1875, n°. 20); Gelet op art. 152 der gemeentewet; t . ebb ™ goedgevonden en verstaan het besluit van burgemeester en wethouders van Maastricht van 14 Mei 1875 te vernietigen. Onze Minister van Binnenlandsche Zaken is belast met de uitvoering
van dit besluit, dat in het Staatsblad geplaatst en in afschrift aan den Raad van State medegedeeld zal worden. Clarens, den 24sten Julij 1875. WILLEM. De Minister van Binnenlandsche Zaken, Heemskerk. Uitgegeven den tweeden Augustus 1875. De Minister van Justitie, van Lynden van Sandenburg. Bij Zijner Majesteits besluit van den 30sten Julij 1875, n°. 61, is benoemd tot procureur-generaal bij het provinciaal geregtshof in Limburg , jhr. mr. A. J. T. fi. van den Bergh, thans advocaat-generaal bij het provinciaal geregtshof in Zuidholland, zijnde hij tevens tijdelijk belast met de functien van directeur van politie in Limburg.
---

NIET-OFFICIEEL GEDEELTE. BINNENLAND.
In het hoofdkiesdistrict Middelburg is op den 31sten dezer tot lid van de Tweede Kamer der Staten-Generaal voor het tijdvak eindigende 20 September 1875 verkozen de heer mr. G. A. Fokker met 1185 van de 1495 uitgebragte geldige stemmen. Bij de verkiezing van een lid der Provinciale Staten van Drenthe in het hoofdkiesdistrict Hoogeveen, den 3den Augustus te Hoogeveen gehouden, bekwamen de heeren G. L. de Jonge te Meppel 316 en J J. Snoeken te de Wijk 111 van de 666 uitgebragte geldige stemmen; over deze heeren zal eene herstemming plaats hebben. Blijkens een bij het Departement van Koloniën ontvangen telegram van den Gouverneur-Generaal van Nederlandsch Indie, heeft de kolonel Wiggers van Kerchem den 28sten Julij jl. uit Atjeh aan de Indische Regering^ berigt: dat de Willemstoren op Poeloe-Bras ingewijd en dat verder niets belangrijks was voorgevallen ; dat de gezondheidstoestand gunstiger was en slechts een enkel cholerageval voorkwam. Voorts^ is medegedeeld dat de 2de luitenant der artillerie Schröder in missigit Longbattah door een vijandelijk schot doodelijk getroffen is.
---

MINISTERIE VAN BINNENLANDSCHE ZAKEN.
Bij beschikking van den Minister van Binnenlandsche Zaken , van 6 Augustus jl., n°. 27, is , met ingang van 1 October 1875, G. Bakker eervol ontslagen als opzigter van den waterstaat 4de klasse, en is, na voorafgaand vergelijkend onderzoek , als zoodanig benoemd A. D. G. ten Doesschate.
---

MINISTERIE VAN FINANTIEN. TELEGRAFIE.
Met ingang van den 9den dezer zal het Rijkstelegraafkantoor te Oostmaaorn op werkdagen open zijn van 9 ure voor- tot l>/ 2 ure namiddags en van 27 s tot 6 ure namiddags. De diensttijd op Zon-en feestdagen blijft onveranderd. 's Gravenhage, den 5den Augustus 1875. Namens den Minister, De Secretaris-Generaal, van Randwijck , loco-S.
---

MINISTERIE VAN OORLOG.
De Minister van Oorlog brengt ter algemeene kennis, dat tegen 1 September aanstaande voor een civiel ingenieur of voor een ingenieur van den waterstaat de gelegenheid is opengesteld, om aan de Koninklijke Militaire Akademie te Breda als leeraar in waterbouwkunde en het waterbouwkundig teekenen op te treden, tegen een jaarlijksch tractement van f 2000 a, f 2400 Sollicitanten naar genoemde betrekking kunnen zich , tot het bekomen van nadere inlichtingen omtrent den aard van den bedoelden werkkring, wenden tot den generaal-majoor, gouverneur van voormelde inrigting, aan welken opperofficier tevens de verzoeken om plaatsing moeten worden ingezonden. 's Gravenhage, den 23sten July 1875. Enderlein.
---

