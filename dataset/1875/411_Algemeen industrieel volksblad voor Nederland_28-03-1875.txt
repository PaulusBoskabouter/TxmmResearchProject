14e Jaarl. Verg. der Ambachtschool van de Maatschappij voor de werken- den stand.
„Hier leert hetf hoofd de hand besturen.” Dit motto, zoo verklaarde de heer mr. E. N. Rahusen gisterenavond in het Paleis voor Volkvlijt, mocht met volle recht boven het lokaal der school worden geplaatst. Ten aanhoore van de velen die gekomen waren om het verslag aangaande de Ambachtsschool der Maatschappij van den werkenden stand over 1874—76 te hooren uitbrengen, legde de heer Rahusen, namens eene commissie, waarvan hij met de heeren Delprat en Roland Holst deel uitmaakte, de gunstigste getuigenis af omtrent de school, zich voorbehoudende enkele onderdeelen, die de commissie bij de enquête waren opgevallen, met het bestuur nader te bepraten. In de met aandacht gevolgde, warme improvisatie des heeren Rahusen werd tevens ten krachtigste gelaakt te houding van den ambachtsstand, die van de school voor hunne kinderen geen gebruik maakt en die van sommige werkbazen die het onderwijs, op de school gegeven en dat in bovenstaand motto genoegzaam wordt gekarakteriseerd, niet waardeeren. In opwekkende taal sprak de heer Rahusen ten slotte de leerlingen toe en bracht dank aan het bestuur. Aan het met groote ingenomenheid door de aanwezigen ontvangen rapport der commissie, ging vooraf het uitbrengen van verslag door den voorzitter, de heer S. A. de Elines, die uitdrukkelijk mededeelde dat dit verslag was opgesteld door den volijverigen, bescheiden, voor de Ambachtsschool onwaardeerbaren secretaris, den den heer E. S Witkamp, wien hij in de meest joviale bewoordingen hulde bracht voor zijne bemoeiingen. Uit dit verslag blijkt, dat het onderwijzend personeel den heer J. T. Endert door den dood verloor, in wiens plaats een oud-leerling der school, de heer J. Hofland, werd benoemd, zoodat het personeel nu weer bestaat uit den directeur, tevens onderwijzer in verschillende teekenvakken, 2 onderwijzers in het teekenen, 1 onderwijzer-adviseur in het machine-teekenen, 1 onderwijzer in het in het boetseeren, 3 onderwijzers voor voortgezet lager mderwijs, algebra, meet-, natuur- en werktuigkunde, 3 nderwijzers in het timmeren, 2 voor het smeden, met mderwijs in materiaalkennis voor beide vakken, 1 voor et kunstdraaien, 1 voor beeldhouwen en meubelmaken n 1 onder-directeur met het algemeen toezicht belast. ,'Vekelijks worden 64 leeruren gegeven. In het verslag wordt geklaagd dat de leerlingen, die p 11- eD 12jarige leeftijdn de lagere school verlaten liet genoegzaam ontwikkeld op de Ambachtschool komen; jij die welke op 14-jarigen leeftijd met het bezoeken der lagere school ophouden zijn betere resultaten van het onderwijs op te merken. De school ontving ook in het afgeloopen boekjaar, waarin de leerlingen den Koning bij zijn zilveren regee-
ringsjubilé, een lezenaar en album met teekeningen ten geschenke gaven, vele blijken van belangstelling. De inrichting werd dikwijls bezocht en de buitenlanders gaven van haar de getuigenis dat zij de beste was van dien aard, beter dan de Gewerbeschulen in Duitschlan 1 Slechts een (zegge een) Amstersterdamsch ambachtsman bracht der school een bezoek. Ook aan geldelijken steun ontbrakhet niet, al moest ook een tekort van / 3,850 door de Maatschappij van den Werkenden Stand worden gedekt Ook in dit verslag wordt de klacht geuit van niet genoegzaam bezoeken der school, van onvoldoende waar deering van haar werking, hetgeen o. a. weer blijkt uit het feit. dat niettegenstaande 28 schilderbazen hadden aangedrongen op het opnemen van het schilderen in devakken die onderwezen worden, zich slechts een leerling had aangemeld, die bij den Heer A. J. de Lange gratis en met gratis verstrekking van materiaal onderricht geniet. Op 1 Maart 11. bedroeg het aantal leerlingen 99, tegea 98 op 1 Maart 1874, dus 61 minder dan het getal waarvoor de school is ingericht. "Van deze 99 zijn 67 een getal dat die der vorige jaren overtreft, nieuw geplaatst, en 46, ook een grooter getal dan vroeger, binnentijds vertrokken. De leeftijd der leerlingen loopt nu van 12 tot 17 jaren. Van de 18 leerlingen, die dit jaar eervol, na den geheelen- driejarigen cursus te hebben meegemaakt, worden ontslagen, zijn reeds drïe op werkwinkels geplaatst, voor anderen is toezegging tot plaatsing verkregen. Daaruit blijkt, dat de werkbazen de leerlingen der ambachtschool wel willen hebben. In het veertienjarig tijdperk der school hebben haar 819 knapen bezocht, waarvan tot heden 303 den cursus geheel hebben gevolgd. Onder de belangrijkste feiten in dat tijdvak behoort wel de bekroning van zoovele inzendingen der Ambachtsschool op de ten vorigen jare gehouden tentoonstelling te Rotterdam. Het door deze feiten sterk sprekende verslag eindigt met eene krachtige opwekking tot deelneming aan hel onderwijs op de Ambachtschool en het onderwijs in het algemeen. De pauze werd benuttigd tot het bezichtigen der 1050 teekeningen, door de leerlingen vervaardigd, en de talrijke werkstukken, waarvan verscheidene op natuurlijke groote, door hen op verrassende wijze gemaakt, die algemeen, zoowel door technici als leeken, werden geroemd. De leerlingen kregen een aangename hartversterking en na de pauze worden J. Buck, J. Boerlijst, K. W. Everhard, A. J. Vlug, J. van Lom, W. G. G. Landweer, C. W. Lehman, H. A. Tierey, F. L. Essers, E. A. Rientjes, L. J. H. Jepkes, T. Spackler, J. N. Evers, J. Hent, A. F. C. Brinkman, J. G. A. Le Eèbre, H. C. Beekman en H. de Minjer eervol ontslagen. De heer Flines sprak den jongelingen in het algemeen en later ieder in het bijzonder recht hartelijk toe en reikte hun, als prijzen gereedschappen uit,, die met
vreugde in ontvangst werden genomen. Aan de jongelingen Riethof, Schulz, Hardenberg, Klein, Lockhorn, Slokker en Bijl, die verleden jaar hun eervol ontslag bekwamen en voor deze gelegenheid werkstukken hadden ingezonden, werden prijzen in geld, voorspruitende uit het Prins-Frederik-fonds, ten geschenke gegeven, en onder 23 knapen werd f 25, in evenredigheid van hun werkzaamheid verdeeld, welke som door het bestuur der Louiseschool was gezonden voor het maken van 12 schoolbanken, waartoe die school het materieel had geleverd. Zooveel belooning, op zoo gulle, hartelijke wijze ver strekt, lokte een bedankje uit van een oud-leering der school, die de verklaring aflegde, dat hij zijne tegenwoordige, gunstige positie in de Maatschappij,, alléén aan de school te danken had, eene verklaring die luide werd toegejuicht, en gevolgd werd door een korte rede van den wethouder voor het onderwijs, den heer mr. J. C. de Koning, met den heer wethouder dr. C. E. Heynsius tegenwoordig. De heer de Koning bracht dank en hulde aan het bestuur, met weinig middelen richt het veel uit, het oefent geduld, en velen zullen den wensch des wethouders deeien, dat dit geduld niet op een te zware proef zal worden gesteld. Nadat de heelde Elines den Wethouder voor zijne woorden en de onderwijzers voor hunne toewijding aan de school had bedankt, werd deze aangename bijeenkomst gesloten. Die onderwijzers zijn de heeren: Jb. Olie Jbzn., A. Huffnagel, J. Hofland, J. A. Rust. E. A. Yos J. J. H. Cornelisse, A. C. de Graaf, M. G. Snoer, N N. van Hemert, J. H. Schulz, P. v. Voorveld, J. J. Meyer, J. F. Vermeulen en P. J. Beneker. Wij zijn overtuigd dat de velen, die de bijeenkomst hebben bijgewoond, huiswaarts zijn gekeerd onder den indruk dien ook wij medenamen, en niet voor het eerst, dat de Ambachtschool is eene eere voor de stad onzer inwoning, dat zij tot de nuttigste inrichtingen mag worden gerekend, dat het bejammerenswaardige is dat niet, in plaats van gebrek aan leeringen, een canditatenlijst van honderde plaatsen bij het bestuur aanwezig is, dat dit bestuur door zijne gestie eene onwaardeerbare schoone taak vervult, en dat de beer Rahusen volkomen gelijk had, toen hij als moto voor de Ambachtschool noemde: «Hier leert het hoofd de hand besturen.” (AT.)
---

Het hooger onderwijs en het Athenaeum.
Er zullen op het tegenwoordig grondgebied der Vereenigde Nederlanden drie Hoogescholen zijn, zoo lezen wij in art. 53 K. B. v. 2 Augustus 1816, en ieder, met den stand der zaken onbekend, zou meenen, dat, waar in een land, zoo klein als het onze, van Staatswege het recht van bestaan aan drie Hoogescholen wordt verzekerd, één daarvan voor het minst gevestigd zou zijn in de hoofdstad des Rijks. Of zou men, door dat niet aan te
nemen, wellicht een afkeuring willen uitspreken, waar in bijna elk ander rijk in de hoofdstad een Hoogeschool bestaat, over de handelwijze van de regeeringen der landen, waartoe die steden behooren ? Maar dan zou het al zeer zonderling zijn, dat deze anomalie schier overal elders regel, de regel daarentegen bij ons uitzondering zou zijn. Of bestaat er bij ons soms een overwegende reden, om in Amsterdam bij voorkeur een Hoogeschool niet op te richten? Dit kunnen wij moeilijk aannemen. Dat de behoefte aan Hooger Onderwijs zich, daar ter plaatse, levendig doet gevoelen, bewijst juist het aanzijn vaneen Athenaeum, het eenige, dat van de in art. 37 van bovenvermeld K. B. genoemde 6 Athenae aan een roemrijk verleden waarborgen voor een heerlijke toekomst aanbiedt. Vreesden wij niet in herhalingen te treden van het reeds zoo dikwijls medegedeelde, dan zouden wij gelegenheid te over hebben, om aan te toonen, hoezeer dat Athenaeum in staat is, om in de behoeften van het H. O. te voorzien. Wij willen echter niet als pleitbezorgers van dat Athenaeum optreden, maar alleen ter loops vermelden, dat de door - leerlingen van die inrichting van H. O. afgelegde examina steeds onder de beste worden gerekend, terwijl herhaalde bekrooningen des te meer voor den bloei van dat Athenaeum getuigen. De twijfel eindelijk : of het wel wenschelijk is om aan hoogleeraren aan die inrichting het jus examinandi et promovendi toe te kennen is, voor zooverre ons bekend, door niemand geopperd.
Maar het scmjnt wel dat Amsterdam, noewei voor .Nederland onmisbaar, door Nederland echter steeds stiefmoederlijk moet worden behandeld. Op de vraag toch waarom niet te Amsterdam de zetel der Regeering is gevestigd, zal wel niemand een afdoend antwoord kunnen geven. Een beroep op de traditie kan hier toch kwalijk te baat worden genomen, daar men dan de geschiedenis van twee provinciën zou verwarren met de geschiedenis des Rijks. De tweede koopstad van Nederland is uitsluitend op Rijkskosten op zeer voldoende wijze met de zee in de gemeenschap gebracht. De Amsterdamsche handel kwijnt en is bepaaldelijk in verval, omdat het deze aan een geschikte communicatie met zee ontbreekt, niettegenstaande de sommen door den Raad toegestaan, en de penningen, door de burgers van Amsterdam in de kanaalmaatschappij gestort, de subsidie des Rijks zoo aanmerkelijk deden inkrimpen. Verlangt men nog sterker bewijs van achteruitzetting, dan wijzen wij er op dat zelfs niet eens aan Amsterdam de zetel van het Provinciaal Bestuur is toegekend. Tot dusverre echter had Amsterdam in ’s lands Regeering den invloed die haar, als grootste stad des Rijks, billijkerwijze toekwam. Maar alsof men haar ook dit recht misgunde, dreigt een nieuw wetsontwerp dien invloed ten eeuenmalete verlammen. Immers wordt de bij dat wetsontwerp voorgestelde districtsverdeeling aangenomen, dan zullen de rondom liggende plattelandsgemeenten aan d& hoofdstad de wet voorschrijven, dan zullen zij, die vrij wat minder belasting betalen dan de burgers van Amsterdam deze laatsten geheel en al overvleugelen. In den laatsten tijd zijn van verschillende zijden pogingen aangewend, om de hoofdstad in het bezit te stellen van een dier voorrechten, reeds te lang door haar ontbeerd. Zoo is een oproeping uitgegaan van oud-leerlingen van het Athenaeum, zoo is reeds een adres van hoogleer aren aan het Athenaem verzonden, zoo circuleerde een petitie onder de studenten van dat Ath. alle welke maatregelen een en hetzelfde doel voor oogen hebben, n. 1. een beroep op ’s lands vergadering om aan de hoofdstad een zetel voor hooger onderwijs toe te staan. En dat wel zonder bezwaar voor ’s Rijks schatkist, Is er eenige Academiestad in ons Rijk, die met zulk een voorstel voor den dag zal komen ? Behoeven wij wel in het breede de weldadige gevolgen aan te wijzen, welke de vestiging van eene hoogeschool in Amsterdam zal ten gevolge hebben, niet alleen voor Amsterdam, maar voor het geheele Rijk? Welke stad biedt als zij zoovele hulpmiddelen den onderzoeker der wetenschap, den beoefenaar harer verschillende terreinen aan? Waar bestaat voor jurist, medicus, theoloog, lette-
rator en philosoof een zoo uitgebreid gebied, zulk een veelzijdige geh genheid tot ontwikkeling als juist in Amsterdam, de hoofdstad des Rijks. Maar de vraag is bij ons opgerezen, of dusdanig petitionnement, als waarvan wij daareven gewaagden, wel dien invloed op de volksvertegenwoordiging zal uitoefenen, die men daarvan verwacht. Allen de hiergenoemden stonden of staan in eenige betrekking tot het Athenaem. Dat dus zij en zij in de eerste plaats daaraan gaarne dien rang zagen toegekend, welke het o. i. ongetwijfeld toekomt, is duidelijk. Maar heeft niet de kern der burgerij, heeft niet elk Amsterdammer, die het wel met zijn stad meent er in meerdere of mindere mate belang bij, dat aan de stad recht wedervare? Dat dus deze zelv’n, zij die niet bijzondere belangen bij het H. O. hebben, maar aan welken belang van hun stad, ja van hun stad ter harte gaat, de handen aan het werk slaan, om door een krachtig petitionnement aan de wetgevende macht blijken te geven van hunne warme instemming met bovengenoemde pogingen. Thans nog een enkel woord tot u, niet-burgers van Amsterdam! Ook gij hebt er belang bij, dat aan Amsterdam die rechten worden toegekend, die haar wettiglijk toekomen. Moge het al onmogelijk zijn, dat de stad van Thorbecke’s standbeeld de zetel zij der Regeering, laat daar dan ten minste de hoofdzetel van de beschaving de vierde Academie des lands verrijzen, waar uw zonen te midden, ja in het hart der maatschappij werkzaam, beter dan ergens anders in staat zullen zijn, om zich tot wetenschappelijke en tegelijk practisohe mannen te vormen. Toont dat een hoogeschool te Amsterdam niet slechts is de wensch van sommigen, die daarbij meer bijzondere belangen hebben, maar van het geheele Nederlandsche volk; Eenige burgers van Amsterdam.
---

Deutsche Rundschau.
De literatuur heeft uit den oogst der voortbrengselen van ’t Duitsche geestesleven in de Rundschau, reeds eene rijke garve zaamgebonden. De uitgevers Gebr. Paetel te Berlijn, bieden voor de le 6 afleveringen elegante Callico banden aan, zwart met gouddruk keurig uitgevoerd, een kunststukje van boekbinderswerk. De novelle van Marie van Olfers, getiteld: Eigendom, is boeiend geschreven, en geeft ons een kijkje in de sociale toestand van de beschaafde Duitschers, die wat al te veel met God Mercurius op hebben. Bij ons komt die dichtertype, welke ons in Adam wordt geteekend, gelukkig maar zeldzaam voor, en wij zouden die volgens ons volkskarakter zwak en voor eeu hoofdpersoon te zeer door overdreven gevoeligheid ontsierd achten. Ook Crescentia, de dochter van den kunstenaar is in ons volksleven eene zeldzaam voorkomende arme. Dat deze beide ten slotte uit de schipbreuk van ’t dagelijks leven op de sferen drijvend, zich in ’t eeuwige verliezen, zonder de stoffelijke wereld te hebben onderworpen aan hun talent, terwijl de vriend van Adam, Lambert en diens vrouw in ’t andeie uiterste vervallen zijn,
is wellicht in harmonie met de wetten en zeden die in Duitschland ’t eigendom regelen, gelukkig is ’t bq ons niet zoo. Neef Lorentius, de rijke fabriekant, is ook bij ons geen onbekende, en zeker niet de minste onder de vijf karakters die ons in deze schets zijn voorgesteld. De novelle is overigens goed gestijleerd. * * * Het antwoord door Max Muller, de bekende taalonderzoeker, aan den zoon van den beroemden natuuronderzoeker Darwin gegeven, op diens mededeelingen der voorlezingen voor de Amerikanen gehouden door Professor Whitney : on the Origin of Language, geeft ons niet alleen een kijkje in ’t intellectueel leven der moderne volken, maar ook een overzicht over de stand van ’t vraagstuk waaromtrent Max Muller en Darwin verschillende inzichten hebban, namelijk of de taal de grens vormt tusschen mensch en dier. Welke meening men toegedaan zij, ’t zij die der literatoren, ’t zij die der Darwinisten, met dit antwoord van Max Muller mag men rekening houden. Prof. Whitney en de jonge heer Darwin geraken daarbij wel is waar op den achtergrond, ofschoon zij tot ’t debat
aanleiding gaven, maar de lezer verliest daarbij met. Met een onnavolgbaar meesterschap over de taal betoogd Max Muller dat zijnen tegenstander eigenlijk slechts zijn volgeling is, en dat taalwetenschap niet juist onder de historische wetenschappen kan gerangschikt worden en evenmin alleen op ’t gebied der natuurwetenschap thuis behoort. Geestig is ’tgeen Max Muller op blz. 394 zegt: „De natuurwetenschappen hebben in de laatste decenniën zoo vele nieuwe namen en nieuwe ideën te voorschijn gebracht, dat wij ons nauwlijks meer bewustzijn van ’t hoog standpunt, dat eenmaal een doctor in de theologie te Cambridge, Dr. Whewill innam tusschen de wijsgeerige en theologische partijen in Engeland (Dr. Whewill was de eerste die in Engeland aan de taalwetenschap als zoodanig een onafhankelijk standpunt toekende). Merkwaardig echter is het, dat zijne hoop op eene mogelijke overgang van het stoffelijke tot het onstoffelijke en zijne proeve, om de taalwetenschap, hoewel dan onder een aantal bedingen, een plaats te gunnen onder de palaetiologische wetenschappen, nog altoos de toorn der orthodoxie opwekt. Aansluitend aan Dr. Whewill trachte ik aan te toonen dat de taalwetenschap nog met veel meer recht, als hij veronderstelde, hare warp plaats vindt
onder de natuurwetenschappen, en ik kon toen niet vermoeden, dat wat een doctor in de theologie te Cambridge en een Duitsche professor te Oxford ongestraft in Engeland uitspreken durfden, na vele jaren nog de rechtzinnigheid van een Amerikaanschen Professor in vuur en vlam zetten zou.” Ook de jonge heer Darwin wordt niet onaardig bij de neus genomen door Max Muller, waar hij zegt: „De heer Darwin mag recht hebben, wanneer hij beweren wil dat Kant Hume Berkeley Locke sinds lang antiquiteiten zijn: ik zou toch de opmerking willen maken, dat ’t nuttig zou wezen, hunne werken ten minste eerst te lezen, en vóór dat men verklaard hen reeds lang te zijn voorbijgestreefd.” Maar wij zullen niet trachten de rijkdom van kennis en gedachte, die uit dit antwoord van Max Muller ons tegemoet komt, verder te ontleden. De lezer oordeele zelf door de Rundschau ter hand te nemen. * # * De sociale quaestie in eene studie van G. Brandes over Ferdinand lassalle, vóór de beweging; de staathuishoudkunde in eene schets over ’t ontstaan ■
der bankwet; zijn zeer zeker onderwerpen die evenzeer als de vorige in ’t Tijdschrift t’huis behooren en met graagte door zaakkundige specialiteiten zullen gelezen worden. * * * Het artikel van Prof. A. Fick te Wurzburg over smaak en reuk is zeer opmerkelijk. Steller komt o. a. tot de volgende wiskunstige zekerheid^ Wanneer onze voorouders in de natuurstaat alkoholische dranken, wijn, bier en dergelijken even overvloedig hadden aangetroffen als water dan zou ons thans de reuk en de smaak dier vloeistoffen tegenzin inboezemen en wansmakelijk zijn. Alle individuën namelijk, die genot hadden gevonden in ’t gebruik dier dranken, zouden als offers der dronkemansziekte zijn gevallen, en slechts zij, die toevallig een afkeer van alkoholische dranken hadden gehad, zouden nakomelingschap hebben achtergelaten. Dewijl evenwel smaakrichtingen even als andere lichaamseigenschappen erfelijk zijn, zoo is ’t meer dan waarschijnlijk dat ook die nakomelingschap een afkeer van sterke drank zou gehad hebben. Natuurlijk zou ook dan ’t geval zijn voorgekomen dat nu en dan een enkele dier nakomelingen eene uitzondering op den regel was geweest. Maar deze waren dan wederom niet ontkomen'aan de * vergiftiging en dus telkens op nieuw afgerot. Zoo zou de weerzin met alle volgende geslachten zijn toegenomen en nu zouden de liefhebbers van sterke drank even zeldzame ziekten zijn, als de drinkers van gier onder de krankzinnigen. * * * Otto Glagau publiceerd eenige ongedrukte brieven van den ook bij ons wel gewaarden schrijver Fritz Reuter, tijdens zijne vestingstraf geschreven. De gewone maandelijksche muziek-, tooneel- enlitteratuukroniek besluit deze 6e afl., die ten slotte een politiek overzicht bevat. Deze 6e afl. eindigt met een vers van Otto Braun, waarin hij ’t nachtelijk uur schetst waarin men de geesten ziet opdoemen, die des daags ons of smart of geluk hebben doen ondervinden, en die ons zeggen hoe wij werkten en dwaalden, en ons zelfkennis leeren wanneer wij ze begrijpende, ons zelf trachten te begrijpen’
---

