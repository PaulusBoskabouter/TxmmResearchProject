OFFICIEEL GEDEELTE.
Lit. I. 2de Afdeeling. Binnenlandsch bestuur. Aan den Koning. 's Gravenhage , den 1 sten Julij 1875. Uwer Majesteit wordt hiernevens eerbiedig weder aargeboden het mij van wege Hoogstdezelve toegezonden rapport van den Raad van State, afdeeling voor de geschillen van bestuur, omtrent het beroep van den gemeenteraad van Kampen tegen het besluit van Gedeputeerde Staten van Overijssel van 30 December 1874, waarbij goedkeuring is onthouden aan de begrooting dier gemeente voor 1875. De afdeeling heeft in overeenstemming met het advies, bij haar rapport gegeven, het volgende ontwerp van besluit overgelegd : h Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Beschikkende op het door den raad der gemeente Kampen bij Ons ingesteld beroep tegen het besluit van Gedeputeerde Staten van Overijssel van 30 December 1874, waarbij goedkeuring is onthouden aan de begrooting dier gemeente voor 1875; Den Raad van State, afdeeling voor de geschillen van bestuur, gehoord, advies van den 2den Junij 1875, n°. 17; Op de voordragt van Onzen Minister van Binnenlandsche Zaken van Overwegende: dat Gedeputeerde Staten van Overijssel hunne goedkeuring aan de bedoelde begrooting hebben onthouden, op grond van den, onder art. 9;5, daarop voorkomenden post van f 2000, ten einde de jaarwedden van de vier predikanton der Hervormde gemeente te Kampen, die tot hiertoe sedert eene reeks van jaren, eu langer reeds dan do gemeentewet in werking is, tot een bedrag van f 1215 werden uitbetaald , voor ieder hunner met f 500 te verhoogen; dat de betaling der tractementen van de predikanten der Hervormde gemeente door de gemeente Kampen een gevolg is van de inbezitneming door die gemeente van de kerkelijke goederen aldaar; dat die toestand in de gemeente Kampen n& de nationaalverklaring van alle geestelijke en kerkelijke goederen, en ca het bepaalde in art. 3 van het Koninklijk decreet van 2 Augustus 1808 en art. 136 der Grondwet van 1814, tot op den huidigen dag is blijven voortduren; dat het vraagstuk omtrent de regtmatigheid der uitbetaling van de predikantstractementen door de gemeente niet in 't algemeen aan Onze beslissing is onderworpen: dat hier enkel sprake is van verhooging van tractementen, welke zijn vastgesteld geworden op een tijdstip toen de gemeentewet nog niet bestond ; welke verhooging nu , onder de working dier wet, wordt voorgesteld ; dat, volgens de gemeentewet, het gemeentebestuur uit zijn aard verpligt is om te zorgen voor de huishouding der gemeente, doch geenszins is geroepen om te voorzien in de behoeften van eenige godsdienstige gezindheid, en alzoo almede niet geroepen is om de bedoelde verhooging der predikantstractementen op de gemeentebegrooting t« brengen; dat derhalve Gedeputeerde Staten van Overijssel te regt hunne goedkeuring aan de begrooting der gemeente Kampen voor 1875 hebben onthouden; Gezien de wet van 29 Junij 1851" (Staatsblad n°. 85); Hebban goedgevonden en verstaan: met handhaving van het besluit van Gedeputeerde Staten van Overijssel van 30 December 1874, het daartegen ingesteld beroep ongegrond te verklaren. Onze Minister van Binnenlandsche Zaken is belast met de uitvoering van dit besluit, waarvan afschrift zul worden gezonden aan den Raad van State, afdeeling voor de geschillen van bestuur." Ik moet bezwaar maken Uwer Majesteit de bekrachtiging der voorgestelde beslissing voor te dragen. De beslissing is alleen gegrond op de stelling, dat het gemeentebestuur, volgens de gemeentewet verpligt om te zorgen voor de huishouding der gemeente, niet geroepen is om te voorzien in de behoeften van eenige godsdienstige gezindheid. Voor zoover de afdeeling met deze laatste woorden bedoelt dat de gemeente niet verpligt is om in die behoefte te voorzien, is die stelling volkomen juist, maar eene andere vraag is het, of het gemeentebestuur niet bevoegd is aan godsdienstige gezindheden ten behoeve van hax*e eeredienst subsidien toe te kennen ,
en deze vraag kan , meen ik , niet anders dan bevestigend beantwoord worden. Noch in de Grondwet, noch in de gemeentewet, noch in eenige andere wet komt een verbod van het verleenen van dergelijke subsidien van gemeentewege voor ; veelvuldig zijn de voorbeelden , dat steeds ook onder do bestaande Grondwet in dezen zin gehandeld is. Met name is dit ook in de provincie Overijssel, ook ten aanzien der begrooting der gemeente Kampen, jaar op jaar geschied; zelfs in de thans behandelde begrooting der gemeente voor 1875 komen onder de n ts . 94 tot 98 artikelen van denzelfden aard voor. De bevoegdheid van den gemeenteraad in deze alzoo aannemende, kan ik do vraag ter zijde laten , die zich bij aanneming van het door do afdeeling voorgestaan beginsel zou kunnen voordoen, of niet de gt-heele post voor de predikant «-tractementen alsmede die onder de genoemde artikelen, van de begrooting zouden behooren te verdwijnen en hiervan mede in de te nemen beslissing gesproken zou moeten worden. Veeleer meen ik temogen aannemen, dat Uwe Majesteit thans niet geroepen is te beslissen , of de te Kampen bestaande ti estand ten aanzien van de kerkelijke goederen , waaruit de betaling der predikantstractementen aldaar van gemeentewege voortvloeit, als regtmatig te beschouwen is, maar dat alleen over de aangenomen verhojging van tractementen te oordeelen valt. Mij op dit standpunt plaatsende, ben ik van gevoelen, dat in den.' bestaanden toestand en in den gunstigen staat der gemeentelijke finan- - tien te Kampen voldoende grond gelegen is om de bestreden verhooging van den post voor predikants-tractementen toe te laten. Overeenkomstig deze beschouwingen heb ic de eer Uwer Majesteit hierbij een ontwerp van besluit aan te bieden , tot vernietiging van het besluit van Gedeputeerde Staten van Overijssel en tot goedkeuring van. de begrooting van de gemeente Kampen voor 1875. De Minister van Binnenlandsche Zaken,. Heemskerk. (Staatsblad n c . 132.) BESLUIT van den 7den Julij 1875, waarbij, met vernietiging van het besluit van Gedeputeerde Staten van Overijssel, van 30 December 1874, de (/nor den llaad der gemeente Kampen vastgestelde begrooting van gemeente - inkomsten en' uitgaven voor 1875 wordt goedgekeurd. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg enz., enz., enz. Beschikkende op het door den Raad der gemeente Kampen bij Ons inge-teld beroep tegen het besluit van Gedeputeerde Staten van Overijssel, van 30 December 1874, waarbij goedkeuring is onthouden aan de begrooting dier gemeente voor 1875; Den Raad van State, afdeeling voor de geschillen van bestuur, gehoord, (advies van den 2den Juny 1875, n°. 17); Op do voordragt van Onzen Minister van Binnenlandsche Zaken, van 1 Julij 1875, Litt. I, 2de afd. ; Overwegende: dat Gedeputeerde Staten van Overijssel hunne goedkeuring aan de bedoelde begrooting hebben onthouden op grond van den onder art. 93 daarop voorkomenden post, waarbij f' 2O00 meer dan vroeger voor de jaarwedden van de vier predikanten der Hervormde gemeente te Kampen is uitgetrokken , ten einde die tractementen , welke tot hiertoe sedert eene reeks van jaren tot een bedrag van f 1215 voor ieder der vier predikanten werden uitbetaald, voor ieder van hen met f 500 te verhoogen ; dat, hoewel volgens do gemeentewet de gemeentebesturen niet geroepen zijn om te voorzien in de behoeften van eenige godsdienstige gezindheid en alzoo de gemeenteraad van Kampen niet wettelijk verpligt is, tenzij die verpligting haar op andere wijze is opgelegd, om de bovengemelde verhooging der predikantstractementen op de gemeentebegrooting te brengen , hieruit echter niet volgt, dat het gemeentebestuur de bevoegdheid daartoe mist en die bevoegdheid ongetwijfeld moet worden erkend bij gemis aan een verbod hieromtrent in de tegenwoordige grondwet, zoowel als in de gemeentewet of elders; dat dan ook Gedeputeerde Staten van Overijssel geen bezwaar hebben gemaakt andere posten van uitgaven, welke insgelijks de eeredienst betreffen , in artt. 94 — 98 derzelfde begrooting toe te laten ; dat de betaling der tractementen van de predikanten dei' Hervormdo gemeente door de gemeente Kampen een gevolg is van de inbezitneming door die gemeente van de kerkelijke goederen aldaar ; dat die goederen , terwijl zij elders aan liet Rijk zijn overgegaan , te Kampen steeds door het gemeentebestuur zijn beheerd , eerst afzonderlijk en sedert 1812 te gelijk met de gewone iukomsten der gemeente, en dat daaruit steeds de tractementen der predikanten zijn voldaan, welke toestand tot heden heeft voortgeduurd;
dat de Regering niet geroepen is te beslissen over de regtmatigheid van het bezit der geestelijke goederen , welke de gemeente aan zich heeft getrokken , noch in hoeverre de Staat op die goederen regt mogt hebben ; dat het bijgevolg hier alleen de vraag geldt, of de tractementsbetaling en verhooging, die de gemeente vrijwillig op zich nam, billijkerwijze kan worden toegelaten, en de Staat der gemeente-financien dit gedoogt; dat voldoende blijkt, dat onder de f 400 036,70, op de gemeentebegrooting voor inkomsten uit gemeente-eigendommen uitgetrokken , ook de inkomsten uit de geestelijke goederen begrepen zijn; dat het billijk is, dat de gemeente Kampen , na steeds de baten van de geestelijke goederen getrokken te hebben, daartegenover staande lasten blijve dragen ; dat de financiele krachten der gemeente volkomen toereikend zijn tot het dragen der kosten voor de predikanten der Hervormde gemeente ook tot het thans op de begrooting uitgetrokken verhoogd bedrag, en geen der belangen , waarvoor het gemeentebestuur in de eerste plaats te zorgen heeft, gevaar loopt door de uitbetaling der voor predikantstractementen gestelde som te lijden; Gezien de wet van 29 Junij 1851 (Staatsblad n°. 85) ; Hebben goedgevonden en verstaan, met vernietiging van het besluit van Gedeputeerde Staten van Overijssel, van 30 December 1874, Onze goedkeuring te verleenen aan de door den raad der gemeente Kampen vastgestelde begrooting van gemeente-inkomsten en uitgaven voor 1875. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan den Raad van State, afdeeling voor de geschillen van bestuur, en dat in het Staatsblad en met het boven vermeld rapport van Onzen voornoemden Minister in de Nederlandsche Staatscourant zal worden geplaatst. Clarens, den 7den Julij 1875. WILLEM. De Minister van Binnenlandsche Zaken, Heemskerk. Uitgegeven den een en twintigsten Julij 1875. De Minister van Justitie, van Lynden van Sandenburg. Bij besluit van den lOden Julij 1875 heeft Zijne Majesteit aan jonkheer mr. L. G. J. F. de Paul du Chastel, Hoogstdeszelfs voormaligen buitengewonen gezant en gevolmagtigden minister bij den Pauselijken Stoel, verlof verleend tot het aannemen van het ridderkruis der Christusorde, hern door Z. H. den Paus geschonken. Bij Koninklijk besluit van 7 Julij 1875, n°. 7, zijn. op verzoek van L. A. Bruyn en H. A. Reydon, directeuren van het Onderling Levensverzekering-Genootschap te Amsterdam, goedgekeurd de gewijzigde statuten van genoemd genootschap, ter vervanging van die bij besluit van 17 September 1872, n°. 6, van kracht verklaard. Bij Koninklijk besluit van 17 Julij 1875, n°. 58, is aan G. H. Becker, te Maastricht, vergunning verleend tot het aannemen en dragen van het kruis Fidei et Virtuti, hem door Z. H. den Paus geschonken. Bij Koninklijk besluit van 17 Julij 1875, n°. 59, is aan N. A. van Charante, te Rotterdam, vergunning verleend tot het aannemen en dragen der versierselen van ï-idder 2de klasse der Ernestinische Huisorde, hem door Z. H. den Hertog van Saxen Coburg Gotha geschonken. Bij Koninklijk besluit van 14 Julij 1875, n e . 29, is den telegrafist der tweede klasse A. J. van Beek, te rekenen van den 15den Augustus aanstaande, op zijn verzoek , eervol ontslag uit die betrekking verleend. Bij Koninklijk besluit van den 14den Julij 1875, n°. 35, is de 2de luitenant M. W. C. van den Brandeler, van het 3de regement infanterie, in rang en ancienneteit overgeplaatst bij het wapen der infanterie van het leger in Nederlandsch Indie.
---

