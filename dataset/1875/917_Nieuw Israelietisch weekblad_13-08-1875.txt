BUITENLAND. Duitschland.
De privaat-docent aan de koninklijke universiteit te Bonn, dr. Martin Philippson, is tot buitengewoon professor in de geschiedenis aan dezelfde hoogeschool benoemd.
— Naardien door het overlijden van dr. Geiger, het. ambt van eerste prediker te Berlijn vacant geworden is, zal, naar men verneemt, dr. A. Jellinck te Weenen, daartoe worden beroepen.
— Het Mainzer Tagblatt deelt het volgende interressant voorval mede. Zooals bekend is, heerscht bij niet-Israelieten de meening, dat aan overleden Joden een »Heller" als reisgeld in het graf wordt medegegeven. Dit dwaalbegrip berust waarschijnlijk op een verwisseling met den Obolus, die de Grieken aan hun dooden hebben gewijd. Naar aanleiding daarvan nu leest men in het M. T. het volgende: >Een specerijenhandelaar ontwikkelde heden een zonderling, industrieel denkbeeld. Daar hij nog eene groote menigte zoogenaamde oude »Hellers" bezat, kwam bij op de gedachte, deze thans ongangbare munt aan een hier wonend Israëliet aan te bieden en dat wel in de naïeve meening, dat, daar den overleden Israëlieten een aantal penningen als reisgeld wordt medegegeven, die oude munten even goed als de nieuwe dienst kunnen doen. De man bekwam natuurlijk een zeer verstandig antwoord en werd daarenboven uitgelachen. Hij zal daardoor wel van zrjn dwaalbegrip genezen zijn".
— De redactie van der Israelit heeft dit jaar aan het comité te Amsterdam een som van 17,305 mark 20 pf. voor den bouw van oen hospitaal in Jerusalem overgemaakt
— Te Telphen in Westphalen — meldt de Mainzer Israelit — waar een jaar geleden een Jodenvervolging plaats vond, heeft thans de Christen bevolking bij de inwijding van een nieuwe synagoge aldaar de grootste deelneming aan den dag gelegd en veel tot verhooging der plechtigheid bijgedragen. De haat tegen de Joden was destijds door zekeren professor Rohling, die kort daarop wegens schulden naar Amerika moest vluchten, kunstmatig gekweekt.
— Het Israël. Wochenschrift wijdt in zün jongste nommer, onder het opschrift »Traurige Wahrnemungen", eenige regels aan het treurig verschijnsel, dat tegenwoordig de aan Israël zoo eigen deugden, als barmhartigheid, Medelijden, goedhartigheid enz. hoe langer 2°o meer van dezen wijken, on daarvoor *uwheid, onmeedoogendheid, ja zelfs nu en "an bloeddorstigheid in de plaats treden. De reiiaetio wijst daarbij op eeflige treurige ge!°°iedenissen uit den laatsten tijd, waarin de de hoofdrol speelden, en vraagt ten slotte: aH waar dat verschijnsel? Wat is de ooraak, dat de Israëlieten hu en dan toonen, dat zij nj meer tot de B'ne Rachmanieni behooren ? Velen willen het, antwoord op die vraag vinden in de toenemende zucht, om te genieten, in de zucht om, zich vermogen te verwerven, in zwendel en beurscrisis, in materialisme en sociale ongesteldheden. Het is waar, dat ook de Joden daaraan deel hebben, maar dat verklaart volstrekt nog niet, hoe het komt, da.t het Joodsche hart het medelijden en daarmede alles verloren heeft. Het Israël. Wochenschrift vindt daarom het antwoord op de vraag daarin, dat Israël helaas, zich hoe langer hoe minder gebonden acht door den religieusen band, dat het hoe langer zoo meer zich van de traditie verwijdert en met de godsdienstwetten spot. De religieuse wet toch is het, welke de hartstochten onderdrukt, de aandoeningen in het bloed tot bedaren brengt, de harten meer naar-maat doet kloppen. Is de band van den godsdienst evenwel gebroken, dan treedt de stroom buiten de oevers en vernielt alles.
De Talmoed leert: De goddelijke wet buigt de hardnekkigen, breekt de harten der ongevoeligen". Voor dit laatste heeft men voorbeelden in overvloed, tegenwoordig helaas, ook in hetgeen het niet naleven dier goddelijke wet ten gevolge heeft.
[Zoo is het met de eigenschap van.flUOm niet alleen, maar ook met andere, goede eigenschappen, waarop Israël vroeger trotsch was. Wat is er, sedert men met de Plllf! en de traditie heeft gebroken, van de heiligheid van het huwelijksleven geworden? Is het Joodsche familieleven nog zoo heilig, zoo gelukkig, zoo voorbeeldig als vroeger ? Is voor de vrouw het huis nog alles? Heerscht bij haar .nog die geest van opoffering voor alles, wat het huishouden, de opvoeding harer kinderen, het geluk haars echtgenoots geldt ? Is zij nog zoo met het huishouden vereenzelvigd, dat het WttW 1! VT3 inderdaad nog op haar van toepassingis ? Draagt nog iedere Joodsche vrouw den stempel van bescheidenheid, ingetogenheid, kuischheid, enz. ? Of zijner niet, die, helaas, op die voorrechten geen aanspraak meerkunnen maken? Zijn er niet onder ons, waarop de woorden van Jesaja van toepassing zijn i IJI p'ï niJ3 IH3J Sj UP*i En is ook op zijn beurt de man nog zoo, als hij volgens de min zijn moet?. Pleegt hij niet meermalen ontrouw jegens zijn vrouw, die hij meer dan zich zei ven moet beminnen; jegens zijn vrouw, hem door de Godheid geschonken; jegens zijn vrouw, die. hij moet achten, eeren en beschermen? Breekt ook de man niet soms met schendige hand den huwelijksband, ontwijdt hi) niet meermalen onbeschaamd dat kleine heiligdom, zijn huiselijke woning, waar slechts alles godsdienst, deugd, zedelijkheid enz. moet ademen? En heerscht er over het algemeen in tal van onze gezinnen nog diè goede toon, die ingetogenheid, die moraliteit, die er heersenen moest? Hebben niet veelal ongepaste, wij zouden bijna zeggen, onzedelijke gesprekken den goeden toon verdrongen? Zijn er niet zelfs vaders, die zich voor hun kinderen niet schamen, zich in hun tegenwoordigheid van uitdrukkingen bedienen, die niet anders dan demoraliseerend op de jeugdige telgen moeten werken, die niet anders dan het zedeljjk leven hunner kinderen moeten ondermijnen 1 Alweder de vraag: Hoe komt dat? Al weder het antwoord: Omdat men gebroken heeft met de' min, omdat men de traditie den rug heeft toegekeerd. Eed. N. I. W.]
— De National.-Zeitung bevat een schrijven van zekeren vicomte de Balge, waarin men o. a. leest: »Men moet hier de politiek van de godsdienstige en moreele quaestiën scheiden. In Frankrijk lieten de Protestanten en Joden het tijdens den laatsten oorlog .niet aan patriotisme ontbreken. Zij sympathiseerden niet met de denkbeelden van Pruissen, onder voorwendsel dat koning Wilhelm Protestant is, of omdat de Joodsche godsdienst talrijker aanhangers in Duitschland heeft. Zij hebben op loijale wijze hun plicht gedaan". Een Eranschman erkent dus openlijk, dat de Duitsche Joden gedurende den oorlog getoond hebben vaderlandsliefde te bezitten.
— Te Colberg bestond jaren lang een vete tusschen twee Evangelische zusterkerken. Eén proces, daaruit ontstaan, had ten gevolge, dat de groote Marie-domkerk, waartoe bijna de geheele stad behoort, aan de kleinere, maar zeer rijke Münderkerk 6COO thlr. betalen moet. Het bestuur van de domkerk vond het niet raadzaam, deze schuld door omslag over hare talrijke, deels zeer vermogende leden te doen betalen, waarom bedoeld bestuur aan de gemeente het voorstel deed, de schuld over Daar nu het grootste gedeelte der stedelijke regeering tot de domkerk behoort, werd dit voorstel natuurlijk aangenomen. Joden en Katholieken mogen derhalve een schuld delgen, welke de eene Evangelische gemeente van den andere te vorderen heeft, en daar ook op stadskosten de domkerk gerestaureerd werd, zoo zullen ook de--Joden daarvoor belasting moeten opbrengen.
---

Oostenrijksch-Hongaarsche Monarchie.
Dr. Josef Popper, een ónzér geloofsgenooten te Miskolcz, die als mensch en arts groote achting geniet, fungeerde bij de verkiezing van een lid .voorden Hóngaarschen rijksdag als voorzitter van het'collegie van stemopnemers. Dr. P. deed,- toen hij den nieuwgekozen afgevaardigde diens mandaat overhandigde, in zijn rede, die daverend toegejuicht werd-, uitkomen, dat dit de eerste maal was, dat een Israëliet in deze qualiteit een burger het mandaat voor den rijksdag uitreikte.
— Jodenvervolgingen in Gallicië zijn geen zeldzaamheid; —■ zegt de Mainzer Israelit — < vooral in den laatsten tijd is men er op uit, de hartstochten tegen de Joden in beweging te brengen, door te wijzon op den ongehoorden woeker, waaraan zij zich schuldig maken. De bewering van prof. Tarnowski, die onlangs in een brochure aantoonde, dat het niet uitsluitend de Joden zijn, die zich daaraan schuldig maken, maar dat in Gallicië woeker inheemsch is, schijnt niet. den minsten indruk te weeg te brengen. Nog onlangs noemde de plaatsvervangende rijks-advocaat de Joden in een pleidooi »Zydowski motloch" (Joodsch gepeupel), die de oorzaak der ruïne van do kroonlanden zijn.
Dat dergelijke expressies niet zonder gevaar zijn, blijkt voldoende daaruit, dat de regeering zich genoodzaakt zag, een cleiicaal blad, hetwelk deze pleitrede overnam, te. confisceeren.
— Dezer dagen werd zekere heer H. Stern, een geacht burger, en geleerd talmoedist te Haissa, door zijn knecht, dien hij op het veld had opgezocht, om hem tot wat meer ijver bij het werk aan te sporen, onmeedoogend vermoord. De moordenaar vertelde in een kroeg aan zijn vrienden met groote zelfvoldoening zijn heldendaad. De kroeghouder, een Jood, gaf er terstond der politie kennis van, welke den dader onmiddellijk in hechtenis nam. Tot karakteriseering der bevolking aldaar kan dienen, dat bij de arrestatie van den moordenaar een der boeren uitriep, dat hier volstrekt niet van straf sprake kon zijn, aangezien' de vermoorde slechts een Jood was. Do ijverige proctector houdt thans den moordenaar in de gevangenis gezelschap.
---

Rumenië.
De Jews World ontleent aan de Independant het volgende: Rumenië schgnt zich veel op zijn kleine uitgestrektheid telaten voorstaan, waardoor het willekeurig kan handelen in den waan, dat het niemand zal invallen, zoo een nietig landje inj zijn macht te willen fnuiken. Het zal zioh echter,wanneer het op zekeren goeden morgen ontwaakt, zeer te leur gesteld zien. De Europeesche machten bemoeien zich zeer weinig met een zoo nietig staatje, zoo lang het binnen zijn perken blijft, maar wanneer oen hoop ellendigo despoten hunne onbeduidenheid te baat nomen, om vreemdelingen, binnen hun grondgebied woonachtig, te mishandelen, dan moeten zij de wraak der beschaving duchten. Men hoeft reeds van Rumenië geëischt, dat het zijn vervolgingszucht ten opzichte der Joden en andere binnen zijn gebied wonenden zal onderdrukken. Mogen nu al deze vermaningen niet baten, dan zal men geweld moeten gebruiken, en mogt dit geschieden, dan zal dit kleine plekje, Rumenië genaamd, wel eens van de Europeesche kaart kunnen gewischt worden. Blijft Rumenië burger-' en godsdienstvrijheid halsstarrig weigeren, dan zal het er met kracht van wapenen toe genoodzaakt worden en de kastijding zal komen van een ■ kant, waarvan hot dit 't minst verwacht; Geld en manschappen beiden zijn tot déze onderneming beschikbaar.
---

Turkije.
Volgons den Courrier dOrient is, bij gelegenheid van het jongste Paaschfeest, in de Bulgarische stad Kustendil de beschuldiging tegen de Joden omtrent het vermoorden van een Christen kind weder'opgerakeld. Niets is in staat, om aan deze ongerijmde volkssprookjes een einde te maken. Te vergeefs heeft de sultan twee firmans uitgevaardigd, waarbij dergelijke onzinnige beschuldigingen ten hoogste gewraakt worden. Niets mocht baten. Zelfs de energieke tussehenkomst van de bevoegde autoriteit der- Grieksche kerk bleef, vruchteloos. Bij de laatste gelegenheid zou het dan ook weder tot een oproer en Jodenvervolging gekomen .zijn, ware de regeering niet in tijds tusschenbeiden gekomen. Ook in Rusland wordt dit sprookje weder opgewarmd. Hierbij verdient vooral vermelding, dat een orgaan aldaar zich thans alle mogelijke moeite geeft, die zaak als geloofwaardig te doen voorkomen. De Zeilgenösschen Nachrichten achten het jongste feit niet alleen bewezen, maar herinneren aan nog meer dergelijke feiten.. Gelukkig heeft de rabbijn van Kiew, de heer Zuckermann, bij den gouverneur, van Perm, waar het kind vermist is, tegen de handeling van bedoeld blad protest aangoteekend, met het gevolg, dat het zijn beschuldiging moest intrekken.
---

Palestina.
Habazeleth meldt, dat do opperrabbijn van Smyrrigi, door twee aanzienlijke gemeenteleden begeleid, den nieuwbenoemden Oostenrijksch- Hongaarsche consul-generaal, de heer Hertsfeld, een bezoek heeft gebracht. De consul ontving de bezoekers met groote voorkomenheid, en sprak den wensch uit, dat de Israëlieten hoofdzakelijk hun aandacht op de opvoeding der. kinderen zullen vestigen en hun een handwerk doen leeren. Hierdoor zal alsdan het onderscheid tusschen hen en de overige inwoners der stad ophouden. De consul deelde vervolgens zijn voornemen mede, de Joodsche inrichtingen, als het Rothschildshospitaal, de Talmoed Thora- en »AUiance"-school te bezoeken. Voorts gaf hij den Israëlieten de verzekering, dat zij op zijn bijstand konden rekenen en zoo dikwerf zij zijn hulp noodig mochten hebben, tot hem konden komen. Tevens heeft hij bij zjjn vertrek van Weenen den baron von iïotbsc.hild beloofd een wakend oog over de Joden te Smyrna te zullen houden.
---

Amerika.
Een aantal Joodsche bladen melden: »Mozes Domingo is benoemd tot president van de republiek Venezuela". Natuurlijk blijven die bladen — daar zij meenen, dat de bedoelde Mozes een Jood is — niet ten achteren over die overwinning de loftrompet te steken en het DTWI rUK>D "|ri3 uit te roepen. Jammer slechts, dat het een horsenschimmige overwinning is; immers bedoelde Mozes is geen Jood. Het zou ook iets ongehoords in de jaarboeken van Venezuela zijn, indien daar een Israëliet tot president der republiek gekozen werd.
— Ia een Amerikaansch blad leest men o. a. omtrent de Joden: Noch verguizing, noch vervolging schijnt nadoelig op de Joden te werken..Zij zijn onwrikbaar in hunne wetten; zij geven geen teekenen van verwelking. Abrahams zegening wordt aan hen bewaarheid; zij zijn de geldkoningen der wereld! 300 jaren zullen de Indiaan doen verkleuren; 300 jaren veranderen den Jood niet in het minst.
---

