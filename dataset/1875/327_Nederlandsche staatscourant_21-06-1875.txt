OFFICIEEL GEDEELTE. (Staatsblad no. 110.) WET van den 5den Junij 1875, tot vaststelling van bepalingen bij het voorkomen van hondsdolheid.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Allen, die deze zullen zien of liooren lezen, salut! doen te weten: .^.lzoo Wij in overweging genomen hebben, dat het noodzakelijk is bepalingen bij het voorkomen van hondsdolheid vast te stellen; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Zoodra zich bij een hond of eene kat verschijnselen van dolheid voordoen, of zoodra een dezer dieren door een dol of van dolheid verdacht dier gebeten is, behoort de eigenaar, houder of hoeder dien hond of die kat terstond af te maken of' te doen afmaken, of vast te leggen en op te sluiten , of te doen vastleggen en opsluiten. Hij geeft van zijne bevinding en van het door hem of van zijnentwege verrigte onverwijld kennis aan den burgemeester of aan den commissaris van politie zijner woonplaats. Tot die kennisgeving is hij ook verpligt, wanneer het hem niet mogelijk is geweest den hond of de kat te dooden , op te sluiten of vast te leggen. Artikel 2. Zoodra bij den burgemeester of commissaris van politie aangifte is gedaan of hem op andere wijze gebleken is, dat zich bij een hond of eene kat verschijnselen van dolheid voordoen, of dat een hond of eene kat door een dol of van dolheid verdacht dier gebeten is, doet hij met den meesten spoed door den districts-veearts, of, een districtsveearts-plaatsvervanger , of, bij afwezigheid van beiden , door een geëxamineerden veearts, dien hond of die kat, of, indien zij gedood of gestorven zijn, hunne overblijfselen onderzoeken. Ue veearts, die met het onderzoek belast werd, brengt de uitkomst daarvan onverwijld ter kennis van den burgemeester of commissaris van politie. Indien het blijkbaar gevaarlijk is den hond of de kat in leven te laten, kan afmaking plaats hebben buiten de aanwezigheid en vóór het onderzoek van den veearts. Wordt bij dit onderzoek de hond of de kat dol of door een dol dier gebeten bevonden, of wordt deswege door den veearts twijfel uitgedrukt, dan wordt het dier terstond op bevel en door de zorg van den burgemeester of van den commissaris van politie afgemaakt. Ue burgemee&ter der gemeente, in welke een geval van hondsdolheid is voorgekomen, beveelt bij een bevelschrift, dat hij onverwijld doet afkondigen, dat gedurende vier maanden, te rekenen van den dag der afkondiging, alle honden die zich buiten woningen of vaartuigen (geene openbare middelen van vervoer zijnde), in de gemeente bevinden en niet binnen een afgesloten erf aan een ketting liggen, moeten voorzien zijn van een muilkorf, volgens een model door Onzen Minister van Binnenlandsche Zaken vast te stellen. Van dit bevel geeft de burgemeester onverwijld kennis aan de burgemeesters van alle aangrenzende gemeenten , die dan onmiddellijk gelijk bevel voor hunne gemeenten kunnen uitvaardigen. Ook aan ünzen Commissaris in iedere provincie , in welke de betrokken gemeenten liggen , wordt afschrift van het bevelschrift gezonden. Deze kan gelijk bevelschrift uitvaardigen en terstond doen afkondigen voor de geheele provincie of een deel daarvan. Artikel 4. Ambtenaren van politie, waaronder, voor de uitvoering van deze wet, ook worden verstaan de door den burgemeester of den commissaris van politie met het vatten, opvangen of afmaken vap een hond of eene kat belaste personen, zijn , ter uitvoering vari dien last, bevoegd de erven , woningen of andere gebouwen en vaartuigen, zelfs zonder toestemming van den eigenaar of bewoner , tusschen 7 uur des morgens en 9 uur des avonds binnen te treden, mits voorzien van eene schriftelijke lastgeving van den burgemeester of commissaris van politie. Artikel 5. Overblijfselen van honden of katten, die aan dolheid gestorven , of in een der gevallen , in artt. 1, 2 of 3 bedoeld , afgemaakt zijn, worden, voor zoover dit niet reeds door of van wege belanghebbenden is geschied , door do zorg van den burgemeester op Rijkskosten verbrand of begraven, overeenkomstig de voorschriften , door Ons krachtens art. 31 der wet van 20 Julij 1870 ( Staatsblad n°. 131) gegeven. Voorwerpen, welke met zoodanige honden of katten in aanraking zijn geweest , worden overeenkomstig dezelfde voorschriften op Rijkskosten door de zorg van den burgemeester gereinigd en ontsmet, of, indiende districts-veearts, of die hem vervangt, dit noodig oordeelt, verbrand , des noods na onteigening. Bij deze onteigening zijn de bepalingen van art. 24 der hierboven aangehaalde wet toepasselijk. Artikel 6. De eigenaar, houder of hoeder van honden, die het
bevelschrift van den burgemeester of van Onzen Commissaris, in art. 3 bedoeld , overtreedt, is strafbaar met eene geldboete van f 3 tot f 10. Bij ontdekking van deze overtreding wordt de hond in beslaggenomen, of, indien daartoe geene gelegenheid is, of blijkbaar gevaar bestaat, afgemaakt en alsdan met de overblijfselen gehandeld, zooals in art. 5 is voorgeschreven. Bij het veroordeelend vonnis wordt de hond verbeurd verklaard, indien hij nog in wezen is. In ieder geval kan bij het vonnis de afmaking van den in beslag genomen hond worden bevolen. Art. 254 van het Wetboek van Strafvordering is toepasselijk op de overtreding in dit artikel bedoeld. Ingeval de eigenaar, houder of hoeder het maximum der boete betaalt, beslist het hoofd der politie of de hond hem kan worden teruggegeven of moet worden afgemaakt. Is de eigenaar, houder of hoeder onbekend, dan wordt de hond, die bevonden wordt zonder muilkorf rond te loopen, door of van wege de politie afgemaakt. Artikel 7. Het moedwillig kwellen, pijnigen of mishandelen van een hond of eene kat wordt gestraft met geldboete van f 5 tot f 25 en'gevangenisstraf van 1 tot 5 dagen, te zamen of afzonderlijk. Honden en katten, die zonder opzigt rond loopende, zich op een vreemd erf bevinden, mogen straffeloos door of van wege den bewoner of bruiker worden gedood. Artikel 8. Verzuim van de in art. 1 voorgeschreven kennisgeving, alsmede verzet tegen het vatten, opvangen of afmaken van honden of katten in de gevallen bij art. 3 en 4 voorzien en weigering om ambtenaren van politie, in eene der plaatsen, vermeld in art. 4, toe te laten, wordt gestraft met geldboete van f 25 tot f'75 en gevangenis van drie tot zeven dagen , te zamen of afzonderlijk , behoudens zwaardere straffen in geval van feitelijken wederstand of rebellie. Artikel 9. Art. 463 van het Strafwetboek en art. 20 der wet van 20 Junij 1854 (Staatsblad n°. 102) zijn op de misdrijven, voorzien bij de artt. 6, 7 en 8, toepasselijk. Artikel 10. Deze wet is niet toepasselijk op het terrein van's Rijks veeartsenijschool. De voorzorgen, aldaar te nemen, bij hot onderzoek van dolle of van dolheid verdachte dieren , worden door Onzen Minister van Binnenlandsche Zaken, den directeur der school gehoord, geregeld. Artikel 11. Provinciale en plaatselijke verordeningen, betreffende het onderwerp bij deze wet geregeld, zijn verbindend, voor zooverre zij niet in strijd zijn met de bepalingen dezer wet. Onder hetzelfde voorbehoud kunnen nieuwe verordeningen worden vastgesteld. Artikel 12. Deze wet treedt in werking op een door Ons te bepalen' tijdstip. Lasten en bevelen, dat deze in het Staatsblad zal worden geplaatst v en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 5den Junij 1S75. WILLEM.
De Minister van Binnenlandsche Zaken, Heemskerk. Uitgegeven den zeventienden Junij 1875. Be Minister van Justitie, van Lïnden van Sandenburö.
---

MINISTERIE VAN BINNENLANDSCHE ZAKEN. Berigt omtrent de longziekte onder het rundvee.
In het tijdperk van vier weken, 16 Mei tot 12 Junij 1875, zijn,, blijkens ingekomen ambtsberigten, door longziekte aangetast: in Zuidholland 96 runderen; i) Noordholland 4 » » Friesland 92 » n Limburg 1 rund; in het Rijk . . . 193 runderen. In het vorige tijdperk van vier weken waren 190 runderen door dieziekte aangetast ( Staatscourant van 26 Mei 1875, n°. 121). 's Gravenhage, 19 Junij 1875. Voor den Minister, De Secretaris-Generaal, Hubrecht. Bij beschikking van 19 Junij 1875, n°. 76, 12de afdeeling, is de vergunning voor eene stoomsleejjdienst langs de rivieren en stroomen in de provinciën Noordbrabant , Gelderland , Zuidholland, Noordholland Zeeland, Utrecht, Overijssel en Limburg, in dato 12 Mei te voren, n°. 67, 12de afdeeling, aan E. J. F. Gompertz, to Deven'er, verleend v ingetrokken.
---

