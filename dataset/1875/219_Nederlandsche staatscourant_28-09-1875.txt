OFFICIEEL GEDEELTE.
(Staatsblad n°. 173.) BESLUIT van den listen September 1875, betrekkelijk het gebruik van open kaarten voor ambtelijke mededeelingen tusschen ambtenaren en autoriteiten , onder het genot van portvrijdom. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op het rapport van Onzen Minister van Financien , dd. 15 September 1875, n". 108, Posterijen; Gelet op Ons besluit van den 5den Julij 1850 ( Staatsblad n°. 38), ter uitvoering van art. 33 der wet van 12 April 1850 (Staatsblad n°. 15) ; Hebben besloten en besluiten : Artikel 1. Voor de ambtelijke mededeelingen tusschen ambtenaren en autoriteiten , die voor hunne onderlinge briefwisseling portvrijdom genieten, maar uitsluitend voor deze , kan in plaats van verzending van brieven onder kruisband of gesloten omslag, als bedoeld bij art. 6 van Ons boven aangehaald besluit, mede gebruik worden gemaakt van geheel of gedeeltelijk geschreven of gedrukte open kaarten. Artikel 2. Het voor de open kaarten te bezigen papier mag van geene mindere stevigheid zijn dan de briefkaart-formulieren, welke door de postadministratie worden verstrekt. De afmeting dezer open kaarten mag niet minder zijn dan negen centimeter in de breedte en twaalf centimeter in de lengte on daarentegen dertien centimeter in de breedte en achttien centimeter in de lengte niet te boven gaan. Artikel 3 De afzenders der in de voorafgaande artikelen bedoelde open kaarten zijn verpligt om, overeenkomstig art 9 van Ons bovenaangehaald besluit van 5 Julij 1850, die stukken op de adreszijde te waarmerken door het stellen hunner gewone naamteekening , met vermelding der ambtsbetrekking waarvoor de portvrijdom is toegekend , of op andere bij het verleenen van den vrijdom bepaalde wijze. Artikel 4. De bepalingen van art. 11 van Ons voormeld besluit, dat de brieven , waarvoor aanspraak op vrijdom wordt gemaakt, niet in de brievenbussen mogen geworpen , maar op het postkantoor aan een der ambtenaren moeten overhandigd worden , en de verdere daarmede in verband staande voorschriften zijn mede op de vorengemelde open kaarten van toepassing. Artikel 5. De bepalingen van dit besluit komen in werking met den lsten October 1875. Onze Minister van Financien is belast met de uitvoering van dit besluit, waarvan afschrift zal worden gezonden aan de hoofden der andere departementen van algemeen bestuur, aan den Raad van State en aan de Algemeene Eekenkamer , tot informatie, en 't welk voorts in het Staatsblad en in de Staatscourant zal worden geplaatst. 's Gravenhage , den 22sten September 1875. WILLEM. De Minister van Financien, H. J. van der Heim. Uitgegeven den acht en twintig sten September 1875. De Minister van Justitie, van Lynden van Sandenburg. Eergisteren namiddag is door eene Commissie uit de Eerste Kamer der Staten-Generaal het navolgende adres dier Kamer, ter beantwoording van de Troonrede, aan Zijne Majesteit den Koning aangeboden: Sire ! De Eerste Kamer der Staten-Generaal zag, met een gevoel van levendige belangstelling, Uwe Majesteit op nieuw in het midden der Vertegenwoordigers van het Nederlandsche volk. Aangenaam was het haar van Uwe Majesteit te vernemen , dat de verstandhouding met de vreemde Mogendheden bij voortduring zeer vriendschappelijk is. Dankbaar waardeert zij de gunstige berigten omtrent den oogst en den algemeenen gezondheidstoestand. Wordt in een groot deel der beschaafde wereld eenige stilstand waargenomen op het gebied van handel en nijverheid, met genoegen vernam zij van Uwe Majesteit de mededeeling , dat de ruime opbrengst van 's Rijks middelen doot veronderstellen , dat Nederland daaronder betrekkelijk weinig lijdt. Met Uwe Majesteit stelt de Eerste Kamer de pligtsbetrachting der zee- en landmagt op prijs. Zij stemt volkomen in met het loffelijk getuigenis, door Uwe Majesteit omtrent beide deelen onzer krijgsmagt in Indie afgelegd. Bij het vele goede, dat wij met erkentelijkheid mogen gadeslaan, wordt ook door ons de dringende behoefte aan verbeteringen niet voorbijgezien.
De voorstellen , die daartoe kunnen strekken , zien wij met belangstelling te gemoet. Vermeerdering der middelen van verkeer, terwijl andere openbare werken niet uit het oog worden verloren, gaat ook ons zeer ter harte. De oprigting van een Rijksmuseum in de Hoofdstad zal een lang gekoesterden wensch bevredigen. Met ingenomenheid vernamen wij , dat het onderwijs het voorwerp blijft van Uwer Majesteits aanhoudende zorg. Gaarne zijn wij bereid tot kennisneming en onderzoek van alle wetsvoorstellen , strekkende om onze strijdkrachten en verdedigingsmiddelen , zoowel hier te lande als in Indie, en het lot der militairen in onze Overzeesche bezittirgen , te verbeteren. Met voldoening hoorden wij van Uwe Majesteit de verzekering, dat de toestand onzer Oo3t-Indische bezittingen over het algemeen gunstig is en Uwer Majesteits aandacht blijft gewijd aan alles , wat in die gewesten Neêrlands gezag kan bevestigen en het welzijn van den inlander bevorderen. Mogen de krachtige pogingen , om tot eene bevredigende uitkomst van den oorlog in Atjeh te geraken , weldra het doel bereiken! Met leedwezen ontvingen wij de mededeeling, dat de geldelijke toestand in Suriname niet vooruit gaat en de landbouw dier kolonie ondersteuning zal behoeven. Wij willen ons met Uwe Majesteit vleijen , dat de moeijelijkheden voor den handel van Cura^ao ontstaan , door onderhandeling uit den weg geruimd zullen worden. Sire ! Op de bereidvaardigheid der Eerste Kamer , om tot bevordering van 's lands belangen ijverig mede te werken, kan Uwe Majesteit vertrouwen. Moge God Zijnen onmisbaren zegen aan onzen arbeid niet on thouden I Zijne Majesteit heeft daarop het volgende geantwoord: Mijne Heeren! Ik verzoek U aan de Eerste Kamer der Staten-Generaal Mijnen dank over te brengen voor haar Adres van antwoord. Bij Zijner Majesteits besluit van 18 September 1875, n°. 2, is tot c<>nsul-generaal te Frankfurt a/Main benoemd de heer dr. A. Schmitt, aldaar. Bij Zijner Majesteits besluit van den 25sten September 1875 , n° 26, is benoemd tot substituut-griffier bij de arrondissements-regtbank te Gorinchem , mr. F. Taunay, te Amsterdam. Bij Koninklijk besluit van 27 September 1875 , n°. 1, is, met intrekking van dat van 4 Augustus jl., n°. 47, benoemd tot hoogleeraar in de faculteit van bespiegelende wijsbegeerte en letteren aan de hoogeschool te Leiden dr. H. Oort, hoogleeraar aan het athenaeum te Amsterdam.
---

MINISTERIE VAN BINNENLANDSCHE ZAKEN.
Bij beschikking van 25 September 1875, Iit. I, 12de afd., is aan J van der Tang, directeur van de naamlooze vennootschap Maatschappij van schroefstoombootdienst te Rijnsaterwoude (thans te Leymuiden), tot wederopzegging, vergunning verleend voor eene uitbreiding der vroeger verleende concessia Amsterdam-Leiden van Aalsmeer langs de ringvaart van de Haarlemmermeer, het Spaarne, Spaarndammer-kanaal, het zijkamialC, het Noordzeekanaal, het zijkanaal D, Nauernasche sluis, Nauernasche vaart of ringsloot, Spijkerboor, Noordhollandsch kanaai tot Purmerende.
---

MINISTERIE VAN MARINE.
De plaatsing van den officier van gezondheid der 1ste klasse W. Pannevis bij het hospitaal der marine te Willemsoord met den lsten October aanstaande wordt ingetrokken en beschouwd als niet te zijn geschied. Met den laatsten October aanstaande worden de 1ste luitenants bij het corps mariniers C. J. Visser en J. W. van Riel, respectivelijk commanderende het detachement mariniers, ingescheept aan boord van Zr. Ms. wachtschepen te Willemsoord en Hellevoetsluis, ter beschikking gesteld van den commandant van het corps mariniers, en met den lsten November aanstaande vervangen door de 2de luitenants bij dat corps A. P. Timmers en L. H. J. L. Vogelvanger, terwijl met den lsten October aanstaande de 2de luitenant bij het corps mariniers C. M. E. R. C. von Bose geplaatst wordt aan boord van Zr. Ms. schroefstoomschip Zilveren Kruis, ten einde het bevel te voeren over het op dien bodem ingescheepte detachement mariniers.
---

MINISTERIE VAN FINANTIEN.
De gewone Audientie van den Minister van Finantien zal op Donderdag den 30sten dezer niet plaats hebben.
---

