OFFICIEEL GEDEELTE. (Staatsblad no. 79.) BESLUIT van den 25sten Mei 1875, houdende vernietiging van het besluit van Gedeputeerde Staten van Noordholland van 28 April jl., no. 51, betrekkelijk eene beslissing van den gemeenteraad van Velzen nopens het brengen van eene uitgave voor de verpleging van D. VAN DER WEL te Budel op de rekening van het bestuur der instelling ten behoeve der Roomsch-katholijke armen te Velzen.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken, van 11 Mei 1875 , litt. H , 7de afdeeling, tot vernietiging van het besluit van Gedeputeerde Staten van Noordholland van '28 April jl., n°. 51, door Onzen Commissaris in die provincie krachtens art. 32 , alinea 2 , der Provinciale wet niet ten uitvoer gebragt; Overwegende , dat bij dit besluit — eene uitspraak op het beroep , door het Roomsch-katholijk armbestuur te Velzen , krachtens art. 19 , alinea 2, der wet van 28 Junij 1851 ( Staatsblad n°. 100), ingesteld tegen eene beslissing van den gemeenteraad van Velzen , — verklaard is, dat de uitgave van f 108.95 voor verpleging van D. van der Wel te Budel , opgenomen in de rekening over 1873 van het bestuur der instelling ten behoeve der Roomsch-katholijke armen te Velzen , door dat armbestuur niet is gedaan in strijd met de wet of met zijn reglement en alsnog in die rekening zal worden geleden ; dat te Velzen twee door den raad der gemeente geregelde en van zijnentwege bestuurde instellingen van weldadigheid bestaan , welke op de bij art. 3 der Armenwet bedoelde lijst voor de gemeente Velzen gerangschikt zijn onder de instellingen sub a van art. 2 dier wet, te weten : de instelling ten behoeve van de Roomsch-katholijke armen en die ten behoeve der schaal-armen, voor welke beide instellingen dooiden gemeenteraad gelijkluidende reglementen zijn vastgesteld , met dit onderscheid alleen , dat de eerste bestemd is tot ondersteuning van Roomsch-katholijke armen, de laatste tot ondersteuning van armen, die niet tot het Roomsch-katholijk kerkgenootschap behooren ; dat D. van der Wel , te Velzen gevestigd, in 1870 als behoeftig en tot eene andere dan de Roomsch-katholijke gezindte behoorende , in onderstand werd opgenomen dojr het schaalarmbestuur te Velzen , hetwelk hem in 1871 te Budel in Noordbrabant uitbesteedde; dat het schaalarmbestuur in 1872 vernemende, dat van der Wel tot het Roomsch-katholijk kerkgenootschap was overgegaan , zich niet langer tot verpleging geregtigd achtte en hiervan aan de belanghebbenden kennis gaf; dat daarop het bovenvermeld Roomsch-katholijk armbestuur de voldoening der kosten voor de verpleging van van der Wel te Budel op zich nam, en deswege op zijne rekening over 1873 een post van f 108.95 in uitgaaf bragt; dat de gemeenteraad van Velzen weigerde dien post in de rekening toe te laten als, naar zijn oordeel, in strijd met de wet en met het reglement van het renderend armbestuur , doch dat Gedeputeerde Staten op het daartegen ingesteld beroep van dat armbestuur de bovenvermelde uitspraak deden ; dat bij deze uitspraak van Gedeputeerde Staten is voorbij gezien , dat, toen het Roomsch-katholijk armbestuur van der Wel in onderstand opnam , deze zich niet te Velzen bevond, maar zyn verblijf had te Budel en dat genoemd bestuur, ingevolge het door den gemeenteraad vastgesteld reglement van bestuur voor de instelling der Roomschkatholijke armen te Velzen en ingevolge de bepalingen der wet van 28 Junij 1854 (Staatsblad n°. 100), zooals deze gewijzigd is bij de wet van 1 Junij 1870 ( Staatsblad n°. 85), alleen de armen, die zich in de gemeente bevinden, in onderstand vermag op te nemen; dat het in deze niet afdoet, dat van der Wel aanvankelijk, als te Velzen verblijvende, in onderstand werd opgenomen door het schaalarmbestuur aldaar en door dit bestuur te Budel uitbesteed; dat toch bij het ophouden van het verleenen van onderstand door het schaalarmbestuur ten gevolge van den overgang van van der Wel tot het Roomsch-katholijk kerkgenootschap, het Roomsch-katholijk armbestuur, ter beslissing der vraag of van der Wel door hem in onderstand kon worden opgenomen , alleen te onderzoeken had, waar deze zich bevond tijdens het ontstaan der behoefte aan anderen onderstand, dan dien hij vroeger genoot, daar de wet niet onderscheidt tusschen het vrijwillig verblijf in deze of gene plaats en het verblijf ten gevolge van uitbesteding; dat hot Roomsch-katholijk armbestuur te Velzen , den te Budel verblijvende van der Wel in onderstand opnemende, alzoo verder ging, dan de kring der armenzorg, waarmede het krachtens de wet belast is, zich uitstrekt en de door Gedeputeerde Staten van Noordholland genomen beslissing bijgevolg als strijdig met de wet moet worden beschouwd ;
Gelet op art. 166 der Provinciale wet; Den Raad van State gehoord (advies van den 21sten Mei 1875, n°. 5); Gezien het nader rapport van Onzen voornoemden Minister van 24 Mei 1875, n°. 43, 7de afdeeling; Hebben goedgevonden en verstaan het genoemd besluit van Gedeputeerde Staten van Noordholland van 28 April jl., n°. 51, te vernietigen. Onze Minister van Binnenlandsche Zaken is belast met de uitvoering van dit besluit, hetwelk aan den Raad van State in afschrift medegedeeld en in het Staatsblad geplaatst zal worden. Het Loo, den 25sten Mei 1875. WILLEM. De Minister van Binnenlandsche Zaken, Heemskerk. Uitgegeven den derden Jurij 1875. De Minister van Justitie, van Lynden van Sandenburg.
---

26 Mei 1875, WIJ WILLEM III. BIJ DE GRATIE GODS, KONING no. 18. DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onze Ministers van Binnenlandsche Zaken en van Oorlog, van 18 Mei 1875, n°. 32, 4de afdeeÜDg, en van 22 daaraanvolgende, n°. 53 P, betreffende een verzoek van Dirk Leendert de Vroomen te Papendrtcht, om ontheffing van de werkelijke dienst bij de militie voor zijn zoon Antonie Pieter de Vroomen , loteling van de ligting van dit jaar; Overwegende : dat des verzoekers oudste zoon Teunis Antonie de Vroomen deel uitgemaakt heeft van de bemanning van een koopvaardijschip, dat in 1868 zich buiten 'slands bevond en eerst den 6den April 1875 van daar is teruggekeerd : dat hij gedurende zijne afwezigheid buiten 'slands militiepligtïg geworden is en bij de loting voor de ligting van 1868 een dienstpligiig nummer voor hem is getrokken; dat hij, in de uitoefening van zijn beroep afwezig, op den bepaalden t\jd aan de oproeping ter inlijving bij de militie niet kon voldoen; dat hij, bij zijn terugkeer hier te lande, overeenkomstig art. 172 der wet van 19 Augustus 1861 ( Staatsblad n°. 72) voor Gedeputeerde Staten verschenen, voor de militiedienst ligchamelijk geschikt bevonden en, met geldigverklaring van de redenen van zijn achterblijven, op 12 April jl , krachtens art. 173 van voormelde wet, bij de militie, in mindering van het aandeel der gemeente Papendrecht in de ligting van dit jaar, ingelijfd is; dat intusschen des verzoekers tweede zoon Antonie Pieter de Vroomen, loteling van de ligting van dit jaar, tot de dienst bij de militie aangewezen is , en , daar het hem bij de loting te beurt gevallen nummer dienstpligtig is, ter inlijving bij de militie is opgeroepen ; dat, ofschoon volgens art. 49 van boven aangehaalde wet, van een even getal broeders slechts de helft tot de dienst verpligt is, de na de aanwijzing voor de dienst van des verzoekers jongsten zoon , door de inlijving van zijn broeder opgekomen broederdienst niet ter vrijstelling van eerstbedoelden kan gelden; dat het evenwel, in dit bijzonder geval, niet billijk zou zijn, des adressants beide zonen, waaruit het gezin bestaat, tot de werkelijke dienst bij de militie te verpligten; Gezien art. 127, tweede zinsnede, der wet van 19 Augustus 1861 (Staatsblad n°. 72); Hebben goedgevonden en verstaan: 1°. aan Antonie Pieter de Vrcomen , loteling van de ligting der nationale militie van 1875 uit de gemeente Papendrecht, ontheffing van de werkelijke dienst bij de militie voor zijn geheelen diensttijd te verleenen ; 2°. te bepalen , dat die loteling niet in persoon aan de militaire autoiiteit zal worden afgeleverd, maar dat zijne inlijving enkel op overgifte van den staat model n°. 19 , voorgeschreven bij art. 45 van Ons besluit van 8 Mei 1862 (Staatsblad n°. 46), zal geschieden. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst. Het Loo, 26 Mei 1875. WILLEM. De Minister van Binnenlandsche Zaken , Heemskerk. De Minister van Oorlog, Enderlein.
---

