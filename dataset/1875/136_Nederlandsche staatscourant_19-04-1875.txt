OFFICIEEL GEDEELTE. (Staatsblad no. 60.) WET van den 6den April 1875, houdende goedkeuring der overeenkomst betrekkelijk den onder - handschen verkoop aan Maria Josephina van Osch, weduwe van J A. Cordeweener. te Brussel, van de drie Rijkskribben met de daartusschen, boven en beneden gelegen oppervlakte langs den regteroever der Maas onder de gemeente Driel vóór de uiterwaarden van dekoopster.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben , dat de billijkheid vordert, dat de drie Rijkskribben langs den regter Maasoever onder Driel, vóór de uiterwaarden van M. J. van Osch, weduwe van J. A. Cordeweener , te Brussel, met de daartusschen, boven en beneden gelegen oppervlakte, aan de genoemde belendende eigenares worden verkocht; Gelet op de wet van 29 Augustus 1848 (Staatsblad n°. 391; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze : Eenig artikel. Goedgekeurd wordt de overeenkomst, gesloten bij de in afschrift aan deze wet gehechte akte van 24/26 Augustus 1874, waarbij de Staat aan Maria Josephina van Osch, weduwe van J. A. Cordeweener, te Brussel, overdraagt de drie Rijkskribben aan den regteroever der Maas onder de gemeente Driel, voor zoover gekadastreerd, kadastraal bekend sectie E, n" 1 . 95 en 97, met de daartusschen, boven en beneden gelegen oppervlakte, voor zoover gekadastreerd, kadastraal bekend sectie E, n°. 94, rijswaard, groot 0,4760 hektare, n°. 96, rijswaard, groot 1,4000 hektare, n°. 98, rijswaard, groot 0,4000 hektare, en n°. 99, begroeid slik en zand, groot 1,3460 hektare, — alles vóór de uiterwaarden van de koopster, kadastraal bekend sectie E, n°. 92 en 93. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 6den April 1875. WILLEM. De Minister van Financien, H. J. van DER HEIM. Uitgegeven den twaalfden April 1875. De Minister van Justitie, van Lynden van Sandenburg Kopij. Registratie en Domeinen. KANTOOR Z ALT BOM M EL. L. C. G. art. 109. De ondergeteekende Mr. JoaNNES Rhjnvaan , ontvanger der registratie en domeinen te Zaltbommel, als zoodanig handelende namens den Staat der Nederlanden, krachtens do aanschrijving van Zijne Excellentie den Minister van Financien, dd. 30 Mei 1874, n°. 114, Dom., medegedeeld bij missive van den directeur der registratie en domeinen voor Gelderland, dd. 29 .Junij 1874, n°. 2594, verklaart: onder voorbehoud van bekrachtiging bij de wet, te hebben verkocht aan Maria Josephina van Osch , weduwe van J. A. Cordeweener, woonachtig te Brussel, die door mede-onderteekening dezer verklaart, onder gemeld voorbehoud, in koop aan te nemen: A. de Rijkskribben , gemerkt I, II en III, gelegen aan den regteroever der rivier de Maas onder de gemeente Driel, en aangelegd: krib I tegen het kadastrale nommer 94; krib II (bij het kadaster bekend onder nommer 95) tegen het kadastrale perceel 92; en krib III (bij het kadaster bekend onder nommer 97) tegen het kadastrale perceel 93, alles van sectie E der gemeente Driel; B. de oppervlakte boven, tusschen en beneden voornoemde kribben, welke oppervlakte, voor zoover gekadastreerd, bekend is in sectie E der gemeente Driel, n". 94, rijswaard, groot 0,4760 hektaren, n°. 96, rijswaard, groot 1,4000 hektaren, n°. 98, rijswaard, groot 0,4000 hektaren , en n°. 99, begroeid slik en zand , groot 1,3460 hektaren. Deze oppervlakte wordt voor het geheel begrensd als volgt: a. bovenwaarts door de lijn evenwijdig met krib I getrokken uit de zuid-oostelijke punt van het perceel gemeente Driel, sectie E, n°. 92, zijnde het punt waar de oostelijke kadastrale grens van dat perceel ophoudt en de oostelijke kadastrale grens van het perceel n°. 115 dier sectie en gemeente begint;
b. rivierivaarts door de lijn langs de koppen der kribben I, II, III en IV getrokken, welke koppen meetkunstig als volgt worden bepaald: de lengte der kribben wordt bepaald ten opzigte van eene meetlijn. Hot beginpunt van deze meetlijn bevindt zich 168,50 meters van den zuidoosthoek van het huis, kadastraal bekend gemeente Driel, sectie F , n". 69.), gemeten in de rigting van den noordoosthoek van het huis, kadastraal bekend gemeente Empel, sectie B, n°. 360 De meetlijn is verder gerigt op den oostelijken hoek van het huis genaamd •> Casterenshoefen afgebeeld op de oeverconstatering in Maart 1857 onder anderen door de koopster onderteekend De koppen der kribben liggen uit deze meetlijn: die van krib I op 94 M , die van krib II op 100 M., die van krib III op 110,50 M. en die van krib IV op 118,50 Meters , gemeten in de as van ieder der kribben; c. benedenivjarts door de grens tusschen de kadastrale perceelen 98 en 99 eenerzijds en 101 en 102 anderzijds, en.door de lijn uit de grens tusschen de genoemde perceelen 99 en 102, alles van sectie E der gemeente Driel, evenwijdig met krib III getrokken ; d. landwaarts door de aan koopster toebehoorende perceelen 92 en 93 van sectie E der gemeente Driel Partijen verklaren deze koopovereenkomst gesloten te hebben voor den prijs van vier duizend zes honderd gulden (f 4600) en voorts onder de navolgende voorwaarden : I. De boven omschreven grens aan de rivierzijde blijft ook bij verderen aanwas de grens tusschen het particulier en het Staatseigendom. II. De koopster is verpligt om de kribben, gemerkt I, II en III, ten allen tijde ten genoegen der directie van den waterstaat op hare tegenwoordige lengte, zooals die hiervoor sub B, b, is bepaald, te onderhouden en bij gebreke daarvan te gedoogen dat de Staat ten haren koste zelf in dat onderhoud voorziet. III. De koopprijs moet worden betaald ten kantore van den ontvanger der registratie en domeinen te Zaltbommel, binnen eene maand na de afkondiging der wet, waarbij deze verkoop zal zijn bekrachtigd. IV. De koopster zal de grondbelasting voldoen van 1 Januarij 1875. V. Het verkochte gaat op de koopster over zoo en in dier voege als het door den Staat werd bezeten, zonder dat de koopster eenig bewijs van eigendom zal kunnen vorderen , en zonder dat eenige misslag in de opgegeven grenzen of het bestaan van lasten on lijdende erfdienstbaarheden grond zal opleveren tot korting op den koopprijs of vernietiging dezer overeenkomst. VI. Alle kosten op deze overeenkomst vallende, die der levering daaronder begrepen, moeten op de eerste vordering aan voormelden ontvanger ten zijnen kantore betaald worden. Zij blijven in elk geval ten laste der koopster, zelfs al mogt deze overeenkomst niet door de wet worden bekrachtigd VII. De overschrijving dezer akte hoeft plaats terstond nu de betaling van den koopprijs en de kosten. Eer»t dan treedt de koopster in het genot van het verkochte. Aldus in dubbel onderteekend te Zaltbommel den 26sten Augustus 1874 en te Brussel den 24sten Augustus 1874. (Get.) Reijnvaan . Wed. Cordeweener. Voor kopij conform. De Secretaris-Generaal van het Ministerie van Financiën , Bartstra.
---

(Staatsblad no. 67.) WET van den 9den April 1875, tot regeling van de dienst en het gebruik der spoorwegen , en zulks met intrekking der wet van 21 Augustus 1859 (Staatsblad no. 98).
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de wijziging en aanvulling, welke de wet van 21 Augustus 1859 (Staatsblad n°. 98), omtrent de spoorwegdiensten en het gebruik der spoorwegen behoeft, het raadzaam maken haar door eene nieuwe wet te doen vervangen ; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: HOOFDSTUK I. algemeene bepalingen. Artikel 1. Ondernemers eener spoorwegdienst zijn verantwoordelijk voor de schade, door personen of goederen bij de uitoefening der dienst geleden, ten ware de schade buiten hunne schuld of die hunner beambten of bedienden zij ontstaan.
Artikel 2. Ten aanzien van ondernemers van spoorwegdiensten geldt hetgeen bij het Weiboek van Koophandel betrekkelijk voerlieden , schippers en ondernemers van openbare rijtuigen en vaartuigen is bepaald. Artikel 3. Ondernemers van spoorwegdiensten zijn niet bevoegd hunne verantwoordelijkheid voor verlies, vertraagde bezorging van of schade aan koopmanschappen en goederen, noch den omvang en duur hunner verpligtingen en den bewijslast door eenig beding van den vrachtbrief, of door bijzondere dienstreglementen uit te sluiten of te beperken, dan met inachtneming der regels, door Ons bij algemeenen maatregel van inwendig bestuur vast te stellen. Artikel 4. De ondernemers zijn verpligt te gedoogen, dat aan den spoorweg, waarover hunne dienst loopt, spoorwegen, door andere aan te leggen, zich aansluiten, en dat die weg door zoodanige wegen worde doorsneden. Zoo, ten behoeve der aansluiting of doorsnijding, op den eerstgenoemden spoorweg werken te verrigten zijn, of de dienst moet worden gestaakt, wordt deswege door de ondernemers der aan te leggen spoorwegen schadeloosstelling verleend. Indien Wij den aanleg van wegen, kanalen, waterleidingen of andere werken gebieden of toestaan , die den spoorweg doorsnijden of daarmede in aanraking komen, kunnen de ondernemers dit niet beletten, noch uit dien hoofde andere schadevergoeding vorderen dan teruggave van de vermeerdering der kosten van onderhoud en dienst, die uit den aanleg dier werken mogt voortvloeijen. In zoodanig geval zorgt de Minister van Binnenlandsche Zaken, dat, zonder kosten voor de ondernemers, alle definitieve of voorloopige werken worden uitgevoerd, die vereischt worden om te beletten , dat do exploitatie van den spoorweg gestoord of gestaakt worde. Artikel 5. De ondernemers zijn insgelijks verpligt te gedoogen', dat de weg, waarover hunne dienst loopt, en de daartoe behoorende stations ten behoove van andere spoorwegdiensten worden gebruikt. Dit geschiedt krachtens een door Ons daurtoa te nemen besluit, tegen schadeloosstelling, door de ondernemers der spoorwegdienst, ten wier behoeve het gemeenschappelijk gebruik van den weg of van een station wordt gegund , te voldoen. Het gemeenschappelijk gebruik van den weg heeft plaats overeenkomstig een reglement, door Ons, de bestuurders der betrokken spoorwegdiensten gehoord , vast te stellen. De bepalingen voor het gebruik van stations tot gemeenschappelijke dienst en de uitvoering der daarvoor noodige werken worden door de ondernemers der betrokken spoorwegdiensten, onder goedkeuring van Onzen Minister van Binnenlandsche Zaken, onderling bij overeenkomst geregeld. Indien het deswege te houden overleg niet binnen den door Onzen Minister van Binnenlandsche Zaken te bepalen tijd tot overeenstemming heeft geleid, worden die bepalingen door Ons, bestuurders der betrokken spoorwegdiensten gehoord, vastgesteld. De schadeloosstellingen, in dit en in het vorig artikel bedoeld, worden , bij gebreke van minnelijke schikking, door den regter bepaald. Artikel 6. De bestuurders eener spoorwegdienst stellen een reglement voor hunne dienst vast. en onderwerpen dat aan de goedkeuring van den Minister van Binnenlandsche Zaken. Alvorens dit reglement goedgekeurd zij, wordt de dienst niet geopend. Geene veranderingen worden zonder goedkeuring van den Minister van Binnenlandsche Zaken in het reglement gebragt, die noodige veranderingen, ook nadat het goedgekeurd is, de ondernemers gehoord, bevelen kan. Artikel 7. De dienst wordt niet geopend, noch na eene staking, voorzien in art. 8, hervat, dan nadat de Minister van Binnenlandsche Zaken daartoe magtiging heeft verleend. Alvorens die magtiging wordt verleend, heeft eene opneming van den weg en van de daartoe behoorende werken van regeringswege plaats. Gelijke opneming gaat het in gebruik nemen van nieuwe of herstelde locomotieven, tenders, rijtuigen of wagens vooraf'. Artikel 8. De bestuurders zorgen, in geval van staking der dienst, voor het vervoer van personen en goederen in de rigting van den spoorweg. De staking wordt voorts door hen zoo spoedig mogelijk algemeen bekend gemaakt door aankondiging in de Staatscourant en in een dagblad van elke der provinciën, door welke de weg loopt. Artikel 9. Voor bestuurders van spoorwegdiensten worden gehouden zij, die, hetzij als ondernomers, hetzij namens de ondernemers, het opperbestuur over de dienst uitoefenen. Minstens één dezer bestuurders moet zijn Nederlander en ingezeten. HOOFDSTUK II. VAN HET TOEZIGT OP DE SPOORWEGDIENSTEN. Artikel 10. Het algemeen toezigt op de spoorwegdiensten wordt, naar regelen, overeenkomstig deze wet door Ons bij algemeenen maatregel van inwendig bestuur voor te schrijven, onder den Minister van Binnenlandsche Zaken uitgeoefend door een raad van toezigt, welks leden door Ons worden benoemd. Artikel 11. De leden van dien raad en de ambtenaren, onder hem met het dagelijksch toezigt belast, hebbon regt op kosteloos vervoer in alle treinen en ten allen tijde vrijen toegang tot den spoorweg en de daartoe behoorende werken en gebouwen, de locomotieven, tenders, rijtuigen en wagens, alleen die rijtuigen of gedeelten van rijtuigen uitgezonderd , welke in de treinen voor autoriteiten en bestuurders der spoorwegdienst aangewezen of door bijzondere personen afgehuurd mogten zijn.f De woningen der boambten en bedienden van den spoorweg zijn onder de in dit artikel bedoelde gebouwen niet begrepen. Artikel 12. Zij zijn bevoegd mededeeling te vragen van alle, niet tot het geldelijk beheer betrekkelijke, inlichtingen en opgaven betrefende de spoorwegdienst, en van de daartoe betrekkelijke plans, teekeningen, bestekken, voorwaarden van aanbesteding en overeenkomsten , de dienst of het vervoer betreffende. De bestuurders der spoorwegdienst, hunne beambten en bedienden voldoen, zooveel elk aangaat, terstond aan die aanvraag. Artikel 13. De leden van den raad van toezigt en de ambtenaren, onder hem met het dagelijksch toezigt belast, geven schriftelijk kennis aan de bestuurders der spoorwegdienst van hetgeen naar hun oordeel tot instandhouding van den spoorweg en tot behoorlijke uitoefening van de dienst behoort te worden gedaan. Zij roepen, zoo de bestuurders daaraan geen behoorlijk gevolg geven, de beslissing van den Minister van Binnenlandsche Zaken in.
Die beslissing kan ook door de bestuurders worden ingeroepen, wanneer zij tegen hetgeen hun aanbevolen werd bezwaar hebben. Bij onmiddellijk gevaar kan de raad van toezigt of de Minister last geven tot onverwijlde voorziening niettegenstaande het beroep. Geene eindbeslissing wordt genomen dan nadat de bestuurders zyn gehoord of hun gelegonheid is gegeven hunne bezwaren toe te lichten. Artikel 14. Aan de beslissing van den Minister van Binnenlandsche Zaken wordt binnen den daarbij te stellen tijd door de bestuurders der dienst voldaan. Geschiedt dit niet, dan kan de Minister van Binnenlandsche Zaken: zoo er nalatigheid bestaat met opzigt tot het herstellen, of vernieuwen van den spoorweg of van de daartoe behoorende werken en gebouwen, of met opzigt tot de aanvulling van behoeften voor de dienst en van het getal beambten of bedienden , staking van de dienst bevelen; zoo die bestaat met opzigt tot het herstellen of vernieuwen van de voor de spoorwegdienst bestemde locomotieven, tenders, rijtuigen of wagens, het gebruik van zoodanige locomotieven, tenders, rijtuigen of wagens verbieden en, zoo noodig, beletten. Artikel 15. Zoo de bestuurders der spoorwegdienst de door den Minister van Binnenlandsche Zaken bevolen herstellingen of vernieuwingen aan den weg of aan de daartoe behoorende werken en gebouwen niet uitvoeren, of niet tot de door hem noodig geachte aanvulling van behoeften voor de dienst of van het getal beambten of bedienden overgaan, kan de Minister die ten koste der ondernemers van de dienst doen tot stand brengen en zich tot dat einde in het bezit stellen van de ter uitvoering der herstellingen, vernieuwingen of voorzieningen noodige, op of bij den weg voorhanden voorwerpen. Hetgeen krachtens dit artikel ten koste der ondernemers is uitgegeven, gaat boven elke andere schuld der onderneming. Artikel 16. Vordert de openbare veiligheid dadelijke staking van de dienst, hetzij over den geheelen weg, hetzij over een gedeelte daarvan, dan kan die staking worden bevolen door een van hen, die tot de uitoefening van het toezigt zijn aangewezen. Dit bevel wordt gegeven door hem, die daartoe, volgens de door Ons voor te schrijven regelen, bevoegd is, en zooveel mogelijk schriftelijk gerigt aan de hoofdbeambten van de meest nabij zijnde stations, die daarvan terstond aan alle hoofdbeambten van de stations langs den weg kennis geven. Artikel 17. Wegens redenen van staatsbelang kan staking van de dienst door Ons worden bevolen. Artikel 18. In het geval, bij het vorige artikel bedoeld, is art. 8 niet toepasselijk, en zorgt de Minister van Binnenlandsche Zaken, dat zooveel mogelijk worde voorzien in de behoeften van het verkeer in de rigting van den spoorweg. Artikel 19. Staking der dienst in het geval, bij art. 17 bedoeld, wordt in de Staatscourant vermeld, en in de provinciën, door welke de weg loopt, zoo spoedig mogelijk, algemeen bekend gemaakt. Artikel 20 Eene krachtens deze wet gestaakte dienst wordt niet hervat dan na bekomen toestemming van den Minister van Binnenlandsche Zaken. In het bij art. 17 bedoeld geval wordt de toestemming door Ons verleend. Artikel 21. Het voortzetten van de dienst na bevel tot staking, of het hervatten daarvan zonder de in het vorig artikel bedoelde toestemming wordt door hen, die tot de uitoefening van het toezigt zijn aangewezen, belet. Artikel 22. Zij zijn bevoegd locomotieven , tenders, rijtuigen of wagens onverwijld uit een trein te doen verwijderen en het vertrek van een trein te verbieden, indien de toestand van het materieel of de zamenstelling van den trein, naar hun oordeel, voor den trein gevaar kan doen ontstaan. Artikel 23. In geval van oorlog of andere buitengewone omstandigheden kan geheele of gedeeltelijke onbruikbaarmaking van de baan en de daarop aanwezige bruggen, telegraaflijnen en seintoestellen door Ons worden bevolen. Ingeval er onbruikbaarmaking, krachtens bedoeld bevel, heeft plaat3 gegrepen, wordt de spoorweg, zoo spoedig ais het staatsbelang zulks gedoogt, op Ons bevel en op kosten van het Rijk in vorigen toestand hersteld. Artikel 24. Wordt staking van de dienst door Ons voor belangen van 's lands verdediging bevolen, dan kan door Ons tevens worden bepaald, dat alle locomotieven, tenders, rijtuigen, wagens en ander materieel van den spoorweg verwijderd worden. De Minister van Oorlog wijst in dit geval de plaats of plaatsen aan , waarheen dat materieel moet worden vervoerd. Artikel 25. De Minister van Binnenlandsche Zaken wijst de punten aan, waar halten of stations op den weg gemaakt moeten worden. Artikel 26. De uren van vertrek en aankomst, het kleinst getal der dagelijksche treinen en het kleinst getal dor rijtuigen van elke klasse, dat tot eiken trein behooren moet, worden door den Minister van Binnenlandsche Zaken bepaald. Artikel 27. Bij algemeenen maatregel van bestuur worden geregeld: de dienst op de stations; het toezigt over de baan en de bediening der seinen ; de inrigting van en het toezigt over de locomotieven , tenders, rijtuigen en wagens ; de zamenstelling der treinen; de snelheid waarmede de treinen zijn te vervoeren; het getal beambten en bedienden, op eiken trein noodig; hetgeen in het belang der orde op eiken treiu is in acht te nemen; de voorwaarden voor het vervoer van reizigers en goederen; het afhalen en bestellen der goederen, en het loon daarvoor te genieten; de behandeling der in de rijtuigen of stations achtergelaten voorwerpen en der onafgehaalde of onbestelbare goederen; de tijd waarna die voorwerpen en goederen kunnen verkocht worden , en de wijze waarop die verkoop zal kunnen geschieden; de beëediging van de beambten en bedienden van den spoorweg; en hetgeen verder ter verzekering van de behoorlijke uitoefening der spoorwegdiensten en het veilig verkeer over de spoorwegen, krachtens deze wet, is voor te schrijven. HOOFDSTUK III. VAN DE TARIEVEN EN HET VERVOER OVER DE SPOORWEGEN. Artikel 28. De tarieven voor het vervoer van personen en goederen behoeven de goedkeuring van Onzen Minister van Binnenlandsche Zaken. Zjj worden, alvorens in werking te treden, openlijk aangekondigd, met
vermelding der beschikking waarbij zij zijn goedgekeurd, en voor een ieder in druk verkrijgbaar gesteld, tegen den bij elk tarief te bepalen prijs. De openlijke aankondigingen, in dit en volgende artikels geboden, geschieden op de wijze door Onzen Minister van Binnenlandsche Zaken te bepalen. Ariikel '29. Verlaging der tarieven kan ten allen tijde door Ons -worden bevolen. Zoo ten gevolge der bevolen tariefsverlaging do zuivere winst der ondernemers vermindert, ontvangen zij schadeloosstelling uit 's Rijks kas. Het bedrag der te verleenen schadeloosstelling wordt, wanneer van die vermindering blijkt, bij gebreke van minnelijke schikking door den -regter bepaald. Die schadeloosstelling wordt in geen geval tot liooger bedrag toegekend dan noodig is om de zuivere winst van het jaar of de jaren , waarvoor zij gevorderd is, tot acht ten honderd van het maatschappelijk kapitaal te brengen. Artikel 30. Wijziging in de tarieven wordt, ten minste ééne maand vóór dat zij in werking treedt, openlijk aangekondigd. Bij het verleenen van de in art. 28 vermelde goedkeuring kan een kortere termijn worden bepaald. Artikel 31. De ondernemers zijn verpligt, tegen de vrachtprijzen bij •de openlijk aangekondigde tarieven en op de voorwaarden bij do reglementen bepaald, de reizigers en de aangeboden, niet door wettelijke bepalingen uitgesloten, goederen te vervoeren, zonder verleening van gunst aan bijzondere personen, vereenigingen, ondernemingen of zedelijke ligchamen. Zij mojen geene bijzondere overeenkomsten met een of meer bevrachters tot vervoer naar een lager dan het openlijk aangekondigde tarief maken. Hierop worden uitzonderingen toegelaten : a. voor vervoer van groote hoeveelheden; b. bij abonnementen voor vervoer van eene of meer wagenladingen ; c. voor weldadige doeleinden en voor tentoonstellingen. Van verlagingen, krachtens litt. «en S verleend, geven de ondernemers onmiddellijk aan Onzen Minister van Binnenlandsche Zaken kennis. Doze verlagingen gelden dadelijk voor alle goederen van gelijken aard, op hetzelfde baanvak en onder dezelfde voorwaarden te vervoeron. Zij -worden aanstonds door de ondernemers openlijk aangekondigd en blijven in stand gedurende den tijd, bij de overeenkomst bepaald en in de aankondiging vermeld, of bij gemis aan die tijdsbepaling tot dat aan het voorschrift van het 1ste lid van art. 30 voldaan zij. Artikel 32 De ondernemers der spoorwegdiensten zijn verpligt , onder goedkeuring van Onzen Minister van Binnenlandsche Zaken, het doorgaand vervoer van reizigers en goederen over de spoorwegen onder hun beheer tusschen alle daartoe door den Minister aangewezen stations onderling te regelen, in dier voege dat: 1°. voor het vervoer tusschen die stations van reizigers met hunne bagage doorgaande plaatsbewijzen te verkrijgen zijn; 2°. goederenverzendingen kunnen geschieden met doorgaande vrachtbrieven en, zoo veel mogelijk, met overgang der wagens. Bij gemeenten waar twee of meer stations bestaan, onderling door sporen verbonden, zijn de ondernemers verpligt, tenzij daarvoor eene andere regeling onder goedkeuring van Onzen Minister van Binnenlandsche Zaken gemaakt worde, reizigers met doorgaande plaatsbewijzen en hunne bagage tijdig vóór het vertrek van den corresponderenden trein, en de doorgaande goederen, binnen den bij de algemeene of bijzondere reglementen te bepalen tijd, van het station hunner dienst naar die der andere ondernemingen over te brengen. Zij zijn verpligt rijtuigen, wagens, tenders en locomotieven van andere ondernemingen, waarmede reizigers en goederen voor doorgaand vervoer worden aangebragt, in hunne stations en op de verbindingssporen toe te laten. De vrachtprijzen voor die overbrenging van reizigers en goederen worden door Ónzen Minister van Binnenlandsche Zaken, de ondernemers gehoord, vastgesteld. Waar en zoolang geen tarieven voor doorgaand vervoer van reizigers en goederen zijn aangekondigd, worden de vrachtprijzen berekend door zamentelling van die der tarieven voor lokaal of voor doorgaand verkeer op de baanvakken der verschillende ondernemingen, waarlangs moet worden vervoerd. Heeft het overleg van de in dit artikel bevolen regeling met de ondernemers der spoorwegdiensten niet binnen den door Onzen Minister van Binnenlandsche Zaken voorgeschreven tijd tot overeenstemming geleid, dan regelt de Minister, na de ondernemers te hebben gehoord. Veranderingen der in dit artikel voorgeschreven regeling kunnen, ook nadat zij is goedgekeurd, door Onzen Minister van Binnenlandsche Zaken, zoo noodig, de ondernemers gehoord, bevolen worden. HOOFDSTUK IV. VAN DE ZORG VOOR EN HET VERKEER OVER DE SPOORWEGEN. § 1. Van de zorg voor de spoorwegen. Artikel 33. Elke spoorweg wordt, op de door Ons te bepalen wijze, afgesloten. De kosten dier afsluiting worden gedragen door de ondernemers der over den spoorweg loopende dienst. Artikel 34. Zij, wier landen of erven door den spoorweg van den gemeenen weg of de gemeene vaart worden gescheiden, hebben over den spoorweg een regt van uitweg. Met betrekking tot zoodanige uitwegen gelden de artt. 715 tot en met 718 van het Burgerlijk Wetboek, met uitzondering der verpligting tot schadevergoeding. Uitweg over den spoorweg kan ook in andere gevallen, voor zoover met de veiligheid van het verkeer bestaanbaar is, bij overeenkomst, onder goedkeuring van Onzen Minister van Binnenlandsche Zaken, worden toegestaan. Artikel 35. De sluiting der hekken langs den spoorweg geschiedt door of van wege de ondernemers der spoorwegdienst. Waar de hekken tot afsluiting van uit- of overwegen dienen, geschiedt de sluiting door of van wege hen, die, hetzij als eigenaars, huurders of pachters of krachtens eenigen anderen titel, bruikers van landen of erven zijnde, genot van die wegen hebben. Artikel 36. Binnen den afstand van acht meter van een spoorweg en waar die in gebogen rigting is aangelegd, langs de binnenzijde van den boog, binnen den afstand van twintig meter, wordt geen gebouw, muur, schutting, aarden wal of ander verheven voorwerp opgerigt en worden geen boomen of houtgewas geplant of aangelegd.
Artikel 37. Binnen den afstand van zes meter van een spoorweg geschiedt geenerlei uitgraving. Artikel 38. Binnen den afstand van twintig meter van een spoorweg worden geene riet- of stroodaken geplaatst, noch ligt ontvlambare stoffen nedergelegd. Artikel 39. Van de bepalingen in de artt. 36, 37 en 38 kan door Ons, waar het zonder nadeel voor de openbare veiligheid en voor den spoorweg kan geschieden, ontheffing worden verleend. Artikel 40. De afstand, in de artt. 36, 37 en 38 bedoeld, wordt gemeten van den teen der glooijing van den spoorweg, waar deze opgehoogd en van de bovenlijn zijner glooijing, waar hij ingegraven is. Artikel 41. Hetgeen in strijd met de artt. 36, 37 en 38 is opgerigt, gegraven, geplaatst of nedergelegd, kan, onverminderd de vervolging voor den strafregter, ten koste des overtreders door de bestuurders der spoorwegdienst worden weggenomen of gedigt. Spoedeischende gevallen uitgezonderd, geschiedt dit niet dan nadat de belanghebbende schriftelijk is gewaarschuwd. § 2. Van het verkeer over de spoorwegen. Artikel 42. Het is verboden op de spoorwegen eenig voorwerp, dat het verkeer belemmeren kan, neder te leggen. Artikel 43. Het is aan elk, wien het uit den aard zijner betrekking niet vrij staat, verboden , buiten toestemming van de bestuurders deidienst, of van hem, wien dit door de bestuurders is opgedragen, langs of op den spoorweg te loopen of te rijden. Artikel 44. Het is verboden , buiten de toestemming in het vorig artikel bedoeld, paarden, vee of andere dieren langs of op den spoorweg te drijven of te laten loopen. HOOFDSTUK V. VAN HET BESCHIKKEN OVER DE SPOORWEGEN IN HET BELANG VAN 'S RIJKS DIENST. Artikel 45. Vervoer in het belang van 's Rijks dienst van krijgsvolk, paarden en oorlogstuig over de spoorwegen heeft tegen de helft van den vrachtprijs plaats. Voor krijgsvolk worden niet gehouden officieren van de landmagt, zonder troepen reizende, zeeofficieren en zeelieden. Artikel 46. Vervoer van in dienst zijnde beambten der politie en onderofficieren of manschappen der maréchaussee heeft, op vertoon van eene reisorder, kosteloos plaats in rijtuigen, voor het gewoon vervoer van reizigers bestemd. Vervoer van personen , onder geleide van het openbaar gezag reizende, heeft ook kosteloos plaats in wagens, daarvoor door de Regering goedgekeurd of van regeringswege beschikbaar gesteld. Artikel 47. Vervoer van brievenmalen , van de rijtuigen der postadministratie, welke tot vervoerbare postkantoren zijn ingerigt, en van de ambtenaren, in die rijtuigen dienst doende, of met het overbrengen der brievenmalen in de gewone rijtuigen van den spoorweg belast, heeft kosteloos plaats. Artikel 48. De gebouwen, noodig om op de tot den spoorweg behoorende gronden te kunnen doen hetgeen voor de invordering der regten van in-, uit- en doorvoer wordt vereischt, en de grond, noodig om op den spoorweg bureaux en toestellen van den Rijkstelegraaf te kunnen plaatsen, worden kosteloos verstrekt. De met de behandeling dezer zaken belaste beambten worden, wanneer zij in dienst zijn, kosteloos vervoerd. Artikel 49. Elke spoorweg, welke gedurende twintig jaren door de ondernemers eener spoorwegdienst is gebruikt, kan van Rijkswege worden genaast. De naasting geschiedt tegen den prijs, die aldus wordt gevonden. Men berekent de zuivere inkomsten van do zeven laatste jaren , trekt daarvan de twee ongunstigste jaren af, en neemt het gemiddeld bedrag der na de aftrekking overblijvende vijf jaren, brengt de alzoo verkregen som door die met twintig te vermenigvuldigen tot kapitaal en voegt daarbij eene premie van vijftien ten honderd. Van het voornemen om den spoorweg te naasten wordt ten minste één jaar te voren aan de bestuurders der dienst kennis gegeven. Artikel 50. Het geheel of gedeeltelijk gebruik van eiken spoorweg en van het aan eene spoorwegonderneming toobehoorende materieel kan ten allen tijde door Ons, in het belang van 'sRijks dienst, tegen schadeloosstelling worden gevorderd. Ingeval oorlog of andere buitengewone omstandigheden dat gebruik voor 's Rijks dienst in het belang van'slands verdediging noodig maken, kan de bedoelde vordering krachtens magtiging van Ons geschieden door den Minister van Oorlog of door een bevelhebber van het leger. De schadeloosstelling wordt, bij gebreke van minnelijke schikking, door den regter bepaald. Artikel 51. Regelen omtrent de aanwending van spoorwegen en spoorwegmateiieel in de gevallen , bedoeld in art. 24 en de 2de alinea van art. 50, worden door Ons bij algemeenen maatregel van inwendig bestuur gesteld. Artikel 52. Kan in het geval, bij art. 50 bedoeld, het vervoer van reizigers of goederen niet langs den spoorweg plaats hebben, dan wordt in dat vervoer voorzien op de bij art. 18 bepaalde wijze. HOOFDSTUK VI. STRAFBEPALINGEN. Artikel 53. De bestuurders eener spoorwegdienst worden gestraft: zoo zij de voorwaarden , waarop de vergunning tot uitoefening der dienst is verleend, niet naleven of daarmede in strijd handelen of doen handelen , met eene boete van honderd tot vijf duizend gulden ; zoo zij de bepalingen van deze wet niet naleven of daarmede in strijd handelen of doen handelen, voor zoover daaromtrent niet in het bijzonder is voorzien, met eene boete van honderd tot vijf duizend gulden ; zoo zij de dienst op den spoorweg openen, alvorens het dienstreglement, in art. 6 bedoeld, is goedgekeurd, of die hetzij openen hetzij hervatten, alvorens de in het 1ste lid van art. 7 bedoelde magtiging verleend is, met eene boete van duizend tot vijf duizend gulden bij de openstelling of hervatting van de dienst, en van honderd tot duizend gulden voor eiken dag, dien de geopende of hervatte dienst heeft geduurd; zoo zij de dienst voortzetten na bevel tot staking, of die hervatten zonder de toestemming, in art. 20 bedoeld, met eene boete van duizend tot vijf duizend gulden bij de voortzetting of hervatting
van de dienst, en van honderd tot duizend gulden voor eiken dag, dien de voortzetting of hervatting heeft geduurd; zoo zij nieuwe of herstelde locomotieven , tenders , rijtuigen of wagens in gebruik nemen, alvorens zij daartoe, tengevolge der opneming in het laatste lid van art. 7 voorgeschreven, zijn gemagtigd, met eene boete van honderd tot duizend guldens oor elke zoodanige locomotief, tender, rijtuig of wagen; zoo zij in gebreke blijven te voldoen aan de beslissing van den Minister van Binnenlandsche Zaken, in art 14 bedoeld , of aan den in de voorlaatste alinea van art. 13 bedoelden last, met eene boete van honderd tot vijf honderd gulden voor eiken dag verzuim ; zoo zij het in art. 5 bedoeld reglement op het gemeenschappelijk gebruik van een spoorweg. de aldaar en in art. 32 bedoelde regeling voor het gemeenschappelijk gebruik van stations en voor het doorgaand vervoer van reizigers en goederen , of een krachtens art. 27 uitgevaardigden algemeenen maatregel van inwendig bestuur niet naleven of daarmede in strijd handelen of doen handelen, met eene boete van vijftig tot vijf duizend gulden. Artikel 54. Elke bestuurder eener spoorwegdienst is voor de overtredingen, in het voorgaande artikel omschreven, strafbaar, tenzij hij bewijze het zijne te hebben gedaan om de wet te doen naleven. De boete, in het voorlaatste lid van art. 5.'i bedreigd, kan niet hooger gaan dan tot vijf duizend gulden. De aldaar bedoelde tijd houdt op te loopen , zoodra art. 15 wordt toegepast. Artikel 55. Indien een bestuurder het misdrijf begaat, in art. 60 dezer wet bedoeld, wordt hem bij het vonnis van veroordeeling tevens de bevoegdheid tot het bekleeden van eenige betrekking bij een spoorweg op Nederlandsch grondgebied voor altijd ontzegd. Indien hij het misdrijf begaat, in art. 61 dezer wet bedoeld, kan hem bij het vonnis van veroordeeling tevens deze bevoegdheid ontzegd worden. Die in weerwil van zoodanige ontzegging eene betrekking bij een spoorweg aanvaardt of na waarschuwing blijft waarnemen, wordt gestraft met eene boete van honderd tot twee duizend gulden, of met gevangenis van een tot drie maanden, te zamen of afzonderlijk. Artikel 56. De beambten en bedienden van den spoorweg worden gestraft: zoo zij weigeren aan de bepalingen van de artt. 11 en 12 te voldoen, of den toegang tot den spoorweg en tot de daartoe behoorende werken en gebouwen beletten aan personen , wien die door Onzen Minister van Binnenlandsche Zaken, krachtens art. 71, is verleend, met eene boete van tien tot drie honderd gulden; zoo zij het in art. 5 bedoeld reglement op het gemeenschappelijk gebruik van een spoorweg, de aldaar en in art. 32 bedoelde regeling voor het gemeenschappelijk gebruik van stations en voor het doorgaand vervoer van reizigers en goederen, een krachtens art. 27 uitgevaardigd algemeenen maatregel van bestuur overtreden of niet voldoen aan een krachtens art. 22 gegeven bevel of verbod, met eene boete van één tot duizend gulden; zoo zij de bepalingen van deze wet niet naleven of daarmede in strijd handelen of doen handelen, voor zoover daaromtrent niet in het bijzonder is voorzien, met eene boete van tien tot duizend gulden. Zij zijn niet strafbaar, zoo hunne weigering of overtreding een gevolg is van den last, door de bestuurders van de spoorwegdienst gegeven. Artikel 57. Indien een beambte of bediende het misdrijf begaat, in art. 60 dezer wet bedoeld, wordt hem, bij het vonnis van veroordeeling, tevens de bevoegdheid tot het bekleeden van eenige betrekking bij een spoorweg op Nederlandsch grondgebied voor altijd ontzegd. Indien hij het misdrijf begaat, in art. 61 bedoeld, kan hem bij het vonnis van veroordeeling tevens deze bevoegdheid ontzegd worden. Die in weerwil van zoodanige ontzegging eene betrekking bij een spoorweg aanvaardt of na waarschuwing blijft waarnemen, wordt gestraft met eene boete van vijftig tot vijf honderd gulden, of met gevangenis van een tot drie maanden, te zamen of afzonderlijk. Artikel 58. Overtreding van de artt. 36, 37 en 38, of van de voorwaarden gesteld bij Onze besluiten, naar aanleiding van art. 39 genomen, wordt gestraft met eene boete van tien tot honderd gulden. De overtreders worden daarenboven, op de vordering van het openbaar ministerie, veroordeeld om binnen een bij het vonnis te bepalen termijn, de zaken in den vorigen stand te herstellen. Bij gebreke van voldoening aan die uitspraak, wordt, na verloop van den gestelden termijn, het vonnis van regeringswege ten koste van den overtreder ten uitvoer gelegd door een ambtenaar of ambtenaren, met het toezigt op de spoorwegdienst belast. De kosten worden op den overtreder verhaald door den ontvanger der registratie, naar een staat, opgemaakt door den ambtenaar, met de uitvoering van het vonnis belast. Artikel 59. Opzettelijke beschadiging^ of vernieling, geheel of ten deele, van de tot de dienst op den spoorweg behoorende roerende goederen wordt gestraft met eene boete van één tot duizend gulden, of met gevangenis van één dag tot twee jaren, te zamen of afzonderlijk. Artikel 60. Die opzettelijk gevaar doet ontstaan voor een trein, ■wordt gestraft met tuchthuis van vijf tot tien jaren; zoo verwonding of ander ligchamelijk letsel van iemand daarvan het gevolg is, met tuchthuis van vijf tot vijftien jaren; zoo verlies van menschenleven daarvan het gevolg is, met tuchthuis van vijf tot twintig jaren ; zoo de daad als moord is te beschouwen, met de straf daartegen bij de algemeene wetgeving bedreigd. Artikel 61. Die zonder opzet gevaar, dat hij had kunnen en moeten voorzien, doet ontstaan voor een trein, wordt gestraft met gevangenis van drie maanden tot één jaar; zoo verwonding of ander ligchamelijk letsel van iemand daarvan het gevolg is, met gevangenis van drie maanden tot twee jaren; zoo verlies van menschenleven daarvan het gevolg is, met gevangenis van drie maanden tot drie jaren. Artikel 62. Aantasting van of gewelddadige en feitelijke wederstand tegen de bestuurders, de beambten of de bedienden van den spoorweg in de uitoefening hunner bediening gepleegd, wordt gestraft overeenkomstig de bepalingen van de artt. 209 tot en met 218 van het Wetboek van Strafregt. Artikel 63. Overtreding van de artt. 42, 43 en 44 wordt gestraft met eene boete van één tot honderd gulden of met gevangenis van één dag tot ééne maand, te zamen of afzonderlijk. Gelijke straf wordt uitgesproken tegen de personen, in het tweede lid van art. 35 bedoeld, of die hen, volgens de wet, vertegenwoordigen, wanneer zij de sluiting der hekken geplaatst aan uit- of
overwegen, waarvan zij genot hebben , verzuimen. Zijn door hen personen met de sluiting belast, dan zijn deze wegens het verzuim strafschuldig. Artikel 64. De reizigers, die de bepalingen van een algomeenen maatregel van inwendig bestuur, in art. 27 bedoeld, overtreden, worden gestraft met eene boete van één tot vijf en zeventig gulden, of met gevangenis van één dag tot ééne maand, te zamen of afzonderlijk. Van die overtreding wordt door den kantonregter kennis genomen. De beambten en bedienden van den spoorweg kunnen de reizigers, die zich aan die overtreding schuldig maken, uit de rijtuigen weren of verwijderen. Artikel 65. Art. 463 van het Wetboek van Strafregt en de artt. 9en 20 van de wet van 29 Junij 1854 i Staatsblad n°. 102) zijn van toepassing op de overtredingen van deze wet, van het in art. 5 bedoeld reglement op het gemeenschappelijk gebruik van een spoorweg, van de daar vermelde regeling van het gemeenschappelijk gebruik van stations, van de in art. 32 bedoelde regeling voor het doorgaand vervoer van reizigers en goederen en vau een bij art. 27 bedoelden algemeenen maatregel van bestuur. overgangsbepalingen. Artikel 66. De bepalingen van deze wet zijn , behoudens de bepaling van het 2de lid van dit artikel, ook op de vóór 21 Augustus 1859 reeds bestaande spoorwegdiensten van toepassing. De artikelen 25, 29, 33, 45 tot en met 49 kunnen, voor zoover dit nog niet mogt zijn geschied, door Ons op de toen bestaande spoorwegdiensten toepasselijk worden verklaard. Zoo hieruit voor de ondernemers dier diensten schade ontstaat, niet voortvloeiende uit de verpligtingen, waaraan zij zich bij het verkrijgen der vergunning tot het uitoefenen hunner dienst hebben ouderworpan , of waarin zij later by opzettelijke bedingen hebben toegestemd , ontvangen zij schadeloosstelling uit 's Rijks kas. Die schadeloosstelling wordt bij gebreke van minnelijke schikking dooiden regter bepaald. Van het tweede lid van art. 9 kan door Ons dispensatie worden verleend. Artikel 67. De bestuurders der bestaande spoorwegdiensten onderwerpen het dienstreglement volgens art. 6, de tarieven voor het vervoer van personen en goederen , en de regeling in art. 32 bevolen voor het eerst of op nieuw aan de goedkeuring van den Minister van Binnenlandsche Zaken binnen zes maanden na afkondiging van den algemeenen maatregel van bestuur volgens art. 27. Artikel 68. Hetgeen binnen de afstanden, in de artt. 36, 37 en 3& bepaald, langs de bestaande spoorwegen is opgerigt, gegraven , geplaatst of nedergelegd, wordt, zoo do openbare veiligheid het vordert, tegen voorafgaande schadeloosstelling van regeringswege weggenomen ofgedigt. De schadeloosstelling wordt, bij gebreke van minnelijke schikking, door den regter bepaald. slotbepalingen. Artikel 69. Deze wet is van toepassing op de dienst en het gebruik der Staatsspoorwegen, zonder evenwel verandering te brengen in de bepalingen der wet van 3 Julij 1863 (Staatsblad n". 100) en in die van de concessie, bij de wetten van 3 Junij 1863 (Staatsblad n". 101) en van 7 Augustus 1865 (Staatsblad n°. 99) bekrachtigd. Artikel 70. Wegen door liet Rijk of door eene spoorwegonderneming tijdens het in werking treden dezer wet aangelegd tot toegang naar een station worden, \oor zoover dit nog niet mogt zijn geschied, aan de gemeenten, op welker grondgebied zij liggen, in behoorlijken staat overgedragen; daarna komt het onderhoud en de verlichting ten haren laste. Ligt een toegangsweg op het grondgebied van meer dan eene gemeente, dan wordt door Ons, den Raad van State gehoord, beslist aan welke gemeente die weg zal worden overgedragen. Onderhoud van wegen aan het Rijk , aan gemeenten of anderen toebehoorende, vóór den aanleg van een spoorweg aangelegd, die tot toegang naar een station van den spoorweg dienen , blijft ten laste van dengene, die daarmede vroeger was belast. Volgens voorschriften door Ons bij algemeenen maatregel van inwendig bestuur te geven, wordt een ligger opgemaakt en bijgehouden van de toegangswegen tot stations, op welken ligger de onderhoudpligtigen vermeld zijn. Artikel 71. Alle ambtenaren, belast met het opsporen van misdrijven, hebben even als de beambten van politie vrijen toegang tot den spoorweg en tot de daartoe behoorende gronden en gebouwen die tot gebruik van reizigers bestemd zijn. Onze Minister van Binnenlandsche Zaken kan vrijen toegang tot den spoorweg en tot de daartoe behoorende werken en gebouwen verleenen aan Rijksbeambten en aan leden en beambten van openbare besturen, voor de uitoefening hunner betrekking. Het tweede lid van art. 11 is op die vergunningen toepasselijk. Artikel 72. Tot het opsporen der overtredingen van deze wet, van een krachtens art. 27 uitgevaardigden algemeenen maatregel van bestuur, van het in art. 5 bedoeld reglement en van de aldaar en in art. 32 bedoelde regeling zijn, behalve de bij art. 11 van het Wetboek van Strafvordering aangewezen ambtenaren, de personen, tot uitoefening van het toezigt op de spoorwegdiensten door Ons aangewezen , bevoegd. Ook zijn daartoe bevoegd de beëedigde beambten en bedienden van den spoorweg over de geheele uitgestrektheid van den weg, waarop zij dienst doen, en binnen den kring van honderd meter aan beide zijden van dien weg. Art. 437 van het Wetboek van Strafvordering is toepasselijk op de processen -verbaal, door hen opgemaakt. Artikel 73. De wet van 21 Augustus 1859 (Staatsblad n°. 98) wordt ingetrokken. Artikel 74. Deze wet treedt in werking op een door Ons te bepalen tijdstip. Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Amsterdam, den 9den April 1875. WILLEM. De Minister van Binnenlandsche Zaken, Heemskerk. De Minister van Justitie, vax Lynden van Sandenburg. Uitgegeven den zestienden April 1875. De Minister van Justitie, van Lynden van Sandenburg.
Zie verder liet eerste bijvoegsel.
---

