OFFICIEEL GEDEELTE.
Bij Zijner Majesteits besluit van 7 Julij 1875, n°. 16, is aan den beer A. d'Angremond op zijn verzoek een e rvol ontslag verleend als consul der Nederlanden voor de Portugesche bezittingen ter ZuidWestfcust van Afrika , en als zoodanig in zijne plaats , te San Paulo de Loanda, buiten kosten of bezwaar van het Rijk, benoemd de heer A. F. H. Pape, aldaar. Bij Koninklijk besluit van 10 Julij 1875 , n°. 67, is aan mr J. L. G. Gregory , gewezen Commissaris des Konings in de provincie Drenthe, verleend een pensioen ten laste van den Staat, ten bedrage van f 4000 'sjaars, op grond van de artt. 3, 43 en 47 der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n°. 64). Bij Koninklijk besluit van 10 Julij 1875, n°. 76, zijn, op grond van art. 26 der wet van 13 Augustus 1857 ( Staatsblad n°. 103), pensioenen verleend ten laste van den Staat aan: J. Verhage, gewezen hoofdonderwijzer te Ovezande (Zeeland), ten bedrage van f 400 'sjaars; T. van Rulder, gewezen hoofdonderwijzer aan het Noordeinde, gemeente Doornspijk , ten bedrage van f 200 'sjaars ; D W. Koops, gewezen hulponderwijzer te Arnhem, ten bedrage van f 367 'sjaars. By Koninklijk besluit van 14 Julij 1875, n°. 13, is de benoeming van G. G. Akersloot, burgemeester van Hoevelaken, tot secretaris dier gemeente, met Zr. Ms. goedkeuring bekrachtigd. Bij Koninklijk besluit van 14 Julij 1875, n e . 23, zijn herbenoemd: met ingang van 24 Julij e. k., tot burgemeester van Gaasterland jhr. mr. J. H. F. K. van Swinderen ; met ingang van 2 Augustus e. k., tot burgemeester van Ransdorp J. E. F. Wijnveldt, secretaris dier gemeente; met ingang van 8 Augustus e. k., tot burgemeester van Ferwerderadeel jhr. I. J. W. H. van Andringa de Kempenaer, en met ingang van 10 Augustus e. k., tot burgemeester van Zeist jhr. W. K. Huydecoper. Bij Koninklijk besluit van 14 Julij 1875, n". 24, is G. van Luik, secretaris der gemeente Monster, op nieuw benoemd tot burgemeester dier gemeente. Bij Koninklijk besluit van 14 Julij 1875, n°. 39, is benoemd tot burgemeester der gemeenten Kamperveen en Zalk en Veecaten J. van Hasselt.
---

MINISTERIE VAN JUSTITIE.
De gewone Audientie van den Minister van Justitie zal op Woensdag , 21 Julij aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter algemeene kennis, dat in de maand September e. k. gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van diplomata voor het eerste natuurkundig examen en het natuurkundige examen voor hulp-apothekers , het tweed© natuurkundig examen, of van acten van bevoegdheid als arts, hulp-apotheker of apotheker, in art. 16 vermeld. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 25 Augustus e. k. schriftelijk opgave doen aan den voorzitter der commissie van examen: voor het eerste natuurkundig examen en het natuurkundig examen voor hulp-apothekers, den hoogleeraar dr. P. J. van Kerckhoff, te Utrecht; voor het tweede natuurkundig examen, den hoogleeraar dr. F. C. Donders, te Utrecht; voor het geneeskundig examen, den hoogleeraar dr. M. Polano, te Leiden, en voor het examen van apotheker en het praktisch examen van hulp-apotheker, den hoogleeraar dr. R. S. Tjaden Modderman, te Groningen. Zij, die tot het tweede natuurkundig examen wenschen te worden toegelaten, moeten bij hun verzoek voegen het diploma, waaruit blijkt, dat zij het eerste natuurkundig examen met goed gevolg hebben afgelegd. Zij, die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt,
behoudens de uitzonderingen , vermeld in art. 6, sub 2". , en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd. Zij, die tot het praktisch examen van hulp-apotheker wenschen toegelaten te worden, moeten bij hun verzoek het diploma overleggen , waaruit blijkt dat zij met goed gevolg het natuurkundig examen van hulp-apotheker hebben afgelegd, en zij, die tot het examen van apotheker wenschen te worden toegelaten, moeten bij hun verzoek het bewijs voegen, dat zij minstens twee jaren als hulp-apotheker binnen het Koningrijk zijn werkzaam geweest. Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulp-apotheker voor alsnog niet wenschen af te leggen , behooren daarvan vóór 20 Augustus e. k. schriftelijk opgave te doen aan den voorzitter der commissie voor die examens, den hoogleeraar dr. P. J. van Kerckhoff, te Utrecht. 's Gravenhage, den 5den Juljj 1875. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt, naar aanleiding van Zr. Ms. besluiten van den 22sten Junij 1875, n". 14 en 16, het volgende ter kennis van belanghebbenden: Aan drie jongelieden van een gezond gestel, onderwijs genietende aan de Polytechnische school te Delft, die, vóór zy hun 24ste levensjaar zijn ingetreden, in het bezit zijn van een der getuigschriften B, artt. 61 — 64 der wet van den 2den Mei 1863 ( Staatsblad n°. 50), en zoo door betoonden ijver als door lust in de studie en aanleg den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirantingenieur der marine, nadat zij het diploma voor scheepsbouwkundig ingenieur zullen hebben verkregen. Daartoe behooren zij, die daarvoor in aanmerking wenschen te komen, tijdig een verzoekschrift op zegel aan den Minister van Marine in te dienen, onder overlegging van : 1°. hunne geboorteacte ; en 2". een certificaat door een bevoegd geneesheer afgegeven, waaruit blijkt, dat de candidaat een gezond gestel heeft. Tot adspirant-ingenieur benoemd , zullen zij dan, onder het genot eener jaarwedde van duizend gulden, (f 1000), nog een jaar aan de Polytechnische school blijven, ten einde zich tot het voor hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en een jaar op eene jaarwedde van vijftien honderd gulden (f 1500), zoowel op 's Rijks als op sommigo belangrijke buitenlandsche werven in de gelegenheid gesteld te worden, zich in de praktijk te oefenen, en er hunne studiën voort te zetten en te voltooijen. Daarna zullen zij, bij voldoende geoefendheid, bevorderd worden tot ingenieur der 2de klasse op eene bezoldiging van twee duizend gulden (f 2000) 'sjaars, een en ander onder uitdrukkelijke voorwaarde , dat zij zich door ijver en goed gedrag blijven onderscheiden en zich, wat beti-eft de inrigting hunner studiën en tijdsbesteding, strikt gedragen naar de aanwijzingen, die hun dienaangaande zullen worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel) en bij den heer directeur der Polytechnische school te Delft. 's Gravenhage, den 29sten Junij 1875. Be Minister voornoemd, Taalman Kip. De luitenants ter zee der 1ste klasse J. Loots en J. A. Vening en de officier van gezondheid der 1ste klasse W Pannevis, laatst behoord hebbende tot het eskader in Oost-Indi *, en van daar den 7den dezer in Nederland teruggekeerd, worden met dien datum op non-activiteit gesteld. De scheepsklerk G. A. Zeegers wordt met den 21sten dezer geplaatst in de rol van Zr. Ms. wachtschip te Willemsoord.
---

