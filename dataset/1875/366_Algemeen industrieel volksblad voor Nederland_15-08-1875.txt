Musea voor Kunst-Industrie.
ii. Sedert de XVe eeuw onstonden er overal in Europa openbare en bijzondere verzamelingen, die meestal het karakter van haar tijd droegen, en opgevuld waren met ral iteiten en vreemdsoortige dingen, bij de samenvoeging waarvan men evenmin kritisch als systematisch te werk ging. Men kan echter met gerustheid zeggen, dat die eerste impulsie de oorzaak was van toekomstige wetenschappelijke instellingen, waarvoor zij ' het 'materieel bijeenbracht. B'j Bunsen en Plattner, Descriptions of Rome, vindt men dan ook opgeteekend, hoe in Italië de eerste antiquiteiten-verzaïnelingen ontstonden, die er met grooten kunstsmaak zonder archeologische waardeering, door de groote bouwmeesters gebezigd werden, om in renaissance-stijl de paleizen te versieren der weelderige vorsten, edellieden en prelaten van dien tijd. Terwijl men in Italië vooral oudheden verzamelde, hield men zich in het noorden van Europa meer bezig met de verzameling van Chineesche en Japansche, zoowel als Indische voortbrengselen en rariteiten, op het gebied van Kunst en Industrie. De volken van Middel-Europa, vooral de Germaansche stam, mengden antiquiteiten, Chineesche en Japansche, alsmede Indische kunstproducten en rariteiten zonder eenige methode dooreen, zoodat de rijke verzameling van menig Duitschen prins uit die tijden tegenwoordig onze lachspieren zou opwekken. Evenwel ontstonden uit die Germaansche verzamelingen langzamerhand de heerlijke Musea van Dresden, waarvan den Saksischen vorsten dan ook de eer toekomt, de grondslagen te hebben gelegd. Ook Beieren bleef niet achter. Te Munchen eu te Landshut werden verzamelingen gesticht, en de bestuurder, von Quinkelberg, schreef een boek over de Kunst om Musea ie arrangeeren. Te Gottorp, in Sleeswijk, werd door den prins van Augustenburg het eerste Museum voor Egyptische oudheden aangelegd.
Uit de zilverkamer van het Brandenburgsche huis ontstond de Kunstkamer te Berlijn. Ook de koningen van Erankrijk beijverden zich in het aanleggen van kunstverzamelingen, en stelden er hunne eer in, de. kunsten te beschermen. Rijke particulieren volgden de vorsten na, en in alle landen van Europa trachtten beschermers der kunst of amateurs door het volgen van den smaak voor verzamelingen te bewijzen, dat zij schoonheidsgevoel en kunstbesef bezaten. Zoo ontstonden er zoowel in Erankrijk, Italië en Duitschland als in Engeland en Nederland vele particuliere verzamelingen, waaruit onder anderen de Musea te Rome, Florence, Napels, .Parijs, Sèvres, Aubersville, Nurnberg, Augsburg, Hall, Strassburg, Londen, Haarlem, enz., ontstaan zijn. Het zal onnoodig wezen, hier aan het ontstaan onzer rijks-, provinciale en stedelijke Musea te herinneren. Eene der oudste verzamelingen was die der Ambracen in Tyrol, bevattende wapenen, kleedingstukken, enz.; door Erans I naar Weenen overgebracht, vormt het thans aldaar in het Belvedère het Ambracen-Museüm. Jozef I stichtte te Weenen in 1705 eene Academie voor Beeldende Kunsten, en behoorde dus, zooals wij later zien zullen, oude" de eersten, die de hervorming der zonder methode bijeengebrachte verzamelingen in goed gearrangeerde Musea in de hand werkte. Te Weenen bestaan sedert lang, even als te Dresden eh te Munchen, overheerlijke Schilderijen-Musea. Wij noemen slechts: de Belvedère-Galerij, waarin de kostbaarste meesterstukken uit de Vlaamsche en Hollandsche, de Italiaansche en Spaansche scholen vereenigd zijn; in het Belvedère is ook een uitmuntende verzameling van Egyptische oudheden; de schilderijen-galerijen in de Rengasse No. 4, in ’t grafelijk paleis van Harrach; de grafelijk Cerninsche en Lichtensteinsche galerijen. Behalve deze zijn in den Hofburg eeu Munt- en Antiquiteitenkabinet, eene Naturaliën-verzameling, en eindelijk een Thysisch-Astronomisch Kabinet. Prachtige, rijke bibliotheken sluiten zich daarbij waardig aan.
---

AMSTERDAM, 14 Aug. 1875.
Dinsdag is te Amsterdam, onder voorzitterschap van den heer de Veer, de 90ste algemeene vergadering der Maatschappij tot Nut van ’t Algemeen gehouden. Uit het verslag van den secretaris bleek dat de Maatschappij thans telt 16,645 leden, over 330 departemeriten verdeeld. Met betrekking lot de subsidie aan de Tooneelschool, bleek uit het verslag, dat nog niet voldaan was aan de voorwaarden om die subsidie te verkrijgen; de termijn was verlengd tot 1 Juli 1876. Is er dan niet aan voldaan, dan maakt het hoofdbestuur bezwaar de som uit te keeren, en zal zij van de begrooting worden geschrapt. De ontvangsten met de reserve en baten, bedroegen over 1874 de som van f 86,488.181, de uitgaven ƒ 43,293.41. Punt IV, ontwerp-reglement, wordt bij acclamatie aan genomen. Ook de overige punten worden aangenomen na eenige discussie. Zij betroffen de reiskosten der afgevaardigden, de legaten op het grootboek, de opheffing der leeskamers, de subsidiën voor volksvermaken eu volksvoorlezingen en de postspaarbanken.
De tentoonstelling van Floralia op de terreinen van Linnaeus wordt Zaterdag 28 Augustus geopend. Woensdag daai aan volgende is het kinderfeest, waaraan ongeveer 4000 Kinderen zullen deelmen. Naar men verneemt, zal binnenkort met de gedeeltelijke verbouwing van het Stadhuis alhier een aanvang worden gemaakt. Het A. Iibld. klaagt over de onvoldoende handhaving der verordennig op de trekhonden en geeft als voorbeeld, dat Maandagochtend te acht uur een kar, bespannen met een hond, ongehinderd langs een der politiebureelen reed. Dit geval staat niet op zich zelf. Nog niet lange! geleden dan Dinsdagmorgen reed een slagerskar, met een hond bespannen, in dolle vaart de Molsteeg van de verkeerde zijde door, ook voorbij een politiebureau, ’t Was nog vroeg, half zeven, maar ook dan dient de wet gehandhaafd te worden.
De heeren Albregt' & van Ollefen, directeuren van den grooten schouwburg te Rotterdam en van den stadsschouwburg te Amsterdam, behalen thans op eerstgenoemde plaats, bij gelegenheid der kermis aldaar, buitengemeen veel succes met het opvoeren van het melodrama „De reis om de wereld in 80 dagen”, bewerkt naar den bekenden roman van Jules Verne. Zooals men weet, werd dit stuk in het afgeloopen tooneeljaar ie Parijs op gevoerd in het Théatre de la Porte St.-Martin en trok het daar, evenals later te Brussel en te Lónden, vooral de algemeene aandacht door de prachtige mise-en -scène en den grootschen tooneelmatigen toestel. De heeren Albregt & van Ollefen hebben, voor zoover de ruimte op onze schouwburgen dit toelaat, het stuk op dezelfde wijze gemonteerd. In een der tafereelen ziet men de landingsplaats aan het kanaal van Suez en het aankomen van eene groote boot aldaar. Eeu ander tafereel geeft een schitterend lijkfeest van een Rijah te aanschouwen, waarin de pracht der kostumes oogverblindend is en o. a. een bijna levensgroote olifant optreedt. Later vertoont het tooneel een gedeelte van den Pacific-spoorweg en komt eeu locomotief met verschillende wagens op, die door wildeu worden aangevallen en overrompeld. Nog later ziet men eene boot in volle zee. vergaan. Kortom, „De reis om de wereld” is gemonteerd op eene wijze zooals men zulks hier te lande nog slechts zelden te aanschouwen heeft gekregen, en het stuk maakt te Rotterdam zeer grooten opgang. Het Leeuwenhoeksfeest, den 8en September te Delft te vieren, zal worden geopend met een rede van prof. P. Harting, in de Waalsche Kerk. Vervolgens zal de marmeren gedenksteen, in het huis van Leeuwenhoek geplaatst door de gemeente Delft, worden onthuld. Daarna zullen de tentoonstelling en het graf van Leeuwenhoek worden bezichtigd, terwijl het feest zal worden besloten met een geraeenschappelijken maaltijd in de Stads-Doelen.
Het Geographisch Congres, te Parijs, heeft aan het ropographisch Instituut te ’s Gravenhage eene eervolle vermelding toegekend. Door de Nederlandsche hoofdcommiseie der Internationale tentoonstelling te Philadelphia, is bij het ministerie van Oorlog aanzoek gedaan, om eerlang te harer beschikking te bekomen 4 onderofficieien der artillerie, ten einde met inpakken enz. deze .commissie ter zijde te staan. Ook is het wenschelijk, dat zij eenige kennis der Engelsche taal bezitten, of lust hebben zich die eigen te. maken. De hoofdcommissie draagt zorg voor hun reis, verblijf, huisvesting, voeding enz.; daarenboven zullen, -zij de gewone soldij blijven genieten. Men meldt uit Leiden, dd. 11 Augustus: Heden is het gedenkteeken voor wijlen prof. Kaiser in de Sterrewacht onthuld. De voorzitter der Commissie voor het gedenkteeken schetste in het kort de geschiedenis der Sterrewacht en de verdiensten van Kaiser. Daarop werd de buste onthuld en aan de Sterrewacht overgedragen. De directeur, de heer Bakhuizen, aanvaardde het met dankbaarheid en bracht als leerling een korte hulde aan den overledenen. De Gedenksteen bestaat uit wit manner.
Het aantal ongelukken, met gevonden granaten voorgevallen, is weer met een vermeerderd. Een boer vond er voor eenigenjjtijd een granaat in het cadettenkamp op de Teteringsche heide, bij Breda, en bracht haar later bij een smid om er een handvatsel aan te doen maken. Toen de smidsjongen nu met een gloeiend ijzer er bij kwam, sprong de granaat, welke nog gevuld bleekte zijn, uiteen en verbrijzelde de arm van den jongen. Dinsdag gebeurde aan de koeweide, bij Arnhem, ter plaatse waar een aanvang met den bruggebouw over den Rijn ten behoeve van den spoorweg Arnhem—Nijmegen gemaakt wordt, een ongeluk met de stoomheimachine, daar deze door het ophalen van een zwaar voorwerp topzwaar werd en in de rivier omsloeg. Twaalf werklieden grepen zich zoo goed aan vaststaande voorwerpen op de machine vast, dat zij zonder ongelukken met den schrik vrijkwamen. De machinist, bevreesd dat door het omkantelen in het water de stoomketel zou springen, sprong in den Rijn, doch werd spoedig door in de nabijheid varende booten gered; men schat de schade door dit ongeluk aan den aannemer berokkend op acht a tien mille.
Uit bittard ^ meldt men dd. 2 Augustus aan het B. v. Z. H.: Ons anders zoo vreedzaam stadje was Zaterdag 11. in opschudding, door den vondst van een kinderlijkje in een vuilnishoop. Wat de consternatie eii ontzetting verhoogde was dat het kindje, na te zijn vermoord, in een schoorsteen moest hebben gehangen, althans het was gerookt en vleeschloos. Intusschen was het onderzoek omtrent deze droevige zaak spoedig afgeloopen. Eene dame die van den moord had vernomen, kwam bij de politie verklaren dat zij het lijkje had laten bergen ter plaatse waar het ontdekt was ; dat zij echter het corpus delicti nooit anders had gekend, dan in den staat waarin het zich bevond, want dat haar overleden man — een geneesheer — dit geraamte in zijn kabinet had gehad en dat zij het had laten wegwerpen, omdat het begon te vermolmen. Zoo eindigde de vreeselijke historie.
Het schip Mary Eoans, kapt. Mc. Cracken, thans te Rotterdam liggende, verliet Banana met den kapitein en 9 man. Eene week daarna lagen 8 man ziek, van welke 6 spoedig stierveD. Tweemaal werden schepen gezien, doch te vergeefs om hulp geseind. De kok, zelf halfziek, kon slechts nu en dan eens aan het roer staan. De kapitein was de eenige valide man gebleven, die het voor 10 man bestemde werk alleen te doen had, behalve nog de verzorging der zieken. Daarvan heeft hij zich, met zeldzame volharding, gedurende zes weken, nacht en dag werkzaam gekweten. Eindelijk zon men de veilige haven bereiken en toen zette kapt. Mc. Cracken de kroon op het werk: hij hield voor de naderende loodsboot zijn
benarden toestand verborgen, en liet (opgedrongen redders willende weeren)4niemand aan boovd, alvorens, tegen vooraf overeengekomen billijk loon, zich van manschappen te kunnen voorzien. * Assuradeuren, die door het manhaftig gedrag van kapt. Mc. Cracken zeer gebaat zijn, hebben hem en den kok een blijk van waardeering toegedacht. „Dankbaar maar niet voldaan.” Onder dit motto maakt men de Arnh. Ct. eene opmerking, waaraan wij wel plaats willen verleenen, omdat zij juist is, maar die ook wij niet weten hoe te voorkomen. „De honden moeten of muilkorven dragen of aan een touw worden gehouden. Aan het andere eind van het touw is gewoonlijk een mensch, maar een zeer jong mensch, vaak een jongen of meisje van een jaar of acht of tien. Is men nu meer tegen gevaar gewaarborgd dan wanneer dat touw en hetgeen dit aan het andere uiteinde vasthoudt ontbraken?” De burgemeester kan, meenen we, toch moeielijk denleeftijd en de kracht bepalen van hen die honden vasthouden? In ieder geval is men nu zeker, dat de honden, die geen meester hebben, verdwijnen zullen. In de tent van Blanus, op de kermis te Gouda, is onder de voorstelling niet weinig verwarring ontstaan door een brandalarm, veroorzaakt door het breken van een stuk gaspijp, waardoor een groote vlam zichtbaar werd. Het publiek vluchtte uit de tent, en van buiten drong men de tent binnen om te helpen. Het gedrang dat hierdoor ontstond, werd niet minder, toen alle lichten uitgedraaid weiden. Alles herstelde zich echter spoedig weer toen de muziek begon te spelen en het licht ontstoken werd. Ongelukken zijn, voor zoover men weet, niet voorgevallen.
De militairen uit den Bosch, die zich Maandag tusscnen 7 en 1 uren op de heide te Cromvoirt oefenden, ziju zoozeer door de hitte overvallen, dat ruim een honderdtal hunner den terugtocht van ongeveer een uur naar het garnizoen niet konden medemaken. Verscheidenen moesten later per draagbaar vervoerd worden. • Men zegt, dat een der militairen aan de gevolgen bezweken is, en vreest voor het behoud van een ander. Latere berichten ontkennen evenwel dat er menschenlevens bij te betreuren zouden zijn. Een correspondent der Arnh. Ct. meldt: Of het volgende van algemeene bekendheid is, durf ik betwijfelen. Althans mij kwam het voor de eerste maal voor en anderen, wien ik het geval mededeelde, hoorden het ook voor het eerst. Nooit had ik opgemerkt, dat onze zwaluwen, de diertjes, die uitsluitend van insecten leven, niemand ooit eenigen last aandoen en die zoo gaarne hunne nestjes aan kerken en tegen de lijsten van huizen maken, de overbrengers zijn van een diertje, dat niemand gaarne in zijn huis ziet, nam. de wandluis. Ik heb nabij mijne woning aan de kerk een aantal zwaluwnestjes, en nimmer dacht ik er aan deze onschuldige diertjes, niettegenstaande zij der meid veel last door hunne uitwerpselen veroorzaakten, te storen. Steeds liet ik ze ongehinderd broeden. De bewoners van twee nestjes maakten het echter te bont, zoodat ik besloot, als de jongen vlug genoeg waren, ze te laten verhuizen. Die dag brak gisteren aan. Door gedruisch te maken verlieten de bewoners de nestjes, waarna ik deze met een stok uitstiet. Maar wat zie ik? Honderden van wandluizen vielen ter aarde, en ieder, die bij de hand was, weerde zich door water te gieten en het ongedierte weg te spoelen. Was dit ongedierte in het pand waartegen de nestjes zaten en zoodoende naar de zwaluwennestjes getrokken? Bepaald kan ik verzekeren het nimmer opgemerkt te hebben, en durf door dit feit iedereen aanraden, die zijn huis wil bewaren voor dit lastig ongedierte, den zwaluwen geen tijd te gunnen hunne nestjes aan zijne woning te timmeren.
Het Utr. Dagbl. meldt: Dinsdag was de stad Utrecht in zekeren zin in rep en roer. Op de vischmarkt namelijk woont zekere bakker d. L. wiens dochter, hoewel R. Kath., verkeering had met een vroegeren knecht, thans zelf Bakker, zekeren v. L., een zeer oppassend mensch, doch Protestant. De vader' wilde dat huwelijk tegengaan en na eerst Zondag den jongen man op de publieke straat grof beleedigd en zijne dochter (naar men zegt) zoodanig mishandeld te hebben, dat zij „moord” heeft geroepen, is zij des nachts door haar vader, geholpen door anderen, naar een R. K. verbeterhuis vervoerd. Het volk, dat die historie weldra vernam, en gaarne zelf recht spreekt, verzamelde zich 7oor het huis en groeide allengs tot eene groote menigte aan. Men wachtte de terugkomst van den vader op, zeker niet met vredelievende bedoelingen. De politie had handen vol werk, om alle baldadigheid tegen te gaan, en Was genoodzaakt, na sommatie, zich gisterenavond te 10 uur door den dichten drom volk heen te slaan, om ruimte te maken. De straatjeugd, die in dergelijke gevallen ’t eerst handelend optreedt, en reeds allerlei liedjes op den bakker had geïmproviseerd, werd op dit machtsvertoon eenigszins aan ’t wijken gebracht, zoodat ’t huis zelf voor glazeninslaan was beveiligd. Over t algemeen is de publieke opinie, waaronder zelf die der Kath. zeer tegen dien bakker gekeerd en hoewel de dochter gisterenavond
onder al die bedrijven is binnengesmokkeld, vreest men toch voor herhaling van de standjes van gisterenavond Woensdag was er weder een groote menigte op de been, doch tot dusver zijn er geene gewelddadigheden gepleegd. Men meldt uit Nieuwerkerk, dd. 10 Aug : De vrouw van den daglooner A van der Ruit beviel dezer dagen van 3 kinderen, één jongen en twee meisjes. Obstetrische hulp werd haar verleend door denzelfden geneesheer, die op denzelfden datum, 25 jaar geleden, ook hare tante, vrouw Krijgsman, insgelijks van 3 kinderen verloste.
---

