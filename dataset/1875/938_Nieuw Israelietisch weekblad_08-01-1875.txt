FEUILLETON. Schuld en boete. Een verhaal uit donkeren tijd, VAN AD. v. ZEMLINSKY. Naar het Duitsch, door G. BLITZ Iz. II. DE DOOD.
[2]
Eabbi Mozes Hirsch was zooeven van het Seth Hamedrasj in zijn woning teruggekeerd.— Zwijgend had hij, nadat hij zich van zijn bo , venkleederen had ontdaan, in een leuningstoel plaats genomen aan den haard, waarin een vroolijk vuur brandde. Peinzend staarde hij in de vlammen, zonder acht te slaan op zijne omgeving. Drie weken waren bereids sedert den in het vorig hoofdstuk omschreven verschrikkelijken nacht verstreken. »Wat is 't toch, vader, wat uw gemoed zoo ontstemt, wat u zoo treurig, zoo neerslachtig maakt?" Met deze woorden verbrak zijn dochter Esther de stilte de 3 vertreks, nadat zij den rabbijn lang stilzwijgend beschouwd had. »Spreek toch, vader, stort den kommer vws harten voor mij uit. Kan ik u ook niet raden, niet helpen, zoo zult gij u wellicht door de mededeeling verlicht gevoelen". »Gij hebt gelijk, mijn kind", zeide de rabbijn, terwijl hij diep ademhaalde.—»Sedertuw goede moeder ons naar betere gewesten is voorgegaan, heb ik immers slechts u alleen. Gij l—i—M——^——■^^■^Mi————^—^——^m hebt gelijk, mijn kind, ik zal u vertellen, wat mij zulke zware zorgen bereidt. »Zooals gewoonlijk, waren wij gisteren in de synagoge om liet avondgebed te verrichten, toen plotseling een luide kreet de aandacht der biddenden stoorde .... verschrikt staakte de voorlezer zijn gezang. ... allen drongen naar een en dezelfde plaats. Ook ik liep er heêa en zag tot mijn grooten schrik mijn ouden vriend Gerson Levi ter aarde liggen. Hij was het, die den kreet had uitgestooten en van zijn zitplaats op den grond was neergevallen. »Spoedig had de koster azijn en water aangebracht, om den zieke te laven en tot bewustzijn terug te brengen. Na veel moeite gelakte dit; Gerson Levi sloeg de oogen op, doch bracht slechts onverstaanbare klanken voort. God — Zijn naam zij geprezen — had hem de spraak ontnomen. Men droeg iiem op een baar naar huis, terwijl wij het gebed voortzetten. »En heden", besloot de rabbijn zijn mededeeling, »heden is het bereids de derde dag; Gerson is tot bewustzijn gekomen, doch heeft zijn spraak niet teruggekregen. Kommer en verdriet over het verlies van zijn dochter hebben hem in dien toestand gebracht. . .." Plotseling werd de deur geopend en trad de koster binnen. »Eabbi", zeide hij, »een bode van Gerson Levi is hier, hij verlangt naar u, hij ligt op sterven". Verschrikt sprong de rabbijn van zijn stoal op, trok zijn bovenkleedereu aan en volgde den bode. ê In een klein, door een olielampje flauw verlicht vertrek ligt een oude man met zilveren haren en sneeuwwitten baard op een met wit linnen overtrokken bed. De engel des doods had zijn onuitwischbaar teeken op het gelaat van den man gegrifd. Helder blikt zijn oog vol verwachting naar de deur, terwijl onverstaanbare klanken over zijn lippen komen. Plotseling richt hij zich half in zijn bed op; hij wil spreken; vergeefs doet hij alle moeite, tot hij eindelijk krachteloos weder in zijn kussen terugzinkt. Een vreeselijke smart moet in het binnenste van dezen man woeden. De aan zijn legerstede geplaatste waker gelooft, dat thans het gewichtige oogenblik gekomen is, waarin de lijder van zijn smart bevrijd wordt; waarin de ziel zich van haar aardsch omhulsel loswringt. Haastig verlaat de man het vertrek en roept de buren tot het gebed. Weldra was de kamer met menschen gevuld. Ook rabbi Mozes Hirscli bevond zich daar en reikte den zieke zijn hand. , »Ga heen in vrede. God roept u!" begonnen thans de aanwezigen te bidden. Het gelaat vaa den stervende verhelderde; nog eenmaal beproefde hij te spreken en het gelukte. »Uabbi!" zeide hij met moeilijk verstaanbare stem, sik.... wil u. ... alleen spreken.. .. zonder getuigen". De bi:ldenden begaven zich in het aangrenzend vertrek ; slechts de rabbijn bleef met Gerson alleen in de kamer terug. »Kabbi", zeide andermaal de stervende, »ik kau niet sterven.... zware zorgen kwellen mijn hart.... mijn kind. . . . mijn Rachel.... is mij, zooals gij weet, in dien verschrikkelijken nacht ontroofd geworden! O, zoek haar.... gij.... gij zult haar vindon. ... en als gij haar gevonden hebt, wees haar dan een vaderlijk beschermer. Doch nog een andere zorg beklemt mij de borst, maakt mij het sterven I zwaar. Ik bid u ook nog, over mijn ander J kind, over Judith, te waken. Zij moest eigenlijk geen ander beschermer behoeven, dan haar bruidegom... . want zij is verloofd doch ik geloof opgemerkt te hebben, dat zich haar bruidegom o ! laat mij zwijgen. .. . misschien is het een vergissing, fantasten van een zieken, stervenden man. . . . gij hebt een scherpen blik.... gij zult gewis het rechte vinden | en daarom, geliefde vriend, smeek ik u.... neem mijn beide kinderen in uw bescherming. . .. beloof het mij.... ik kan niet sterven, vóórdat gij mij dit beloofd hebt". »Mijn hand, mijn woord, arme vriend. Getrouw zal ik ze, zoover dit in mijn macht is, tot vader verstrekken, met raad en daad bijstaan". »Dank — dank voor uwe. woorden — zij zijn balsem voor mijn arm, lijdend hart — thans kan ik gerust sterven !" Een vreedzaam lachje verhelderde het gelaat van den stervende. De rabbijn wenkte met de hand en de biddenden traden weder de sterfkamer binnen. Nogmaals richt zich het zieke lichaam, waaraan de ziel reeds scheen ontvloden te zijn, van zijn. leger op en riep met luide, krachtige stem : "7NX" JfOV, daarna zinkt het in zijn kussens terug. De ziel had het lichaam verlaten — Gerson Levi was dood. Andermaal wordt de deur geopend, waarin Judith, de oudste dochter des overledenen verscheen. Een enkele blik was voldoende, om haar te overtuigen, dat zij alleen stond in de grootc, wijde wereld, alleen met haar jammer, alleen met baar smart. Nog eenmaal staarde zij met haar door tranen verduisterd oog naar den dierbaren doode, daarna stiet zij een luiden, hart verscheuren len kreet uit en stortte aan de voeten van het lijk bewusteloos ter aarde. {Wordt urio
---

BINNENLAND. AMSTERDAM, 7 Januari 1875.
* Bij besluit van Z. M. de Koning is tot commies bij het Ministerie van Justitio benoemd mr. A. Teixeira de Mattos, adjunctcommies; — toegelaten tot consul van de Vereenigde Staten van Columbia de beer D. Colaco Ozorio alhier. * Eerst nu worden wij van geachte zijde in de gelegenheid gesteld onzen lezers eenige mededeelingen te doen van het officieele feestmaal, den nieuw opgetreden opperrabbijn, dr. J. H. Dunner, op 29 Dec. jl. aangeboden. Aan dat feestmaal in de bovenzaal van > Casino" Zwanenburgerstraat gehouden, namen deel de rabbijnen, leden van kerkeraad, van het arm- en schoolbestuur der Hoofdsynagoge. Officieele toasten werden ingesteld op Z. M. — waarvan per telegram werd medeeling gedaan — op de stedelijke regeering, den heer mr. M. H. Godefroi — mede per telegram kenbaar gemaakt — de centrale commissie, den kerkeraad, het kerk-, armen schoolbestuur, door de heeren Jacobs, Wertheim, dr. Asscher, mr. Nijkerk, Prins, dr. Stokvis, mr. Mulder, mr. A. F. K. Hartogh, den opperrabbijn, den eerw. J. M. Content en den secretaris. Van twee toasten mogen wij niet zwijgen. De eerste van den opperrabbijn, die twee feestmalen, in de Joodsche geschiedenis opgenomen, en hunne gevolgen beschreef: het feestmaal, door Mozes zijn schoonvader Jithro aangeboden, met zijne zegenrijke gevolgen en het gastmaal, koning Johannes Hyrkanus te Jeruzalem aangeboden na zijne behouden terugkomst van zijne overwinningen op de Syriërs, met, zijne rampzalige gevolgen: bloedbad, burgeroorlog en eindelijk ondergang van den tempel, waarbij de eerw. spreker den wenjeh uitdrukte, dat het thans gevierde feest voor de gemeente de meest gunstige gevolgen moge hebben. Do tweedo toast, van welke wij met een enkel woord kunnen melding maken, is die van den heer mr. I. van S. Mulder op den door beletselen afwezenden heer mr. C. D. Asser, voorzitter van den kerkeraad. Spreker schetste in boeiende, warme bewoordingen de verdiensten van den afwezigen voorzitter in zake het onderwijs der Israël, jeugd, nu reeds 40 jaren geleden, stond vervolgens stil bij zijne verdiensten ten aanzien van het herstel van eendracht op een tijdstip, dat scheuring in de gemeente dreigde te ontstaan, wendde vervolgens zijn blik op den strijd, door hem in het belang der gemeente zoo krachtig gevoerd en met zooveel succes bekroond, bij de organisatie van den centralen band voor het geheele kerkgenootschap en besloot met de schets van het ijverig aandeel, door hem genomen in de gelukkige oplossing der rabbinaats-quaestie, als voorzitter der centrale commissie. Alle sprekers verwierven luiden bijval en den geest van alle aanzittenden, ten getale van ongeveer veertig heeren van alle richtingen, toonde aan, dat het was een waar broeder-, een familiemaal, dat door allen met I het meeste genoegen was bijgewoond. Een kenrig orkest, onder leiding van den heer Bendicts, waaronder de solisten Froschard, Jacobs en Benavente, droegen niet weinig bij tot opluistering. Kortom, het was een avond en nacht — want te ruim uur na middernacht was de partij geëindigd — die onder hooger zegen voor de gemeente niet zonder heilzame vruchten zal blijven. Wij laten hier volgen de gewisselde telegrammen en de daarop ontvangen antwoorden. I. »Aan 7i. M. den Koning. »De rabbijnen, de leden van den kerkeraad en van de verschillende collegiën van armen schoolwezen der Ned. Isr. gemeente te Amsterdam, vereenigd tot een feestmaal ter eere van den onlangs benoemden opperrabbijn, veroorlooven zich de vrijheid Uwe Majesteit, hun beminden en geëerbiedigden Koning, den eersten dronk te wijden als oprechte uiting der gevoelens van eerbied, dankbaarheid en gehechtheid, die zij als getrouwe onderdanen jegens Uwe Majesteit koesteren. »De Vice-President van den Kerkeraad, »L. P. JACOBS". Hierop is den volgenden dag ontvangen het onderstaande antwoord: »'s-Hage, 30 Dec. 1874. »Wel-Ed. Geb. Heer. »Z. M. de Koning draagt mij op uwel-ed. geb. en de rabbijnen, de heeren leden van den kerkeraad en van het arm- en schoolbestuur HDs. bijzondere dankbetuiging over te brengen voor de gevoelens van gehechtheid en liefde, jegens den Koning in uw telegram van gisteren vervat. »De Adjudant van Dienst, »Bn. DE POSSON. »Den hoere voorzitter van den Isr. kerkeraad te Amsterdam". 11. »Aan den heer mr. M. H. Godefroi, 's-Gravenhage. »De rabbijnen, de leden van den N. I. kerkeraad, van het arm- en schoolwezen, tot een feestmaal vereenigd om de benoeming van den opperrabbijn te vieren, brengen n," als blijk hunner erkentelijkheid voor zoovele en nog kortelings op nieuw dor gemeente bewezen diensten, een feestdronk van oprecbto waardeering. »De vice-President vvn den Kerkeraad, »L. P. JACOBS". Hierop is het volgende antwoord per telegram bekomen : »30 December 1874. »Telegram te laat ontvangen voor dadelijk antwoord. Hartelijk dank voor het eerbewijs. Warme liefde voor het kerkgenootschap in het algemeen en de Amsterdamsche gemeente in het bijzonder, zal mij steeds tot plicht maken, hunne belangen, waar ik kan, te bevorderen. Verzoek mededeeling aan de deelgenomen hebbende collegiën. »GODEFROI". * Zaterdag-avond jl. vierde de vereeniging »Tot ondersteuning van behoeftige Nederl. Israël, kraamvrouwen" alhier het feest van haar 52jarig bestaan. De voorzitter, de beer dr. D. J. Coster, opende de vergadering, riep den aanwezigen een hartelijk welkom toe en zeide, dat hij gewis de tolk van allen was, indien hij zijn bijzonder genoegen uitdrukte, den w.eerw. hr. opperrabbijn, dr. J. H. Dunner, aanwezig te zien, een genoegen, dat gewis door de aanwezigen op hoogen prijs zal gesteld worden. Hierop deelde spreker mede, dat het bestuur eenige verandering had ondergaan, en wel doordien dr. Duparc als voorzitter en mr. H. J. v. Lier als secretaris, om redenen, welke het bestuur moest eerbiedigen, hun ontslag hadden genomen en dat zij als zoodanig zijn vervangen door den spreker als voorzitter en den heer I. A. Heymans als secretaris. Ook van de dames bestuurderessen was mevrouw de Vries-van Butiren afgetreden; haar plaats is echter onaangevuld gebleven, omdat dames bestuurderessen hadden geoordeeld, dat, nu de werkzaamheden hoofdzakelijk bestaan in het toezicht op de behoorlijke aflevering van de kraampakjü3, zij gemakkelijk die taak zonder aanvulling der vacature konden volbrengen. Spr. bracht toen dank aan de ijverige bestuursleden en de dame, welke afgetreden waren, voor de bemoeiingen in het belang der vereeniging. Die bemoeiingen kunnen vooral voor do d;imes veelvuldig worden, indien zij, zooals bjj andere gezindten, zich door huisbezoek direct -met de kraamvrouwen in contact stellen en door haar heilzamen invloed, door het bemoedigend woord datgene in het huishouden trachten to verbeteren, wat verbetering noodig heeft. Die taak zullen de dames ook gaarne op zich nemen, indien de finantiecle middelen toereikend zijn, om aan da zedelijke huip ook de stoffelijke te paren.
Door den secretaris, den heer I. A. Heymans, werd hierop een kort doch zakelijk verslag van den finantieelen toestand der vereeniging uitgebracht, waaruit o. a. bleek, dat zij 840 leden telt; dat in het afgeloopen jaar zijn bedeeld 41 ü kraamvrouwen tegen 398 in bet vorige jaar, dat de inkomsten — met inbegrip van een batig saldo van het vorige jaara ƒ 1558.45 — bedroegen/6228.615, waarvan ƒ 568.535 aan schenkingen en ƒ199.945 aan opbrengst der ofl'erbussen. De uitgaven bedroegen ƒ5413.195, zoodat er weder e«n batig saldo van ƒ815.42 is.
Hierop was er een kleine pauze, waarin de leden gelegenheid hadden do oificieelo flnantieele stukken in te zien.
Nu de pauze had er een loting plaats van 40 kaarten, welke de rechthebbenden aan behoeftige kraamvrouwen naar goedvinden kunnen schenken. Do aftredende commissarissen, de heeren J. A. Roos en D. P. Jacobs, en de bestuurderesseu, mevr. F. Wessels— Sijmons en mevr. de wed. Fedder—Mulder, werden hierop met algemeene stommen als" zoodanig herbenoemd. Do voorzitter feliciteerde de vergadering met deze keuze, terwijl de aftredenden verklaarden, zich gaarne de herbenoeming te laten welgevallen. Hierop verzocht en bekwam de eerwaarde opperrabbijn het woord. Z.eerw. dankte den voorzitter voor do hartelijke woorden, tot hem gericht; voor de heusche wijze van ontvangst. Om den indruk weder te geven, welke het verhandelde van dezen avond op den eerw. spreker gemaakt had, wees hij op een geschiodenis uit den bijbel, namelijk op Bileam, den heidenschen profeet, die, getroffen door den aanblik van Israëls eensgezindheid daar, waar het gold iets groots, iets goeds, iets edels te verrichten, zijns ondanks bezield werd en het zegende. Ofschoon nu spreker geen heidensch profeet ia, ook niet gekomen was om te vloeken, is ook hij getroffen door de omstandigheid,' dat hier mannen van de meest verschillende godsdienstrichting eendrachtig met de meest mogelijke eenstemmigheid samenwerken, om weldadig te zijn in den waren zin. Die indruk zal niet, evenals bij den heidenschen profeet, spoedig verdwenen zjjn, integendeel, de indruk, heden avond ontvangen, is een blijvende en daarom zal spreker, zooveel zijn positie en krachten hem dit toelaten, medewerken, om den bloei en vooruitgang dezer vereeniging bevorderlijk te zijn. De heer S. Neeter deed hierop der vergadering het voorstel, om, ter voorkoming dat ook niet-minvermogenden bedeeld zonden worden, personen aan te stellen, die geacht kunnen worden op de hoogto te zijn van diegenen, welke al dan niet hulpbehoevend zijn. Ingeval do vergadering daartoe kon besluiten, was do voorsteller niet ongenegen, daartou de behulpzame hand te bieden. De voorzitter dankte den heer N. voor het bewijs van belangstelling en gaf hem de verzekering, dat het bestuur het gesprokene in overweging zal nemen, en desgevorderd, gaarne van de diensten van den heer Neeter gebruik zal maken.
De heer W. Willing gaf zijn genoegen te kennen, dat bij, reeds 31 jaren bestuurder dezer vereeniging, eindelijk het genot mocht smaken een man als dr. J. H. Dunner in qualiteit van opperrabbijn hier tegenwoordig te zien. »Ga zoo voort als gg begonnen zijt", riep de heer Wiiling den opperrabbijn toe, »en wij kunnen ons alsdan met uw keuze feliciteeren".
Nadat de voorzitter nog de honoraire leden, de heeren Fiist en van Einden, voor hunne tegenwoordigheid en do dames bestuurderessen, die bij hernieuwing haar mandaat aanvaard hadden, dank had gebracht, werd deze algemeene vergadering gesloten. Gedurende de vergadering traden verschil» lende aanwezigen tot bet lidmaatschap toe on werd geheel vrijwillig ƒ 17 geofferd.
* Tot regenten van het weeshuis »Megadlé Jetbomim" zijn herbenoemd do hoeren Alex. Daniëis en D. P. Jacobs.
* Door het kerkbestuur der Nederl. Israëlhoofdsynagoge is bepaald, dat de eerw. rabbijn J. M. Content plaats nemen zal in de Groote Synagoge, de eerw. rabbijn J. D. Wijnkoop in de Nieuwe Synagoge ca de eerw. rabbijn T. Tal in de Uiienburgcrstraat- Synagoge.
* Gaarne voldoen wij aan het verzoek van den eerwaarden grijsaard, den heer Nathan Friedland, om hem langs dezen weg bij zijn vertrek naar 's-Hage, utrecht en Rotterdam bij onze lezers ;ildaai ie introduceeren. Reeds eenmaal hebben wij er op gewezen, dat de eerw. Leer N. Friedland alles in het werk stelt, wat aan de kolonisatie vanj het Heilige Land bevorderlijk kan zijn; dat hij noch geld noch moeite ontziet, om het denkbeeld to, dooi) ingang vinden, dat do gewenschte alleen dan kan plaats grijpen, wanneer wij door daden toonen, dat wij verlangend inaiT oaax uitzien; alleen dan, wanneer wij-zalven beginnen Palestina te bevolken, den vruchtbaren bodem te bearbeiden. Met het oog hierop heeft de eerwtfarde grijsaard reeds veel gesebreven, de gegrondheid zijner beweringen uit "j"jn, O'V en D'pDID getracht aan to toonen. Mocht men zich ook al niet volkomen met alles, wat de eerwaarde heer F. zegt, kunnen vereenigen, zoo is het toch zeker, dat hij een edel doel voor oogen heeft, waarvoor bij veel gewerkt heeft en waarvoor hij nog heden, hoewel reeds op hoogen ouderdom, geheel en al bezield is en er propaganda voor ' maakt met een geestdrift, die men nauwelijks bij zulk een grijsaard zou onderstellen. Het is daarom, dat wij hem gerustelijk bij onzo lezers kunnen recommandeerec, met verzoek, dat zij hem de noodige hulp niet zullen onthouden.
* Gisteren-avond had in het» Grand Théatre" van den heer A. van Lier de buitengewone voorstelling plaats ter gelegenheid van het 25-jarig bestaan van het »L)iarnantwerkers- Weezenfonds", onder bescherming van H.M. de Koningin, bij welke gelegenheid H. M. der vereeniging per telegram HDr. gelukwenschen deed toekomen. Plaatsgebrek verhindert ons een uitvoerig verslag der feestviering te geven; wij hopen dit, d. a., in ons volgend nommer te doen.
De koning van Wurtemberg heeft den eerw. heer Eichberg, voorzanger bij do Israël, gemeente te Stuttgart, naar.aanleiding van diens 40-jarige ambtsvervulling de gouden medaille van burgerlijke verdienste geschonken.
'. Onder het opschrift: » Curiositeiten", schrijft de Utiiv. Israël, het volgende: De heer Tailand, tegenwoordig minister van justitie, vroeger te Nimes gevestigd, bewoonde met den rabbijn aldaar hetzelfde huis. Vaak gebeurde het, dat deze op feestdagen zijn buurman verzocht, zijn horloge voor hem op te winden, hetgeen deze bereidwillig deed. Toen de heer Tailand tot minister benoemd werd, haastte zich de rabbijn, die Nimes reeds sedert lang metterwoon had verlaten, hem geluk te wenschen en men verzekert, dat zijn brief bij den minister de aangenaamste herinneringen opwekte.
Bij eene onlangs gehouden zitting van den staatsraad zat een Israël, lid naast den afgevaardigde en professor aan het College de France en lid van het Institut, de heer Laboulaye. Het was Zaterdag en men moest onderteekenen. De heer Laboulaye werd door zijn Israël, buurman verzocht voor hem te schrijven. »Met genoegen", antwoordde de heer Laboulaye, » het is niet de eerste maal, dat ik als Sabbatvrouw fungeer". Men verhaalt, dat de heer Laboulaye in zijn jeugd in een huis woonde, dat onder vele Israëlieten ook bewoond werd door den zaligen opperrabbijn Marchand-Ennery. Zijne moeder was eigenares van dit huis en des Zaterdags stelde bij zich gaarne ter beschikking van de Israël, huurders. Do geschiedenis zegt niet, of hij aan de aantrekkingskracht van den "Kugel" heeft toegegeven.
Men herinnert zich hierbij de legende, welke van de Arsenaalstraat te Metz wordt verhaald. Men weet, dat deze straat, vroeger geheel door Joden bevolkt, gestadig door militairen werd bezocht, welke zich naar het arsenaal begaven. Des Zaterdags aarzelden de huismoeders niet, de hulp dezer dapperen in te roepen en hetzij het een korporaal of generaal was, zij stelden zich dadelijk ter beschikking, en meer dan een van Frankrijks veldheeren heeft vroeger het vuur voor eene dezer goede vrouwen ontstoken.
To Londen heeft zich op het initiatief van den heer S. Montague een Israël, arbeidersclub gevormd.
* ARNHEM, 5 Jan. Tot leden van den kerkeraad dezer gemeente zijn gekozen de heeren I. Waterman, A. E. Cohen, L. P. Prins, J. Cohen Gzn. en D. E. Kalker. Tot leden van hot kerkbestuur zijn benoemd de hh. H. Wolff, voorzitter, I. Waterman en L. P. Prins, welke heeren de op hen uitgebrachte benoeming hebben aangenomen. Tot leden van het armbestuur zijn benoemd do heeren A. E. Cohen als voorzitter, mr. H. M. Wolff, I. Franken W. J. Stokvis en D. E. Kalker.
* HARDENBERG, 4 Jan. Daar de Israël, gemeente alhier sedert eenige jaren zeer is toegenomen, is het schoollokaal te klein en tevens ongeschikt geworden, waardoor thans dringende behoefte aan een nieuw lokaal bestaat, wil men de jeugd niet van godsdienstonderwijs verstoken zien. Gisteren is daarom, op initiatief van den president-kerkmeester, den heer Ph. M. Bromet, eene vergadering belegd, met hot resultaat, dat eene commissie werd benoemd, om te beproeven door doelmatige middelen de noodige gelden bijeen to brengen. * ZALT-BOMMEL, 6 Jan. De Israël, gemeente alhier heeft den heer J. D. Smit, tot nu Israël, leeraar alhier, doch thans in een anderen werkkring te Amsterdam overgegaan, bij zijn vertrek een blijk van waardeering en hoogschatting gegeven, bestaande in een zeer fraai en solied bewerkte fauteuil, welk souvenir den heer S., bij monde van den heer Jacques Hartog, in treffende en sierlijke bewoordingen, als oen blijvend teeken van sympathie, namens de gemeente werd aangeboden. * GORINCHEM, 3 Jan. De alhier bestaande vereeniging »Montefiore" hield heden hare gewone jaarlijksche vergadering, waarin o. a. besloten werd eene zekere som uit de kas toe te staan, om daarvoor aan behoeftige geloofsgenooten voeding en kleeding te ver- 1 strekken. Het bestuur, bestaande uit de < heeren M. Koster Mz., I. E. van Vriesland < en S. do Hartog, heeft zich dan ook flink ( van de hem opgedragen taak gekweten, en i wij hopen, dat die vereeniging, door het meer ' en meer toenemen harer leden, nog vele jaren in staat moge zijn hare lenigende hand over ' lijdende natuurgenooten uit te strekken. * ZUTFEN, 4 Jan. In de openbare ker- . keraadsvergadering van 3 dezer leverde de secretaris, de heer D. M. Klein, de volgende statistiek over 1874. Er hebben alhier plaats gehad : G huwelijks-inzegeningcn, 13 geboorten (7 m. on 6 v.), 9 sterfgevallen (4 m. en 5 v.) (hierbij word tevens de ouderdom opgegeven); dus 4 geboorten moer dan sterfgevallen. Gevestigd hebben zich binnen deze gemeente 6 m. en 6 v., vertrokken naar el- , ders 9 ni. en 12 v. (waaronder 8 gehuwden en 13 ongehuwden); dus 9 meer vertrokken ' dan aangekomen, en is derhalve het zielental met 5 verminderd. Ook werd in die zitting, op voorstel des voorzitters, den heer A. J. Fortuin, een besluit genomen, dat zeer waarschijnlijk leiden zal tot de door velen lang verbeide bouw van kerk, school, bad enz. Dat die onder Gods beste zegeningen en . met de hier inheemscho eendrachtige samenwerking tot stand kome, is onze hartebede. * — In algemeene vergadering der Man- : nen vereeniging DTDH nVTOJ, den 26 Dec. jl. gehouden, zijn met bijna eenparige stemmen, tot leden van het bestuur herkozen de heeren ; S. Weijl en A. D. Hamburg, die op 1 dezer i periodiek moesten aftreden. Den volgenden avond vierden onze col- ; lectanten hun jaarlijkseh feest, waarbij, onder het gebruik van eenige ververschingen, namens het armbestuur, door zijn secretaris, : den heer D. M. Klein, verslag over 1874 werd gegeven, 1". omtrent de opbrengst der , collecten en andere ontvangsten; 2°. do vaste : extra-bedeelingen in geld als anderszins; 3°. de moreele bevinding van eenige weezen, van wege het armwezen verpleegd, terwijl 40. werd geconstateerd, dat van de 16 x 8 == 128 heeren collectanten, voor p. m. 30 plaatsvorvervaugers moesten optreden. De verslaggever liet het den zaakkundigen over te beoordeelen, of die verhouding al dan niet gunstig te noemen is. Wij gelooven dat die (vooral in vergelijk met hetgeen men daaromtrent hoort en leest van andere gemeenten) goed mag heeten. Gaarne vereenigen wij ons dan ook met de woorden van den heer Klein, die de edele ] eigenschappen _ van den collectant vergeleek ; met dia der Sn IWÜ en achten wij het ook tot plicht, 'T nsa rib WH, een dusdanig verslag uit te brengen. Niet minder zjjn wij bij deze bereid te voldoen aan den wensen van den heer J. E. Kleerekooper (die, evenals de heeren B. Fortuin en S. Wijl, eengepast woord ten beste gaf), namelijk : 'IWTI ">E'yO uHK'3) het kan tevens zijn nut hebben. . De feest-commissie, onder leiding van den x heer S. A. Vlos, vereenigde alle krachten om aan hare roeping te voldoen. En om den geijkten balterm te gebruiken : het feest werd met een geanimeerd bal besloten, dat tot laat in den nacht duurde. * ASSEN, 4 Jan. Door den kerkeraad der Nederl. Israël, gemeente alhier zijn tot leden j van het dagelijksch bestuur benoemd de hh. M. Nathans, «tot voorzitter, Aron Engers, tot vice-voorzitter, en herbenoemd do heer B. A. Kolthoff. * LEEUWAEDEN, 3 Jan. De heer A. Duparc, chef van het buroau der statistiek en tevens van de Ie afdeeling ter provinciale griffie van Friesland, vierde gisteren gedachtenis van zijne vijf-en-twintig-jarige ambtsbetrekking bij het gewestelijk bestuur. Door zijne veelzijdige bekwaamheid en ijverige plichtsbetrachting mocht bij in ruime mate do achting en het vertrouwen verwerven van dat bestuur en van zijne mede-ambtenaren. Trouwens niet alleen op wetenschappelijkstatistisch gebied, maar ook op dat van vele andere provinciale belangen maakte hij zich dergelijke erkenning zijner verdiensten waardig. Dat die hem ook overigens als ingezeten der hoofdstad in de algemeene achting deden doelen, 't mocht blijken uit zijne vereerende roeping tot lid van den gemeenteraad, in welke hoedanigheid hij zich de behartiging van de welvaart der gemeente met zaakkennis en belangstelling aantrekt, tcrvvjjl hij voorts ajs secretaris der kamer van koophandel te -dezer stodo haar bestuur mot deskundigen ijver bijstaat. Voegt men bij dit een cm ander, dat hij buitendien zijne kennis en ervaring cijnsbaar maakt aan menigen tak van volks- on maatschappelijk belang, 't ligt dan voor de band, dat hij, als goacht ambtenaar en ingezeten, bij zijn jubelfeest veelzijdig betoon °van achting en genegenheid mocht te gemoet zien. Dat betoon deor veler gelukwensching, vergezeld van menig stoffelijk blijk tot duurzame herinnering, bleef ook niet achterwege. Do geachte jubilaris mocht er voor hem-zelven on zijn gozin een bewijs in zien van eeno welverdiende waardeering, welke hem met zelfvoldoening kan doen terugblikken op zijne tot dusver eervol afgelegde loopbaan. L. C. mnrtnmwmmu.wmwmmimmmmmm— mmmmmmm—pmwnwfi* w=s=-
---

