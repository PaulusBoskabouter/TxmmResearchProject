OFFICIEEL GEDEELTE. BULLETIN.
's Gravenhage, 9 November, des morgens 10 ure. Hare Majesteit heeft in den afgeloopen nacht gedurende vier uren gerust geslapen, dat eenige verkwikking heeft aangebragt. De Koningin is vrij van koorts, doch gevoelt zich nog zeer vermoeid. Dr. VlNKHUYZEN. Bij Koninklijk besluit van 9 November 1875, n°. 6, is aan de na te melden officieren bij de dienstdoende schutterijen, op hun verzoek, eervol ontslag verleend, onder gehoudenheid tot het volbrengen van de op hen nog rustende verpligtingen als gewoon lid der schutterij bij de reserve, met al de gevolgen daaraan door de wet verbonden, als: bij die te Waalwijk, aan C. R. M. Ficq , als 2de luitenant; bij die te Oosterhout, aan J. A. G. Sangster, als 2de luitenant; bij die te Gouda, aan J. M. Noothoven van Goor en aan J. A. Koest van Limburg, beiden als 1ste luitenant; bij die te Delft, aan F. M. T. Gijsberti Hodenpijl jr., als 2de luitenant; bij die te Amsterdam , aan mr W. S. J. van Waterschoot van der Gracht, als 2de luitenant; bij die te Veen dam, aan M. Woudstra, als 2de luitenant; bij die te Oude Pekela, aan J. J. Koerts jr., als 2de luitenant. Tevens is aan de na te melden officieren bij de dienstdoende schutterijen, op hun verzoek, eervol ontslag verleend, als: bij die te Nijmegen, aan F. M. van Trojen, als 1ste luitenant; bij die te 's Gravenhage, aan mr. T. J. Noyon , als 2de luitenant; bij die te Delft, aan N. G. H. Kleyn van Willigen , als kapitein , en aan P. D. van Bienema, als kapitein a la suite ; bij die te Amsterdam, aan H. A. van Kempen, als 1ste luitenant, onder gehoudenheid dat hij de op hem uit kracht der wet nog rustende verpligtingen, als gewoon lid der schutterij, volbrenge; bij die te Leeuwarden, aan mr. S. Salverda, als 1ste luitenant. Voorts zijn bij de dienstdoende schutterijen benoemd: bij die te Nijmegen , tot lsten luitenant G. F. Facot, thans 2de luitenant; bij die te Amsterdam, tot 2den luitenant a la suite, mr. W. S. J. van Waterschoot van der Gracht, tot dusver 2de luitenant; bij die te Vlissingen, tot 2den luitenant mr. F. N. van der Bilt, thans schutter; bij die te Zeist, tot 2den luitenant h la suite jhr. J. E. Huydecoper, thans sergeant; bij die te Leeuwarden, tot lsten luitenant H. Beucker Andreae, thans 2de luitenant; tot 2den luitenant jhr. mr. W. A. R. Engelen, vroeger 2de luitenant bij de dienstdoende schutterij te Utrecht; bij die te Oude Pekela, tot 2den luitenant H. Heeres, thans schutter. Bij Koninklijk besluit van den 7den November 1875, n°. 15, is aan den heer G. Moerland , op zijn verzoek, eervol ontslag verleend uit zijne betrekking van commies der posterijen van de derde klasse. Bij Koninklijk besluit van den 8sten November 1875, n°. 18, is bij het wapen der infanterie benoemd : tot kapitein van de 2de klasse , bij het 2de regement, de 1ste luitenant A. J. Prins , van het instructiebataillon.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken brengt, naar aanleiding van artikel V van Zijner Majesteits besluit van 5 April 1875 (Staatsblad n°. 42), regelende de instelling van leerling-consuls en de vereischten om tot die betrekking te worden benoemd, ter keunis van belanghebbenden, dat het examen voor de betrekking van leerling-consul zal worden gehouden aan het Departement van Buitenlandsche Zaken op Maandag den dertienden December eerstkomende, des voormiddags ten tien ure, en volgende dagen. Zij die dat examen wenschen af te leggen moeten zich daartoe vóór den vier en twintigsten November aanstaande schriftelijk bij den Minister van Buitenlandsche Zaken aanmelden, met opgave van naam, voornaam en woonplaats. Zij leggen daarbij over hunne geboorteacte, en zoo zij den cursus van eene handelsschool gevolgd hebben, de getuigschriften welke zij daarvan bezitten. die een onderzoek wenschen te ondergaan in één of meer der va ken in artikel 2 van het reglement op het examen genoemd, doen daarvan tevens opgave. Het reglement op het examen voor de betrekking van leerling-consul,
bedoeld bij artikel III, 2°. van het Koninklijk besluit van 5 April 1875 (Staatsblad n°. 42), luidt als volgt: Artikel 1. Uit het examen voor de betrekking van leerling-consul moet blijken van voldoende kennis van: I. De Nederlandsche, Fransche, Engelsche en Duitsche talen, waarin de candidaat zich zoowel schriftelijk als mondeling behoorlijk zal moeten uitdrukken. II. De algemeene beginselen der staathuishoudkunde, de algemeene grondslagen der statistiek, voornamelijk der handels- en scheepvaartstatistiek, de algemeene- en handels-aardrijkskunde, de handels-geschiedenis, bepaaldelijk van den nieuweren tijd, het handels-rekenen, het boekhouden en de kennis der waren en voortbrengselen van den handel en de nijverheid van Nederland en zijne koloniën. III. De algemeene beginselen van het Nederlandse!) burgerlijk regt, de beginselen van het Nederlandsch handelsregt, voornamelijk van het zeeregt, de Nederlandsche staatsinstellingen, de algemeene beginselsn van het volkenregt, inzonderheid van de wettelijke en verdragmatige bepalingen die den werkkring en de bevoegdheid der Nederlandsche consulaire ambtenaren regelen. Artikel 2. De kennis eener in het vorig artikel niet genoemde taal, bij voorkeur van het Spaansch, Italiaanseh of eene der Scandinavische talen, en de kennis der algemeene beginselen van het strafregt en der strafvordering zullen tot aanbeveling strekken. Artikel 3. Het examen is schriftelijk en mondeling. Artikel 4. Het mondeling onderzoek heeft voor elk der candidaten afzonderlijk plaats. Artikel 5. De duur van het schriftelijk en van het mondeling onderzoek wordt vóór den aanvang van het examen door de Commissie 1 bepaald en aan de candidaten medegedeeld. Artikel 6. De Commissie kan zich bij het afnemen van het examen door deskundigen doen bijstaan. Artikel 7. Na afloop van het examen beraadslaagt de Commissie met gesloten deuren omtrent de uitreiking van het getuigschrift. De beslissing wordt genomen met meerderheid van steinmen. Artikel 8. Do Commissie brengt aan den Minister van Buitenlandsche Zaken schriftelijk verslag uit van het examen en van zijn uitslag, onder bijvoeging van hetgeen door haar in verband daarmede nuttig wordt geacht. Zij deelt bij dat verslag bepaaldelijk mede al hetgeen , naar haar oordeel, kan strekken tot beoordeeling van den graad van bekwaamheid en geschiktheid der geëxamineerden. Artikel 9. Het examen wordt gehouden te 's Gravenhage. De toelichting der bepalingen van dit reglement, ontleend aan het verslag waarbij de Commissie benoemd bij het Koninklijk besluit van 29 Mei 1875 (Staatsblad n°. 32), den Minister van Buitenlandsche Zaken de goedkeuring daarvan heeft voorgedragen , is opgenomen in de Staatscourant van Zaturdag den vijf en twintigsten September jl., n°. 226. 's Gravenhage, den 6den November 1875. De Minister voornoemd, van der Does de Willebois.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikking van 13 September 1875, opgenomen in de Staatscourant van 14 September daaraanvolgende; Heeft goedgevonden : te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in die beschikking opgenoemde gedeelten van de gemeente Waddinxveen, in gebruik bij H. van Tielburg Herfst, de wed. .A. Breedijk en Zoon en W. Voorend. 's Gravenhage , den 9den November 1875. Voor den Minister, De Secretaris- Generaal, Hubrecht.
---

MINISTERIE VAN KOLONIEN.
De gewone Audientie van den Minister van Koloniën zal op Vrijdag den 12den dezer niet plaats hebben.
---

NIET-OFFICIEEL GEDEELTE. BINNENLAND.
Blijkens een bij het Departement van Kolonicn ontvangen telegram van den Gouverneur-Generaal van Nederlandsch Indie, heeft de kolonel Wiggers van Kerchem , tijdelijk militair en civiel bevelhebber in Atjeh,
den lsten dezer aan de Indische regering berigt, dat de vijand over het algemeen bijzonder rustig is; dat het hoofd van Langsar, op de oostkust, stappen tot toenadering heeft gedaan; dat de spoorweg te Atjeh over eene lengte van 1200 meters is voltooid; en dat de gezondheidstoestand gunstig is. Ten vervolge op het berigt van het Ministerie van Finantien in de Staatscourant van gisteren kan worden medegedeeld, dat de mailstoomer » Willem Kroonprins der Nederlanden", toebehoorende aan de » Nedorlandsch Indische Stoomvaartmaatschappij", gezonken is den 5den dezer, by het eiland Noordwachter. I« de zitting van de Eerste Kamer der Staten-Generaal van heden (9 November) hebben de heeren Smit, den Tex en Huydecoper van Maarsseveen, namens de Commissie voor de verzoekschriften , op eenige adressen verslagen uitgebragt, met welker conclusien de Kamer zich vereenigde. Vervolgens hebben de beraadslagingen over het wetsontwerp tot aanleg van staatsspoorwegen plaats gehad, waaraan deel namen de heeren Viruly, den Tex, Pincoffs en de Minister van Binnenlandsche Zaken. Het wetsontwerp werd met 32 tegen 2 stemmen, die der heeren Viruly en de Villers de Pité, aangenomen. De Kamer is tot nadere bijeenroeping gescheiden. De Tweede Kamer der Staten-Generaal heeft heden (9 Novomber) hare werkzaamheden hervat. Aan de Kamer is medegedeeld dat zijn ingekomen: 1. de navolgende wetsont-werpen : één tot verhooging van hoofdstuk V der begrooting voor 1875; één tot vaststelling der begrooting van de Algemeene Landsdrukkerij voor 1876. één tot afstand van grond aan de gemeente Leeuwarden; één tot verandering der grens tusschen de gemeenten Helden en Meyel ; één tot wijziging van hoofdstuk VIIB der begrooting voor 1871: een tot wijziging der begrooting voor Cuiaijao voor 1874; een tot bekrachtiging van den onderhündschen verkoop van het Slotervar aan de gemeente Sloten. 2°. de navolgende regeringsbeschellen : inlichtingen op het adres van directeuren der maatschappij tot exploitatie van veestallen en veetransporten enz., betreffende het verbod van in- en doorvoer van rundvee ; inlichtingen op het adres van den gemeenteraad van Eist omtrent onregelmatigheden bij de verkiezing van raadsleden; 3°. de geloofsbrieven van den heer mr. F. J. J. baron van Heemstra , benoemd in het hoofdkiesdistrict Haarlemmermeer. De heer Luyben heeft, namens de Commissie tot onderzoek, tevens bestaande uit de heeren Teding van Berkhout en Mees, daaromtrent verslag uitgebragt. De Kamer vereenigde zich met de voorgestelde conclusie , strekkende tot toelating, zoodra de gekozene de bij de Grondwet gevorderde eeden zou hebben afgelegd. Die eedsaflegging had in handen des Voorzitters, daartoe bij Koninklijk besluit gemagtigd, plaats, waarna de heer van Heemstra zitting nam. De Commissie van Rapporteurs voor de wets-ontwerpen tot vaststelling der Oost-Indische begrooting heeft daaromtrent haar verslag uitgebragt. De beraadslaging daarover zal aanvangen Donderdag den 11 den dezer, des voormiddags ten elf ure. In het hoofdkiesdistrict Maastricht is tot lid der Provinciale Staten van Limburg, ter vervanging van wijlen jhr. mr. Kerens de Wolfrath, verkozen de heer mr. W. G. Straetmans , met 179 van de 184 uitgebragte geldige stemmen. VERSLAG VAN DE COMMISSIE, belast met het afnemen van het tweede natuurkundig examen, volgens art. 4 der wet van 1 Junij 1865 (Staatsblad n". 59), gewijzigd bij die van 8 Julij 1874 (Staatsblad n°. 97). Aan Zijne Excellentie den Minister van Binnenlandsche Zaken. Ik heb de eer Uwe Excellentie een beknopt verslag aan te bieden omtrent de eerste zitting der commissie, belast met het afnemen van het tweede natuurkundig examen, benoemd bij Koninklijk besluit van 15 April 1875, n°. 10. Den 21sten Junij werd eene voorloopige vergadering gehouden, waartoe ook de plaatsvervangende leden werden opgeroepen, ten einde eenige zaken van algemeenen aard te regelen, maar hoofdzakelijk met het doel om den dag te bepalen, waarop do commissie zou meenen, in verband met het vermoedelijk aantal candidaten en met den wensch het examen vóór den aanvang van den nieuwen cursus te doen eindigen, het examen te moeten aanvangen. Uit de ontvangen inlichtingen bleek, dat de 6de September aan het oogmerk zou voldoen, terwijl ook de leden der commissie of hunne plaatsvervangers zich verbonden op dien dag en de daarop volgende dagen te zullen aanwezig zijn. De voorgestelde dag mogt de goedkeuring van Uwe Excellentie wegdragen. Het examen werd dienvolgens gehouden van 6 tot 13 September in de localen van het physiologisch laboratorium , — het praktisch anatomisch gedeelte alleen in het anatomisch museum der Utrechtsche hoogeschool. In het geheel meldden zich 12 candidaten aan, waarvan evenwel 2 reeds \óór den aanvang van het examen schriftelijk kennis gaven, verhinderd te zijn , doordien zij zich nog aan het eerste natuurkundig examen hadden te onderwerpen; voorts één zich wegens ziekte verontschuldigde, één eenvoudig verklaarde zich terug te trekken, en eindelijk één, zonder eenigerlei kennisgeving, niet ter plaatse verscheen. Zeven candidaten hebben zich dus aan het examen onderworpen. Het schriftelijk gedeelte werd van alle candidaten , één uitgezonderd , die om dringende redenen op den daartoe vastgestelden dag Diet kon aanwezig zijn, te gelijk afgenomen , en liep over anatomie en physiologie. De zevende, eenige dagen later afzonderlijk geëxamineerd, kreeg andore vragen ter beantwoording. Van de 7 candidaten gaven 6 voldoende blijken van kennis, om hun het gevraagde diploma uit tereiken. Hunne namen zijn: E H. Bimmernian, G. C. Eijkman, J. T. Neordijk, J. Godefroij, J. Keyzer en P. A. Mensert. De zevende had in alle vakken onvoldoende.
Ik behoud mij voor, na afloop der tweede zitting Uwe Excellentie de beschouwingen mede te deelen, waartoe de resultaten der beide zittingen in de commissie zullen hebben aanleiding gegeven. Utrecht, 1 November 1875. De Voor fitter der commissie, belast met het afnemen van het tweede natuurkundig examen, Donders.
---

