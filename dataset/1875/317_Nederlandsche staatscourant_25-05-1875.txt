OFFICIEEL GEDEELTE. (Staatsblad no. 78.) BESLUIT van den 20sten Mei 1875, betrekkelijk het toekennen van de chevron van scherpschutter aan de leden van de dienstdoende schutterijen beneden den rang van onderofficier.
Wij WILLEM III, bij de gratie Gods, Koning der Nederlanden, Prins van Oranje-Nassaü, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken , van 18 Mei 1875, n°. 44, 4de afd.; Gelet op art. 40 der wet betrekkelijk de schutterijen, van 11 April 1827 (Staatsblad n°. 17); Gezien Ons besluit van 11 Maart 1869 (Staatsblad n°. 31); Hebben goedgevonden en verstaan te bepalen : Artikel 1. Aan de leden van de dienstdoende schutterijen, beneden den rang van onderofficier, die aan de daaromtrent voor het leger gestelde voorwaarden voldoen, kan de chevron van scherpschutter worden toegekend. Zij zijn bevoegd het distinctief als zoodanig te dragen. De kosten van aanschaffing van dit cistinctief zijn ten hunnen laste. Artikel 2. Het distinctief van de chevron bestaat in ééu streep van wit katoenen chevrongalon , gebiesd met rood laken, geplaatst op de linker mouw van den korten jas, schuins oploopend van den binnennaar den buitennaad , aan de binnenzijde op vier centimeter en aan de buitenzijde op dertien centimeter boven don bovenrand van den opslag. Onze Minister van Binnenlandsche Zaken is belast met de uitvoering van dit besluit, waarvan afschrift zal worden gezonden aan Onzen Minister van Oorlog, en dat in het Staatsblad zal worden geplaatst, 's Gravenhage, den 20sten Mei 1875. WILLEM. De Minister van Binnenlandsche Zaken, Heemskerk. Uitgegeven den vijf en twintigsten Mei 1875. De Minister van Justitie, van Lïnden van sandenburg. 21 Mei 1875, Wij WILLEM III, bij de gratie Gods, Koning n°. 24. der Nederlanden , Prins vax Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Koloniën, van den 18den Mei 1875, lit. D, n°. 34; Gezien Ons besluit van den 13den April 1865, n°. 59 (Indisch Staatsblad ii". 81), tot regeling der bijzondere voorwaarden voor benoembaarheid tot — en der voordeelen en verpligtingen verbonden aan het ter beschikking stellen van den Gouverneur-Generaal van Nederlandsch Indie van personen bestemd tot het vervullen der betrekkingen van — gezaghebbers en stuurlieden bij de gouvernements-marine aldaar ; Hebben goedgevonden en verstaan : Artikel 4 van Ons voormeld besluit wordt gelezen als volgt: Aan de uitzending uit Nederland als tweede of derde stuurman zijn verhouden de volgende voordeelen : a. eene voorloopige bezoldiging van f 50 (vijftig gulden) 's maands voor een tweeden stuurman, f 25 ( vijf en twintig gulden ) 's maands voor een derden stuurman, ingaande met den dag van inscheping voor de reis naar Batavia, en waarop vóór het vertrek uit Nederland een voorschot van twee maanden kan worden uitgekeerd; b. eene gratificatie voor uitrusting ten bedrage van f 450 (vier honderd vijftig gulden ) voor een tweeden stuurman, f 300 (diie honderd gulden) voor een derden stuurman; c. overtogt naar Batavia als gouvernements-passagier der 2de klasse op verbeterden voet. Ons tegenwoordig besluit treedt in werking met de afkondiging: in Nederland, door plaatsing in de Nederlandsche Staatscourant; in Nederlandsch Indie, door opname in het Staatsblad van Nederlandsch lndie. Onze Minister van Koloniën is belast met de uitvoering dezes, waarvan tot kennisneming afschrift zal worden gezonden aan de Algemeene Rekenkamer. 's Gravenhage, den 21sten Mei 1875. De Minister van Koloniën, W. van Goltstein. WILLEM. Bij Koninklijk besluit van 23 Mei 1875, n°. 15, is aan J. W. Scheepers, op zijn verzoek, eervol ontslag verleend als burgemeester
der gemeente Borgharen , met dankbetuiging voor de in die betrekking bewezen diensten , en in zijne plaats als zoodanig benoemd A. P. Scheepers , ten einde die betrekking te gelijk met die van burgemeester der gemeente Itteren te bekleeden. By Koninklijk besluit van 23 Mei 1875, n°. 16, is aan den heer dr. Th. H. Mac Gillavry, directeur van 's Rijks Veeartsenijschool te Utrecht, de titel van hoogleeraar verleend. Bij Zijner Majesteits besluit van den 20sten Mei 1875, n°. 23, wordt de luitenant ter zee der 1ste klasse A. J. Visser, op zijn daartoe gedaan verzoek , eervol ontslagen uit zijne betrekking van lid van den raad van tucht voor de koopvaardij te Amsterdam.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Overwegende, dat. ten gevolge van het overlijden van jhr. mr. C. van Foreest, de verkiezing van een lid van de Tweede Kamer der Staten-Generaal in het hoofdkiesdistrict Alkmaar moet plaats hebben; Heeft goedgevonden te bepalen: 1°. dat die verkiezing in gemeld hoofdkiesdistrict zal geschieden op Dingsdag 8 Juny e. k.; 2 J . dat, zoo eene herstemming noodzakelijk is, die zal plaats hebben op Dingsdag 22 Junij daaraanvolgende. 's Gravenhage, 24 Mei 1875. Heemskerk. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n". 135); Heeft goedgevonden: met ingang van 25 dezer, de artt. 1, 3, 4, 5 , 6 en 7 van het aangehaald Koninklijk besluit van toepassing te verklaren: 1°. in do gemeente Oegstgeest, in den Kamphuizerpolder: a. op de landen, in gebruik bij G. Brussee Jzn., en kadastraal bekend sectie B, n os 238 en 239; b. op het land, in gebruik bij D. van der Putten, en kadastraal bekend sectie B. n°. 277; c. op het land, in gebruik bij J. Keyzer, en kadastraal bekend sectie B, n°. 240; 2°. in de gemeente Krimpen a/d Lek in het polderland: a. op de landen, in gebruik bij A. de Jong, en kadastraal bekend n°". 1163 tot en met 1465, 1469 tot en met 1473; b. op de landen , in gebruik bij A. Verhoef, en kadastraal bekend n°'. 1491 tot en met 1493 ; 3°. in de gemeenten Vlaardingerambacht en Kethel en Spaland,in den Holierhoekschen polder, op de landen, in gebruik bij Abm. van der Kooy, en kadastraal bekend sectie A, n°' 674 tot en met 678, 681 tot en met 692, en sectie C, n°\ 205 tot en met 208, 282 tot en met 286; 4°. in de gemeente Nieuwkoop, in den Nieuwkoopschen polder, op de lauden in gebruik bij C. Verburg, en kadastraal bekend sectie E, n os . 272 en 273; 5°. in de gemeente Oudshoorn, in den Grooten polder: a. op de landen, in gebruik bij F. Schouten, en kadastraal bekend sectie C, n°". 415 tot en met 448; b. op het land, in gebruik bij B. van Donk, en kadastraal bekend sectie 0, n°. 453. 's Gravenhage, 24 Mei 1875. Voor den Minister, De Secretaris-Generaal, Hubrecht.
---

Rijks-veeartsenijschool.
Do Minister van Binnenlandsche Zaken brengt ter algomeene kennis, dat het examen om als leerling aan 's Rijks Veeartsenijschool te Utrecht te worden opgenomen, ingevolge artt. 20 en 21 van het reglement voor die school, vastgesteld by Koninklijk besluit van 2 September 1874 (Staatsblad n°. 125) , zal plaats hebben op Donderdag 8 Julij e. k. en volgende dagen, des voormiddags ten 8 uro; dat belanghebbenden zich in persoon of schriftelijk, mits portvrij, vóór of op 30 Junij e. k. bij den directeur der school moeten aanmelden, met overlegging van: hunne geboorte-acte; een bewijs van hun goed gedrag, afgegeven door het gemeentebestuur van hunne woonplaats; en eene verklaring van een geneeskundige, dat zij met goed gevolg of meer dan eens de inenting der koepokken hebben onderga in of aan de natuurlijke kinderpokken (variolae) hebben geleden.
Voorts wordt bekend gemaakt, dat, krachtens art. 22 van voormeld reglement, tegen betaling van f200 'sjaars, te voldoen in twee gelijke termijnen, als leerlingen kunnen worden opgenomen zij, die op 7 September 1875 niet ouder dan 24 jaren , en , naar het oordeel van den raad van bestuur over de school, ligchamelijk genoegzaam ontwikkeld zijn en bij het examen blijken goed leesbaar te kunnen schrijven en kennis te hebben van: a'. de gronden van de spraakkunst der Nederlandsche taal: b. de beginselen van de Hoogduitsche en Fransche talen , zoodat de adspirant op het eerste gezigt uit beide talen in het Nederlandsch kan overbrengen; c. de beginselen der algemeene en vaderlandsche geschiedenis ; d. de beginselen der aardrijkskunde; e. reken- en stelkunde, met inbegrip van vergelijkingen met meer dan één onbekende, vergelijkingen van den 2den graad, reken- en meetkunstige reeksen en het praktisch werken met logarithmen; f. meetkunde: de planimetrie; bovendien wordt verlangd, dat de adspirant, ook al is hij niet bekend met den geheelen omvang van hoek-, driehoeks- en ligchaamsmeting, toch de voornaamste formules kan toepassen, welke dienen voor de oplossing van regt- en scheefhoekige platte driehoeken en ter berekening der oppervlakken en inhouden van prisma, pyramide, kegel, cylinder, bol, bolvormig segment en sector. Aan dezelfde bepalingen zijn, volgens art. 23 van het reglement, onderworpen zij, die tegen betaling van f 50 'sjaars alleen onderwijs en niet tevens huisvesting en verpleging in do school wenschen te ontvangen. 's Gravenhage , 22 Mei 1875. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter kennis van belanghebbenden, dat aan 's Rijks veeartsenijschool te Utrecht gelegenheid is tot plaatsing van een opziener, die met genot van inwoning en voeding eene jaarwedde van f 700 zal genieten. Ongehuwden die voor die betrekking in aanmerking wenschen te komen , moeten zich vóór 1 Junij e. k. in persoon aanmelden bij den •directeur der school, op werkdagen, des ochtends tusschen 9 en 12 uur. Kennis van administratie en bekendheid met staldienst zijn onmisbaar, 's Gravenhage , 20 Mei 1875. Voor den Minister, De Secretaris-Generaal, Hubrecht. Rijkskweekscholen ter opleiding van onderwijzers te 's Hertogenbosch , Haarlem en Groningen. De Minister van Binnenlandsche Zaken brengt ter algemeene kennis , dat aan de Rijkskweekscholen voor onderwijzers met het begin van den cursus 1875/76, aanvang nemende 1 September 1875, gelegenheid zal zijn tot plaatsing in het eerste studiejaar van 19 kweekelingen te 1 s Hertogenbosch, 19 te Haarlem en 20 te Groningen, teneinde daar, op kosten van het Rijk, opleiding tot hulponderwijzer te ontvangen. De leermiddelen worden kosteloos aan de kweekelingen verstrekt. Aan ieder hunner, behalve aan hen wier ouders in de gemeente wonen waar de kweekschool gevestigd is, wordt eene Rijkstoelage van f 300 toegekend, ten einde zich , onder goedkeuring van den directeur der kweekschool, voeding , inwoning en bewassching binnen de gemeente te verschaffen. Tot het examen ter plaatsing aan de kweekschool worden toegelaten ■zij die, blijkens over te leggen geboorte-acte, tusschen 1 Januarij 1859 «n 15 April 1861 geboren zijn. Voorts moet worden overgelegd eene verklaring van een geneesheer, waaruit blijke, dat de adspirant met goed gevolg, of meer dan eens, de inenting der koepokken heeft ondergaan of aan de natuurlijke kinderpokken (variolae) heeft geleden , voorts dat hij een goed gehoor en gezigt, eene goede gezondheid en geene ligchaamsgebreken heeft, die hem voor het onderwijsvak of het deelnemen aan gymnastische oefeningen minder geschikt maken, een getuigschrift van goed gedrag, afgegeven door het dagelijksch bestuur der gemeente zijner inwoning, ■en, indien hij reeds aan eene school is werkzaam geweest, een getuigschrift van den districts-schoolopziener of hoofdonderwijzer dier school. De stukken moeten vóór 15 Junij 1875 vrachtvrij worden toegezonden aan den directeur der kweekschool, bij welke men geplaatst wenscht te worden. Aan hen , die zich zullen hebben aangemeld , zal later worden bekend gemaakt waar en wanneer het examen zal plaats hebben. Het examen betreft al de vakken , vermeld onder a—i in art. 1 der wet tot regeling van het lager onderwijs. De toelagen worden verleend onder voorwaarde, dat de geheele cursus tot hot einde worde bijgewoond. Blijft men te dien aanzien , na geplaatst te zijn , in gebreke, of wordt men wegens slecht gedrag, gebrek aan vlijt of andere dergolijke gewigtige redenen niet langer tot de lessen der Rijkskweekschool toegelaten , dan moeten de reeds ontvangen gelden aan den Staat terug betaald worden. 's Gravenhage, 11 Mei 1875. Voor den Minister, De Secretaris-Generaal, Hubrecht.
---

