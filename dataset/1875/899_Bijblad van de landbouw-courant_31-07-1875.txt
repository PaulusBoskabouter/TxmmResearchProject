EEN MEDE DEELING GEDAAN AAN DE VERGADERING DER 3e AFDEELING VAN DE FRIESCHE MAATSCHAPPIJ VAN LANDBOUW, OP MAANDAG 28 DECEMBER 1874.
Landbouwir te Traaxene, Westdon,qeradeel.
Mijne Heeren I Er is—geen gevolg zonder oorzaak,' ofschoon wij somtijds gevolgen kunnen zien, gevoelen en waarnemen, zonder de oorzaak duidelijk te ontdekken. En toch wordt in onze dagen gezegd, dat de natuur geregeld, volgens vaste wetten haren gang gaat, en dat er geen gevolg ontstaan kan, zonder eene oorzaak tot grondslag te hebben. 1k wilde bij dezen aan de vergadering eene mededeeling doen van eene afwijking van de geregelde orde in de natuur, van een gevolg waarvan de oorzaak, althans voor mij, in het duister ligt. Ik was in den herfst van 't jaar 1873, onder meer andere schapen, in het bezit van zes ooien en een ram, allen gekruist engelsch ras. Al mijne schapen waren zeer weltierend , en wat de ooien betrof, zij trokken wat stuk en kwaliteit. aangaat, de aandacht, zoodat ik ook meermalen aanzoek kreeg ze te verkoopen. Ik deed het mijne er toe, om ze goed te onderhouden; reeds vroeg in den winter werden ze 's nachts binnen gelaten, goed gevoederd, zoodat ze het goed hadden, en ik niet zien kon of ze groeiden ook goed. Nu was er onder de zes ooien ééne, welke de bijzondere gewoonte aannam, om, wanneer de andere schapen in het land of hok lagen te rusten, even als een hond
DOOR T. K. HEERINGA,
op zijn achterste te gaan zitten, op de beide voorpooten steunende en den kop omhoog, als of het haar te doen was, om het heem over te kijken; en zoo kon zij soms langen tijd stil zitten, terwijl de andere schapen liepen te weiden. Daar kwam het vroege voorjaar. Twee schapen bij een echten engelschen ram ter dekking geweest, wierpen welgeschapen lammeren, nog twee andere schapen door mijnen eigenen ram gedekt, bragten goede gewone jongen voort, en ik was tot zoo verre over mijne fokkerij goed voldaan. De zes ooien had ik bij mijnen ram laten loopen, ik wist alzoo niet, welke het eerst moest werpen, doch eeue er van, en- wel de beste, wierd zoo onmatig zwaar, dat ze de reis uit de kamp naar het hok in het huis niet meer kon doen, zoodat ik haar dan ook 's nachts in het buitenhok liet blijven. Eens op een morgen was zij buiteu het hok, en lag in onmagt ; ik hielp haar weér op, en liet haar aan haar lot over, doch ze bleef waar ze was, terwijl de andere schapen op het land liepen te grazen. Het duurde niet lang toen ik het bericht ontving, dat de beste ooi wilde werpen. Ik ging bij haar, en ja wel, de barensvlagen bad ze, het water was in aantocht, doch de uijer was in het minst niet ontwikkeld, evenmin als bij een pas geboren lam. 14
De baring vorderde niet, zoo dat ik genoodzaakt was, haar te helpen; maar wat ik ook deed, ik kon geen bevordering bekomen. Ik ondersloeg haar, doch ik vond geen kop noch pooten , maar eene massa, waar ik mij geene voorstelling van kon maken. Daar lag zij, de buik voor den uijer was groen en blaauw, , het buikvleesch was op drie plaatsen tot op de huid gescheurd, 't beest was geheel radeloos en leed geweldig. Ik zag wel, dat de verlossing onmogelijk was, en besloot den slager te ontbieden, om haar te doen slachten en uit het lijden te helpen. De slager kwam en ik hielp hem het schaap slachten. Toen wij zoo ver gevorderd waren, dat wij vrucht en ingewand konden uithalen, had de slager er werk van om de vrucht te kunnen dragen, zoo zwaar en groot was deze in omvang. Hij legde de massa op den grond, en wij waren nieuwsgierig, wat, en hoe veel jongen er voor den dag zouden komen. Doch wie schetst onze verbazing! Geen vijf of zes jongen zoo als wij omtrent verwacht hadden, neen, slechts twee in getal kwamen te voorschijn. Slechts twee maar welke schepsels waren dat? Ze hadden zonder overdrijving ieder het gewigt van drie jong geboren lammeren, en de grootte en omvang van een goed jong varken van vijf weken. De vorm van beiden was gelijk; ze hadden een kop als van een bulhond zoo breed en stomp, met hangende °oren, een breeden nek en rug, als van een vetten kaalharigen hond. De geslachtsdeelen , de een was mannelijk de andere vrouwelijk, als ook de staart, waren gelijk aan die van een hond. De pooten hadden den vorm van hondspooten , van boven en van onderen even road en zwaar, met twee uitwassen van onder, welk het meest op schaapskleijeu geleken, doch zoo wat het midden hielden tusschen klaauwen en kleijen. De schepsels waren niet gedekt met wol, maar over het geheel met kort glad haar. Ze hadden beide dwars over hun breeden rug eene insnijding ter breedte en diepte van eens man's vinger, zoo dat het bijkans scheen, dat ze van twee stukken aan elkander gehecht waren. Vorm en maaksel waren van beiden gelijk, alhoewel het mannelijke zwaarder was dan het vrouwelijke. Ik kon mij nu begrijpen, waarom het schaap zoo zwaar in dracht was geweest; twee zulke zware gedrochten moesten haar wel geheel opnemen, 't welk ook bleek; terwijl de andere weltierende schapen flink bij vleesch waren, was zij ter deeg vermagerd en geheel in de vrucht opgegaan. De slager nam het buikvleesch mede, ik begroef de mismaaksels in den mesthoop, en meende, dat deze historie nu uit was. Maar ja wel! iu de volgende week liep het schaap van 't welk ik zeide, dat altijd op zijn achterste zat, zoo wonderlijk alleen, afgescheiden van de andere schapen, steeds bij de slootswal langs; 't was of het iets zocht, dat het niet vinden kou. Ik zag de vreemde houding van dat schaap eiken dag, en dit begon mij zoo te hinderen, dat ik ook tot slachting besloot. Ook dit was uitermate zwaar, er was ook volstrekt geen ontwikkeling van den uijer, en geheel mager, nog magerder dan het eerst geslachte. De slager kwam, 't schaap werd geslacht, en ziedaar, wederom twee jongen, geheel van vorm en maaksel aan de vorige gelijk; 't was merkbaar dat het mannelijke tot op dat oogenblik had geleefd, doch het vrouwelijke wai eeuigen tijd dood geweest. Er werd rad gehandeld als met het vorige, en wij meenden dat wij nu al genoeg van deze bijzonderheden gehad hadden. Doch neen, er kwam meer. ik miste nu al twee van de zes beste ooien. De derde ooi wierp een dood lam; ik liet het loopen om te weiden, 't was bijkans vet. No. 4 wierp twee lammeren, waarvan een ram in leven bleef. De vijfde wierp eene ooi, welke een week of vijf oud zijnde, op een stormachtigen nacht verdronk, waarop ik de oude voor melkschaap verkocht. Nu nog No. 6. Deze wierp wel vier weken later dan de eerste, na lang worstelen, twee doode jongen, een welgeschapen lam, en een gegelijk aan de hier boven beschreven mismaaksels. Ik heb dus van mijne zes beste ooien maar een lam over gehouden. Twee ooien dood, één voor melkschaap verkocht, en twee er van welke ik ongerept liet loopen , verkocht ik met korten tijd voor vet, zoodat ik van de zes maar een overig heb, en er alzoo van mijne schoone verwachting van mijne schapenfokkerij zeer weinig is te regt gekomen. Maar nu rijzen er onwillekeurig de volgende vragen bij ons op: Vooreerst, wat is de oorzaak van de bijzondere vorming dezer schepselen? Heeft eene bijzondere inwerking op de zenuwen van het moederschaap, het zien of schrikken voor een hond of ander dier, deze vorming ten yvolge gehad? Maar hoe kunnen dan bij verschillende schapen, op onderscheiden tijdstippen de jongen zoo gelijk van vorm wezen? Mij is wel bekend, dat gebrek in de eerste vorming der cellenbouw, bij mensch, dier en plant, misvormde jongen en vruchten kan doen ontstaan en geboren worden. Doch hier is geen gebrek te noemen, omdat alle vijf schepselen goed volslagen en gelijk waren. Aan teeling met niet verwante dieren, valt mijns bedunkens niet te denken, althans dit wil er volstrekt bij mij niet in. Gaarne had ik antwoord op de vraag: zit de oorzaak in dit geval bij de moederschapen, of moet men aannemen dat de schuld bij den ram kan gezocht worden? Immers, hoe kunnen, als de oorzaak niet bij den ram zit, bij drie verschillende schapen, in een tijdverloop van drie vier weken, vijf gelijk misvormde jongen te voorschijn komen? Deze vragen ter beoordeeling, en beantwoording aan deskundigen aan te bieden, was het doel van het leveren eener bijdrage op deze vergadering.
---

