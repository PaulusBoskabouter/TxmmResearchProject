OFFICIEEL GEDEELTE.
Bij Koninklijk besluit van 21 October 1875, n°. 12, is aan -I. E van den Arend, gemeente-architect te Haarlem, als blijk van Zr. Ms. goedkeuring en tevredenheid wegens de redding van een drenkeling aldaar op 17 Mei jl., toegekenc de bronzen medaille, ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 21 October 1875, n°. 13, is aan J. C. van den Akker, te Amsterdam, als blijk van Zr. Ms. goedkeuring en tevredenheid wegens het redden van een drenkeling uit het water aldaar, op 27 Augustus 11., toegekend de bronzen medaille ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 21 October 1875, n°. 22, is aan den majoor AV. A. Colthoff, commandant der dienstdoende schutterij te Kampen, de personele rang van luitenant-kolonel en aan den kapitein H. A. M. Brumsteede, commandant der dienstdoende schutterij te Assen, die van majoor verleend. Bij Koninklijk besluit van den 20sten October 1875, n° 2'), is ingetrokken het Koninklijk besluit van den 6den October 1874, n°. 10, \oor zooveel betreft de benoeming van den matroos der 2de klasse bij do zeemagt J. A. Guyken, tot ridder der 4de klasse van de Militaire Willemsorde. Bij Koninklijk besluit van den 20sten October 1875, n°. 21, is bij het personeel van de geneeskundige dienst der landmagt in Neêrlandsch Indie benoemd tot officier van gezondheid der 2de klasse de heer L. E P. Vincent, civiel geneeskundige te Kopenhagen. Bij Koninklijk besluit van den 15den October 1875, n°. 31, is de heer J. J. B. Quast, thans klerk van den 1 sten rang ter gouvernementssecretarie in de kolonie Cura9ao, benoemd tot gezaghebber vaD het eiland Saba.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt tor kennis van belanghebbenden, dat in de maand December e. k. gelegenheid zal worden gegeven tot het afleggen der examens, vermeld in art. 9 der wet van 1 Junij 1865 (Staatsblad n°. 59), ter verkrijging eener acte van bevoegdheid als apotheker, in art. 16 vermeld. Dag en plaats dier examens zullen nader worden bekend gemaakt. Zij, die tot die examens wenschen te worden toegelaten, moeten daarvan vóór 15 November e. k. schriftelijk opgave doen aan den voorzitter der commissie van examen, den hoogleeraar dr. R S. Tjaden Modderman, te Groningen, en bij hun verzoek het bewijs voegen, dat zij minstens twee jaren als hulp-apotheker binnen het Koningrijk zijn werkzaam geweest. 's Gravenhage, 15 October 1875. Voor den Minister, De Secretaris-Generaal, Hubrecht. De Audientie van den Minister van Binnenlandsche Zaken zal aanstaanden Zaturdag 23 dezer niet plaats hebben.
---

MINISTERIE VAN FINANTIEN.
De Minister van Finantien brengt ter algemeene kennis , dat door het herstellen en verleggen van don telegraafkabel in de Zuiderzee tusschen de Friesche kust en het eiland Vlieland , aan dien kabel gedeeltelijk eene andore rigting is gegeven. Hij ligt thans van het Noorderbastion te Harlingen in west-noordwestelijke rigting, volgens het miswijzend kompas , naar de Blaauwe Slenk ; voorts in dit vaarwater ongeveer 50 meter benoorden de zwarte ton B. S. , n°. 8 , ongeveer 25 meter beoosten de zwarte ton B. S M n°. 7, en ongeveer 50 meter beoosten de zwarte ton B. S., n°. 6 ; vervolgens ongeveer 50 meter bezuiden de witte tonnen n°. 4 en 3 , en ongeveer 50 meter benoorden de witte ton n°. 2. Ruim 500 meter bewesten de laatstgenoemde ton ligt de kabel dwars door het vaarwater, in nagenoeg noordelijke rigting op de zwarte ton B. S., n°. 1 , aan, er voorts tusschen deze ton en den wal van den Grienderwaard en langs dezen wal in noordwestelijke en noordelijke rigting tot op een afstand van ongeveer 500 nieter van de ton der Pannenplaat; verder in noordwestelijke rigting door den Vliestroom tot digt onder den wal van de Rigchel of Roode tonnenplaat, daarna langs dezen wal in noordelijke rigting tot het punt waar de Veldkaap zich even bewesten het telegraafkantoor op Vlieland vertoont. Hier is de kabel op de Rigchel geland en geslagen om een op deze zandplaat iDgeheMen paal. Tot aanduiding van de
rigting waarin de kabel den Vliestroom snijdt, zijn op de Rigchel twee kaapjes geplaatst, die, wanneer men ze zoowel onderling als met de strandkaap op Vlieland inéén ziet, aanduiden dat men zich boven den kabel bevindt. Gezagvoerders van schepen, loodsen en wie het verder mogt aangaan , worden dringend uitgenoodigd, het ankeren van schepen op plaatsen waar de kabel ligt, en iedere beschadiging van den kabel, op welke wyze ook , te vermijden. 's Gravenhage, den 13den October 1875. Namens den Minister, De Secretaris- Generaal, Bartstra..
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (22 October) zijn de beraadslagingen voortgezet over het wetsontwerpbetreffende den aanleg van Staatsspoorwegen. Nadat de heer Corver Hooft, namens de Commissie voor de verzoekschriften , op onderscheiden adressen verslagen had uitgebragt . met welker conclnsien de Kamer zich vereenigde , kwam in behandeling n°. 6 van artikel 1, omschrijvende de lijn van Nijmegen naar Venla langs den linker Maasoever. Op dit nummer werd voorgesteld een amendement door den heer Bastert, strekkende om den voorgedragen weg te doen vervallen. Behalve den voorsteller voerden het woord de heeren van Baar, van den Heuvel, Haffmans, de Bieberstein, Stieltjes, Arnoldts, Lambrechts, van Kerkwijk en de Minister van Binnenlandsche Zaken. Daarna kwam in beraadslaging n°. 7, betreffende de lijn van Schiedam langs Vlaardingen naar Maassluis. Hierop stelde de Commissie van rapporteurs een amendement voor, strekkende om dit nummer aldus te lezen : »7°. (van) hot centraalstation te Rotterdam of van het station te Schiedam langs Vlaardingen en Maassluis, naar den Hoek van Holland." Aan de breedvoerige gedachtenwisseling namen deel de heeren Verheyen, Bredius, leden der Commissie van rapporteurs. Nierstrasz, Teding van Berkhout, Mees, de Casembroot, Fabiu*, Stieltjes, van Wassenaer van Catwijck en de Minister van Binnenlandsche Zaken. De laatste veranderde n°. 7 in dien zin, dat het nommer aldus zal luiden: »Schiedam of Rotterdam langs Vlaardingen naar Maassluis." ')e Commissie van rapporteurs wijzigde haar voorstel alstoen volgenIer wils : w V 3 .n Rottflvdfim of* Siflluprlnm ltinnra Vlaavrlinfron tan Moooalmoderwijs: »Van Rotterdam of Schiedam langs Vlaardingen en Maassluis naar den Hoek van Holland." Ten derde werd behandeld n°. 8 van art. 1, betreffende de lijn n van Breda langs Oosterhout en Waalwijk naar 's Hertogenbosch." Op dat nommer werden twee amendementen voorgesteld : één door den heer van AVassenaer van Catwijck. strekkende om het aldus te lezen: «van Zwaluwe naar 's Hertogenbosch"; één door de heeren Verheijen en Borret, strekkende om het in dier voege te lezen : i) Breda langs Oosterhout, Geertruidenberg of Raamsdonk , en Waalwijk naar 's Hertogenbosch, en van Geertruidenberg of Raamsdonk naar Zwaluwe." De voorstellers lichtten hunne amendementen toe; de beraadslagingen liepen over dit onderwerp niet ten einde Aan de Vergadering is medegedeeld, dat de Commissien van Rapporteurs voor de wets-ontwerpen : tot den verkoop van gronden bij Buiksloot: tot vaststelling der begrooting van het immigratiefonds voor 1875: en tot vaststelling van het slot der rekeningen van Suriname over 1870' en van Curaijao over 1871 en 1872; met hare verslagen gereed zijn. De Kamer heeft met 38 tegen 33 stemmen , overeenkomstig een voorstel des Voorzitters, beslist, dat de behandeling van het aanhangige wets-ontwerp betreffende den aanleg van Staatsspoorwegen zal voortgezet worden op morgen Zaturdag, den 23sten October. Maandag den 25sten October zal het tweede onderzoek in de afdeelingen plaats hebben der Indische begrooting, waartoe de Commissie van Rapporteurs» naar aanleiding van de in die begrooting gebragte wijzigingen , besloten heeft. Vorder heeft de Kamer bepaald welke wets-ontwerpen zullen behandeld worden na de afdoening van dat omtrent den aanleg van Staatsspoorwegen en vóór dat de leden voor weinige dagen op reces zullen uiteengaan. Onder deze ontwerpen behooren die waaromtrent de verslagen heden werden uitgebragt.
---

