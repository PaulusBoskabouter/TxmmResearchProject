OFFICIEEL GEDEELTE. (Staatsblad no. 63.) WET van den 6den April 1875, tot vaststelling der begrooting van uitgaven ten behoeve van de voltooijing van het vestingstelsel voor de dienst van 1875.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen , die deze zullen zien of hooren lezen, salut! doen te weten: Alzoo Wij in overweging genomen hebben, dat ingevolge de wet van 3 December 1874 (Staatsblad n°. 193), houdende bepalingen omtrent het beheer der gelden, bestemd tot voltooijing van het vestingstelsel, eene afzonderlijke begrooting van de uitgaven voor dit onderwerp voor de dienst van 1875 bij de wet behoort te worden vastgesteld ; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De begrooting van uitgaven ten behoeve van de voltooijing van het vestingstelsel, aangewezen bij de wet van den 18den April 1874 ( Staatsblad n°. 61), wordt voor de dienst van 1875 vastgesteld als volgt: Artikel 1. Jaarwedden, toelagen en daggelden voor tijdelijk in dienst zijnde civiele ingenieurs, opzigters en teekenaars, toelagen voor officieren en opzigters der genie, reis- en verblijfkosten, bureau- en lokaalbehoeften, aankoop van instrumenten, kaarten en verdere benoodigdheden f 40 000 Aitikel 2. Nieuwe werken met al hetgeen kan geacht worden daartoe te behooren; het herstellen, veranderen en verbeteren van bestaande werken met den aankleve van dien, aankoop en onteigening van gronden, afkoop van regten , kosten en ongelden bij aankoopen en overeenkomsten , het doen van grondboringen, waterpassingen , opmetingen, enz., een en ander betrekking hebbende tot verbetering van de Nieuwe Hollandsche waterlinie, te weten: 1°. Voortzetten van het verbeteren van de vesting Naarden f 500 000 2°. Verbeteren van de vesting Muiden, waarvoor gerekend wordt noodig te zijn . 200 000 3°. Verbeteren van de vesting Weesp, waarvoor gerekend wordt noodig te zijn . 50 000 4°. Verbeteren van het fort Uitermeer, waarvoor gerekend wordt noodig te zijn . 50 000 5°. Verbeteren van het lórt op de Biltstraat , waarvoor aanvankelijk wordt uitgetrokken 50 000 6°. Het maken van eene bergplaats voor het opleggen van materieel in het fort Blaauwkapel , waarvoor gerekend wordt noodig te zijn 10 000 7°. Het maken van een wachthuis in de batterijen aan den Overeindschen weg, waarvoor gerekend wordt noodig te zijn ... 34 000 8°. Verbetering van de stelling van Honswijk, waarvoor aanvankelijk wordt uitgetrokken 150 000 9°. Verbeteren van de stelling bij Everdingen en van het werk aan het Spoel, waarvoor aanvankelijk wordt uitgetrokken 100 000 10°. Verbeteren van deinundatie-middelen bij Tiel , aan 't Spoel en bij de Klop , enz., en van gemeenschapswegen , waarvoor aanvankelijk wordt uitgetrokken 300 000 11°. Betalingen voor reeds aanbestede werken betreffende verbeteringen aan de verdedigingswerken van Naarden, Muiden, Uitermeer, Blaauwkapel, Ever dingen en Vuren 350 000 1 794 000 Artikel 3. Nieuwe werken met al hetgeen kan geacht worden daartoe te behooren, herstellen, veranderen en verbeteren van bestaande werken met al hetgeen geacht kan wordeD daarmede in verband te staan, een en ander t tot verbetering van de stelling van Helder: 1°. Verbeteren van het fort Kijkduin, waarvoor aanvankelijk wordt uitgetrokken f 200 000 2°. Verbeteren van de kustbatterij Kaaphoofd en fort Erfprins. Aanleg van eene batterij op den dijk nabij het Meteorologisch observatorium, waarvoor aanvankelijk wordt uitgetrokken 350 000
3°. Verbeteren van de Oost-batterij , waarvoor aanvankelijk wordt uitgetrokken . . f 200 000 4°. Het doen van grondboringen, waterpassingen , opmetingen , enz 5 000 Artikel 4. Aanleg van werken tot dekking van rivierovergangen en opneming van troepen, herstellen , veranderen en verbeteren van bestaande werken met al hetgeen geacht kan worden daartoe te behooren of daarmede in verband staande: 1°. Aanleg van een sperfort bij Zutphen, waarvoor aanvankelijk wordt geraamd. . f 200 000 2°. Aanleg van een sperfort bij Zwolle, waarvoor aanvankelijk wordt geraamd. . 150 000 3°. Het doen van grondboringen , waterpassingen , opmetingen, enz 1 000 755 000 Artikel 5. Onvoorziene uitgaven 351 000 60 000 Totaal . . . . f 3 000000 Artikel 2. Tot dekking der uitgaven, begrepen in de bij artikel 1 dezer wet vastgestelde begrooting, wordt aangewezen: de som van drie millioen gulden, beschikbaar gesteld bij hetVIIIste hoofdstuk der begrooting van Staatsuitgaven voor het dienstjaar 1875. Artikel 3. Wanneer de som, uitgetrokken voor een der onderwerpen van uitgaaf, begrepen in de artikelen 2 , 3 en 4 van het 1ste artikel dezer wet, ontoereikend mogt worden bevonden, kan het ontbrekende, met inachtneming van het voorschrift van het 2de lid van art. 24 der wet van den 5den October 1841 ( Staatsblad n°. 40), aangevuld worden door overschrijving uit den post voor onvoorziene uitgaven, in hetzelfde artikel voorkomende. Artikel 4. De in den loop van het jaar 1875 opkomende behoeften, de voltooijing van het vestingstelsel betreffende, welke hare omschrijving niet vinden in de artikelen van genoemde begrooting, worden op den post voor onvoorziene uitgaven aangewezen. Die uitgaven worden bij de rekening omschreven en verantwoord in zoovele posten, als zij gelijksoortige onderwerpen betreffen. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten , collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 6den April 1875. WILLEM. De Minister van Oorlog, Weitzel. Uitgegeven den zestienden April 1875. De Minister van Justitie, van Lïnden van Sandenburg.
---

(Staatsblad no. 64.) WET van den 6den April 1875, tot verhooging van het achtste hoofdstuk der Staatsbegrooting voor het dienstjaar 1875.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut 1 doen te weten: Alzoo Wij in overweging genomen hebben, dat het noodzakelijk is, voor de uitgaven tot voltooijing van het vestingstelsel, de begrooting van de Staatsuitgaven voor het dienstjaar 1875 aan te vullen; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Artikel 58 van de XVIIde afdeeli.ng van het VHIste hoofdstuk der begrooting van de Staatsuitgaven voor het dienstjaar 1875, vastgesteld bij de wet van 16 Januarij 1875 (Staatsblad n^. 9), vervalt en wordt vervangen door het volgende: Artikel 58. Dekking der uitgaven, begrepen in de begrooting voor de voltooijiDg van het vestiDgstelsel , dienst 1875, f3 000 000.
Hat totaal van de XVIIde afdeeling wordt nader gebragt op vier milKoen négen honderd vier en negentig duizend vier honderd vijftig gulden (f 4 994 450) en het totaal van hot VlIIste hoofdstuk op twintig millioen zeven honderd en twee duizend negen honderd en dertien gulden vier en vijftig cents (f 20 702 913,54). Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 6den April 1875. WILLEM. De Minister van Oorlog, Weitzel. Uitgegeven den zestienden April 1875. De Minister van Justitie, van Lynden van Sandenburg.
---

