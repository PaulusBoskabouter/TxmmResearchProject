INHOUD VAN HET BIJVOEGSEL:
1". De Buikerconventie; 2°. buitenlandsch nieuws; S'. advertentiën.
---

DE GEBREKEN VAN HET EQUIVALENT.
Bij velen, die in ons blad van eergisteren de uitvoerige akte van beschuldiging hebben gelezen, door B. en W. uitgebracht tegen de plaatselijke directe belasting , is ongetwijfeld de vraag gerezen: //Hoe is het mogelijk geweest, dat zulk eene heffing bijna twintig jaren is gehandhaafd" F Men zou er kunnen bijvoegen: //Hoe is het mogelijk geweest, dat zij werd vastgesteld en door het hooger bestuur goedgekeurd"? Inderdaad zijn de bezwaren tegen het zoogenaamde equivalent — voor het eerst in 1856 by afschaffing van den accijns op het gemaal vastgesteld — reeds van oude dagteekening. De strijd tegen zijn verkeerde grondslagen is in den boezem van dea gemeenteraad zelf gevoerd, toen jaren geleden tegenover de heffing eener verteringsbelasting de aanslag naar het werkelijk inkomen door een groot aantal leden, doch niet door de meerderheid, werd voorgestaan. Ook bij de Regeering rezen bezwaren tegen de bekrachtiging. De gemeentewet eischt een hoofdelijken omslag volgens //grondslagen, die voor een redelijken maatstaf van het inkomen der ingezetenen der belastingschuldigen te houden zijn," en verbiedt uitdrukkelijk uitsluitend daarvoor een of meer grondslagen der personeele belasting aan te nemen. Toch nam men in de hoofdstad en elders, de grondslagen der personeele belasting als factoren voor de zoogenaamde inkomstenbelasting. Te Amsterdam zijn het de huurwaarde, de dienstboden, het mobilair en de paarden; men liet enkel de vensters, deuren en haardsteden weg, en omdat de gemeentewet niet uitsluitend een of meer grondslagen van het personeel wil hebben overgenomen, werd er als vijfde grondslag, //de talrijkheid van het gezin", bijgevoegd. Daar het bezit van zeker getal minderjarige kinderen echter den aanslag doet verminderen, kan men bezwaarlijk zeggen, dat deze grondslag een middel is, om tot de kennis van het vermoedelijk inkomen te geraken. Het is slechts een geschikt middel om hem, die een groot gezin te onderhouden heeft, minder zwaar te treffen dan dengene, die bij oen gelijk inkomen geen of minder kinderen te zijnen laste heeft. Maar ter berekening van het inkomen zelf is h«t aatuurlyk ten eenenmale ongeschikt. Het equivalent is dan ook inderdaad slechts een vermomde verhooging der personeele belasting, geheel in strijd met de bedoeling van de gemeentewet. Maar de wensch, om de stedelijke accijnsen af te schaffen, maakte dat over dit bezwaar werd heengestapt en daarbij kwam nog de tegenzin, die velen hadden tegen een werkelijke inkomstenbelasting. Talrijk zijn de gebreken, die, behalve dit wettelijk bezwaar, de bestaande helling aankleven. Grootendeels liggen deze gebreken aan het stelsel zelf, aan het berekenen van het inkomen der ingezetenen naar gegevens , die volstrekt geen redelijken maatstaf daarvoor opleveren. Om een huis van zekere huurwaarde te kunnen bewenen, om het van een meer of minder weelderig mobilair te kunnen voorzien, om een of meer dienstboden of paarden te houden, moet men wel in het genot van zeker inkomen zijn, maar een rechtstreeksch verband, in cijfers met eenige nauwkeurigheid uit te drukken, bestaat tusschen deze verteringen en het werkelijk inkomen niet. By beperkte inkomsten is nog eenigermate te bepalen, welk gedeelte daarvan in den regel voor huur — verreweg de voornaamste grondslag der heffing — wordt uitgegeven, maar bij hen die hun inkomen bij tal van duizenden berekenen , loopt de verhouding zeer uiteen, zóózeer dat elke becijfering moet falen. Hoe wilt ge bij huizen, die ƒ1500 en meer huurwaarde hebben, uit het bedrag der huren de inkomsten berekenen? Is het ongeveer 7—11 maal zoo hoog als de huur, gelijk de bestaande verordening aanneemt of is het twee, vier, zes, wellicht tienmaal meer? Dit gebrek wordt nog verdubbeld door de wijze, waarop de huurwaarde is vastgesteld. Ons gemeentebestuur behoefde zich daarvoor al zeer weinig moeite te geven. De verordening bepaalt namelijk, dat de huurwaarde, voor de rijks personeele belasting aangenomen, ook voor de plaatselijke directe belasting zou gelden. Men zag op tegen de kosten en moeielijkheden eener behoorlijke schatting en bleef daarom tot grondslag der berekening cijfers houden, die gedeeltelijk voor meer dan 40 jaar vastgesteld en dus geheel verouderd zijn. Ware dit bij alle perceelen in acht genomen, dan zou althans de onderlinge verhouding niet zijn veranderd. Maar dit was het geval niet. De nieuw gebouwde huizen worden namelijk volgens de huurwaarde van het oegenblik geschat en bij ieder perceel, dat een anderen bewoner krijgt, heeft ook een nieuwe schatting van gemeentewege plaats. Nu zijn het juist de grootste perceelen, die het minst van bewoners verwisselen. Daar bleef de huurwaarde dus op het lage cijfer van 1833, terwijl juist by de kleinere huizen allengs de huurwaarde is gestegen. De onevenredigheid tusschen de berekening van het inkomen der middenklassen en dat der meer gegoeden steeg daardoor in niet geringe mate ten nadeele der eersten, die juist minder draagkracht hebben. Het aannemen der huurwaarde als voornaamste grondslag — de overigen leveren slechts '/« op van het geheele bedrag der vermoedelijke inkomsten — heeft nog een ander nadeel gehad. Het heeft een aantal vrijdommen in het leven geroepen, waarvoor geen gegronde reden bestaat. Wie niet een woning of gedeelte van eea woning van ƒ 80 huurwaarde of hooger bewoont, betaalt niet mede en menigeen komt zoodoende vrij, die toch eenigermate tot de gemsene lasten kon en behoorde bij te dragen. Vandaar is het aantal belastingschuldigen te Amsterdam zoo bij uitstek gering in vergelijking met andere groote steden, namelijk slechts 1 op 13 inwoners, terwijl b. v. te Hamburg, met 1/5 meer bevolking en zeker niet minder armen, 1 van de 6 ingezetenen belasting betaalt. De zeer kleine inkomsten behooren natuurlijk vrijgesteld te blijven, maar er is zeker geen grond om hen, die een zij 't ook geringe bijdrage kunnen geven, vrij stellen, en nog minder hen, die deor bijzondere omstandigheden geen of een geringe huur betalen, doch volstrekt niet ongefortuneerd zijn. Te Dordrecht, Zwolle, 's-Hage, Leeuwarden, Groningen, Middelburg, Haarlem en Leiden bedragen de laagste aanslagen ƒ 2.50 of minder. Te Amsterdam echter is niemand, die beneden ƒ 6 bijdraagt, ofschoon de percentage meestal niet veel uiteenloopt van die in da andere plaatsen geheven wordt. Blijkbaar werkt de grondslag der huurwaarde ook in dat opzicht gebrekkig; hij laat stellig duizenden onbelast, die bij een ander, zuiverder stelsel ook het hunne tot de behoeften der gemeente zouden moeten bijdragen.
Maar het duidelijkst ziet men, hoezeer de directe belasting onbillijk en gebrekkig werkt, als men de uitkomsten nagaat. Volgens de rekening over 1874, zouden alle Amsterdammer» te zamen in dat jaar niet meer dan bijna 28 millioen inkomen gehad hebben of ƒ 97 voor elk ingezetene, terwijl die cijfers voor Hamburg bedragen ver boven 100 millioen gulden of ƒ 300 per hoofd. Voor den Haag, dat eveneens een verteringtbelasting heeft, wordt het gezamenlijk inkomen op 19 millioen berekend , ofschoon de bevolking geen derde van die der hoofdstad bedraagt. Blijkbaar is de Amsterdamsche berekening geheel en al verkeerd en is het den wetgever, die de verordening vaststelde, op verre na niet gelukt, den redelijken maatstaf tot schatting der inkomsten te vinden. Dit nu zouten slotte weinig schaden, indien de fout voor alle klassen gelijk ware. Het is immers onverschillig of een ingezetene, die 1 ton inkomen heeft, slechts voor ƒ25,000 is aangeslagen, als maar de inkomsten van alle zijne medeburgers ook slechts voor £ van haar wezenlijk bedrag worden berekend. Dit is echter geenszins het geval. Niemand wordt te Amsterdam geacht — althans volgens de kohieren — meer dan ƒ 40,000 inkomen te trekken, ofschoon er natuurlijk, zeker niet minder dan te Middelburg, Zwolle, Groningen, Leeuwarden, Arnhem en Dordrecht millionairs zijn, die verre boven dat cijfer, ja , wel tot vier of vijfmaal zooveel ontvangen. (*) Zulk een aanmerkelijk verschil is bij de lagere klassen niet aan te nemen, en het gevolg daarvan is, dat hoe hooger inkomen men heeft, des te minder men in de belasting naar verhouding bijdraagt Deze gebreken zijn zóó gewichtig dat het, naar onze meening, niet mogelijk zal zijn, het stelsel der directe belasting te handhaven. Hoe men de toepassing ook wijzige, altijd zal de berekening, die op de huurwaarde als bijna uitsluitende basis berust, hoogst gebrekkig blijven en een onredelijk raden zijn. B. en W. schijnen zich dan ook van de toekomst van dat stelsel geen groote voorstellingen te maken. Immers zij wenschen met eene commissie uit den Raad te overwegen of er een gesehikt middel te vinden is, om dat stelsel voor goed te verlaten. Wij meenen wel te kunnen voorspellen, dat de slotsom van dat onderzoek zal zijn : óf handhaving der gebrekkige huurbelasting, maar met een poging tot wegneming van eenige gebreken — gelijk B. en W. reeds als voorloopigen maatregel voorstellen — öf invoering eener werkelijke inkomstenbelasting, met eigen aangifte of ambtelijke schatting. De laatste bestaat niet alleen in vele aanzienlijke gemeenten van ons land, maar ook in een groote handelsstad als Hamburg en in vele groote steden van Duitschland reeds lang en wordt er zonder bezwaren gehandhaafd en gedragen, zoodat zij ook voor Amsterdam niet onraadzaam schijnt. Of echter de voorloopige wijziging, door B. en W. voorgesteld, het doel niet voorbijstreeft, is eene andera vraag, die moeielijk is te beantwoorden, ook weder emdat de huurwaarde zulk een gebrekkige grondslag is. Er zullen zeker vele klachten opgaan van personen, die niet gaarne meer dan thans betalen, ofschoon zij geenszins boven hun werkelijk inkomen worden aangeslagen. Die klachten verdienen geen gehoor. Maar wèl is het mogelijk, dat de gelijktijdige verhooging èn van huurwaarde èn van den factor van vermenigvuldiging, bij sommige klassen der verordening tot een hoogeren aanslag van het inkomen leidt, dan de meeste personen, daartoe behoorende, inderdaad hebben. Daaruit zou dan volgen, dat de factor langzamer behoort te stijgen. De ondervinding, vooral die uit de reclames, zal dit moeten leeren, maar zij zal, gelooven wij, opnieuw aan den dag brengen, dat het geheele stelsel vicieus en onhoudbaar is. (*) B. en W. hebben reeds in twee buurten X en AA 42 bewoners ontdekt, die meer daa ƒ 40,000 inkomen zouden hebben, volgens eene gewijzigde berekening uit de huurwaarde. Daaronder sijn zelfs twe®, die meer dan ƒ 80,000 te verteren hebben.
---

BINNENLAND.
AMSTERDAM, Woensdag 15 September. In Italië is onlangs het denkbeeld geopperd, om in het volgend jaar de herinnering te vieren van den slag bij Legnago (29 Mei 1176.) De Univers beweert, dat dit denkbeeld algemeen bijval gevonden heeft en een terugslag is op het Hermansfeest onlangs in Duitschland gevierd. Het blad verheugt zich reeds bij voorbaat over dit feest, want (zegt het) de overwinning te Legnago was niet minder een Katholieke, dan eene Italiaan sche, daar aan het hoofd der Lombardische liga (die te Legnago de overwinning behaalde op de Duitsche legerscharen van keizer Frederik Barbarossa) een Paus stond, namelijk paus Alexander III. Die daartoe lust heeft kan er met den Ünivers over twisten, of de everwinning te Legnago inderdaad eene Katholieke overwinning kan worden genoemd. Zeker echter is, dat ze niet als zoodanig door de groote meerderheid van de Italiaansche natie zal worden gevierd. Altijd indien ze -wordt gevierd. Indien Italië zijne bevrijding van vreemde overheersehing vieren wil, dan zouden geschikter data te kiezen zijn dan deze, die ten slotte in dit opzicht slechts eene zeer tijdelijke beslissing gaf. En wil men eenvoudig eene hatelijkheid tegenover de Duitschers, dan kan men iets anders bedenken, dan te zeggen: //Herman heeft in het Teutoburgerwald de Romeinen, onze voorvaders verslagen; welnu, te Legnago versloegen wij uwefvoorvaders onder Barbarossa." Met deze hoofdgedachte zou het feest al even weinig algemeenen bijvinden, als met die andere van de Univers, dat onder de verbondenen va n Legnago een Paus was. De geest van den tijd echter schijnt sterk voor zulke eeuwfeesten; te Bern vierde men pas een nooit gevierd eeuwfeest, ter herinnering aan een lang vergeten overwinning op zoogenaamde Engelsche huurtroepen: (Bende van Ingelram de Coucy, verslagen in 1375); de mogelijkheid bestaat dus, dat men ook in Italië nog eens den slag van Legnago opwarmt. De grondtoon van dat feest echter zal dan altijd zijn blijdschap in het heuglijk bewustzijn, dat de Italiaansche bodem thans voor goed bevrijd schijnt te wezen van de overheersching van den vreemdeling, die al te lang en al te druk zich in 'slands zaken mengde. Men is nu eindelijk baas in zijn eigen huis en het is niet vreemd, indien men dit bij elke gelegenheid tracht te herdenken. De Duitschers doen het eveneens op hun Sedanfeest en wij Nederlanders deden het herhaaldelijk bij de viering der merkwaardigste dagen uit den bevrijdingsoorlog. Het kan met zulke feesten te druk loopen, maar opmerkelijk is toch, dat bij allen dezelfde, bij uitstek vredelievende gedachte ten grondslag ligt. Bij al die feesten toch verheugt- men zich er over, dat de gesteldheid der natie tegenover
het buitenland is geworden wat ze is; men wenscht niets vuriger, dan dat _ze zoo blijve; men haakt niet naar veranderingen, die in dit verband gelijk staan met veroveringen ten koste van het buitenland. Die blijken van tevredenheid, door zoo velen gegeven, zijn bemoedigend voor de toekomst en een spoorslag voor degenen, die nog niet tevreden zijn, om eens na te gaan, of ze inderdaad wel redenen van ontevredenheid hebban en of ook bij hen niet de tegenwoordige staat van zaken bifcer maar wordt gelaten, gelijk die is. In Frankrijk schijnt men meer en meer tot dit bewustzijn te komen. Emile de Girardin althans, heeft in de trance eei'e reeks opstellen geschreven, die minder opmerkelijk zijn zouden dan nu, indien de Girardin een eigen meening had. Heeft hij die werkelijk, dan houdt hij ze op verwonderlijke wijze geheim, want doorgaans schrijft hy eenvoudig zooals op ieder gegeven oogenblik de meeste Franschen denken. En dezelfde man, die in 1870 voorspelde, dat de Duitschers met kolfstooten over de grenzen zouden worden gejaagd, predikt thans den Franschen, dat zij den tegenwoordigen staat van zaken voor lief moeten nemen en hun rampen alleen te wijten zijn aan de omstandigheid, dat zij dit niet reeds vroeger deden. Frankrijks ergste vijanden (zegt Girardin) zijn de Franschen zeiven geweest en nu te gaan zitten wrokken over geleden leed is de slechtste staatkunde, die men volgen kan. Rusland wrokte niet over de mogendheden, die in 1854 partij voor de Turken kozen; Oostenrijk wrokte niet over Sadowa. Waarom zou Frankrijk anders doen. Het streven der natiën, om te vereenigen , wat nooit had moeten worden gescheiden is niet tegen te gaan. De Duitsche eenheid bestaat en zal door Frankrijk niet worden verbroken. Dat Pruisen Frankrijk zwak wenscht is een droombeeld. Integendeel een krachtig Frankrijk zou voor Duitschland een steun kunnen zijn tegen Rusland. Dan komt bij Girardin weer de oude Adam boven. Hij zou het blijkbaar niet onmogelijk vinden, dat Duitschland en Frankrijk vrienden werden, indien maar (tot schadeloosstelling voor den Elzas) bij Frankrijk, België wierd gevoegd, wat eigenlijk by Frankrijk behoort en toch maar eene //Engelsche uitvinding" is. De Girardin schijnt te gelooven, dat dit wel bij minnelijke schikking gaan kon, want hij dringt er sterk op aan, dat Frankrijk alle gedachte aan verovering laat varen; zich ontwapene en voortaan slchets poge de eerste te zijn op het vreedzaam gebied van handel en nijverheid. Gansch logisch kan men dezen gedachtengang niet noemen, maar zoo nauw moet men bij Girardin nooit zien, en het blijft opmerkelijk, dat. de grondtoon van zijn opstellen zoo vredelievend is. Opmerkelijk vooral, gelijk wij zeiden, omdat de Girardin stellig uitspreekt, wat door een zeer groot aantal Fran; 'tien wordt gedacht. Daartca is trouwens d-lle redi«: . m begint nu in Frankrijk al het drukkende der n5t_.»>e militaire wetten te gevoelen en velen gaan twijfelen, of ten slotte al die lasten, moeite en kosten wel noodig zijn. Het militarisme heeft den militairen geest in Frankrijk niet weinig doen verminderen en hoe langer te meer komt men daar in de vredelievende stemming, waarvan de opstellen van de Girardin en andere zaken, die reeds vroeger werden behandeld, zulke opmerkelijke teekenen zyn.
Indische begreotlng voor 1876. Aan de memorie van toelichting wordt nog het volgende ontleend: Openbare werken. Uitvoerig wordt bij de verbetering der havenwerken te Batavia stilgestaan. Het rapport van de heeren Caland en Waldorp wordt bij de begrooting overgelegd. Het vastgestelde plan strekt: een haven aan te leggen te Tandjong Priok, die met een spoorweg van 10 KM. en een prauwenkanaal van 8 KM. met Batavia wordt verbonden. Dichter bij Batavia is geen goede haven te verkrijgen, om technische bezwaren. Do kosten, op 29 millioen begroot, kunnen echter tot 16 Millioen worden verminderd door voorshands slechts één binnenhaven-bassin en één droog dok aan te leggen. Voor 1876 wordt als begin van uitvoering 3 ton uitgetrokken. — De werken tegen overstroomingen zijn in den aanvang belemmerd door bezwaren bij onteigening en gebrek aan dwangarbeiders, wegen» de behoefte in Atjeh. — Voor den stuwdam in Bezoski is, volgens de laatste berichten, weder 2 ton noodig. — De waterwerken in Dernak zullen niet meer dan 4 millioen kosten; voor 1876 wordt 41/3 ton uitgetrokken. — Post- en telagraphie zijn In 1875 geheel vereenigd; de nieuwe organisatie kost schijnbaar ƒ 36,952 meer dan ae vroegere. — Voor den spoorweg Soerabaja—Pasaroean—Malang wordt / 4,026,000 tot aanleg en ƒ 196,000 tot voorbereiding der regeer i n g sexploitatie aangevraagd. Oorlog. De raming is ƒ 1,889,560 hooger dan 1875, vooral wegens Atjeh, daar I2Vs ten meer noodig is voor aankoop en vervoer van materiaal daarheen. Daarentegen wordt ƒ 440,060 minder vereischt voor uitzending van militairen; men acht 2000 man voldoende tegen 3126 in 1875. De voornaamste maatregelen, die een verhooging veroorzaken zijn vooral gelegen in de werving en de verbetering van den geneeskundigen dienst. Wat de werving betreft, wil de Begeering de vooruitzichten van den Indischen militair verbeteren. De gagementsregeling wordt gewijzigd met 1877, doch zij, die vóór dat jaar met paspoort gaan, zullen zonder dienstverkorting toch reeds in het genot van den maatregel treden. De handgelden en premiën bij reëngagement worden tijdelijk verhoogd. — Wat den geneeskundigen dienst betreft, om een voldoend aantal militaire geneeskundigen te verkrijgen, is verbetering van vooruitzichten noodig; er zal nu zijn 1 kolonel-chef, 5 dirig. offic. v. gez. Ie kl., 8 id. 2e kl., 45 off. v gez. Ie kl., 99 id. 2e kl., 1 le apotheker (majoor) , 1 id. (luit.-kol.), 5 apoth. 1ste kl., 21 2de kl. en 11 3de kl.; de inkomsten worden verbeterd door toelagen, met verplichting om de civiele praktijk waar te nemen. Deze maatregelen kosten 1 ton. Verder wordt ƒ 60.000 gevraagd voor reorganisatie der veld- en bergbatterijen en ƒ 125,800 voor kader en een bewakings-detachement van 14 officieren en 200 minderen te Ngawie en een kleiner te Klatten. Marine is met ƒ 1,334,104 verhoogd, bijna uitsluitend wegens Atjeh; voorbuitengewone aanvulling van materieel wordt/840,000 gevraagd. Een deel der Europeesche bemanning zal wegens behoefte aan personeel, door inlanders worden vervangen. Middelen in Nederland. De verkoop van koffie wordt geraamd op 750,000 pikol tegen 49 cent per 1/» KG. (2 cent meer dan 1875); Banka-tin op 72,500 pikol ad ƒ 50 per 50 KG. (/ 5 minder dan 1875); uitkeering der spoorwegen ƒ700,000. Middelen in Indiê. Opium ƒ 5,218,200; in- en uitvoerrechten, accijnsen enz. ƒ5,900,000, landrente ƒ 16,300,000 (13 ton boven 1875), afstand van woeste gronden en huur ƒ 297,276. in eigendom ƒ 183,624; verkoop van koffie op Java ad ƒ 49 per pikol, op Samatra 125,000 pikol 1ste soort en 6000 2de soort. Overzicht van de opbrengst der middelen (hoofdsom en opcenten) ever de maand Augustus 1875, in vergelijking gebracht met de opbrengst over hetzelfde tydvak van 1874. (Raming voor 1 maand ƒ 6,980,313.95). 1875. 1874. Directe belastingen ƒ 2,086,363.321/a ƒ 2,173,193.921/a In- en uitgaande rechten « 433,342.88 » 481,892.311/2 Accijnsen « 3,003,388.461 /2 r 2,480,721.25 Waarborg en bel. der gouden en zilveren werken » 31,224.92 u 30,210.17 Indirecte belastingen » 1,246,509.281/2 « 1,168,425.091/2 Domeinen » 71,363.66 r 113,351.52 Posterijen .« 243,454.16l/ 2 « 216 333.67 Rijkstelegrafen u 63,681.671/2 " 58,814.621/2 Staatsloterij « — Akten voor jacht en visscherij.» 29,997.25 n 30,445.— Loodsgelden...* » 96,710.08% » 92,062.22i/s Totaal ƒ 7,306,305.01 ƒ 6,845,449.79Va
De opbrengst der rijksmiddelen over de 8 verloopen maanden was ƒ 56,765,643.551/2, of ƒ923,000 meer dan % der raming en ruim 2 ton meer dan over hetzelfde tijdvak in 1874. De directe belastingen hebben reeds ƒ267,000 meer dan 1874 in de schatkist doen vloeien, maar bij de raming voor 8 maanden zijn zij nog ƒ 937 000 ten achter. De aanzuivering van vele aanslagen in de laatste maanden des jaars, zal dit nadeelig versehil doen verdwijnen. De in- en uitgaande rechten bleven nog ƒ 126,000 bij 1874 en achter, terwijl zij de raming met slechts ruim ƒ 37.000 overtroifen. De afschaffing der vuur-, ton en bakengelden (die ƒ130.000 minder dan in 1874 opbrachten) is natuurlijk de reden van dit verschijnsel. Want de in- en uitvoerrechten zeiven gaven ƒ2500 meer dan 1874 en ƒ126.000 boven de raming. De accijnsen leverden ƒ 21,527,767.82, d. i. ruim 9 ton boven de raming voor 8 maanden en 14 ton meer dan 1874. De suikeraccijns gaf 8 l / s ton, het gedistilleerd 43/* ton, zout ƒ35,009, zaep ƒ60,000, geslacht ƒ 63,060 meer dan 1875. De wijnaccijns bracht ƒ 4ö 000, bieren en azijnen ƒ 5000 minder op dan in het vorige jaar. De indirecte belastingen leverden ƒ12,614,881.031/2 of 98/4 ton meer dan de raming, mpar 14 ton minder dan 1874, toen de successierechten een buitengewoon hoog cijt'er bereikten (in de 8 maanden 22 ton mear dan in 1875). De overig® zijn hooger dan het vorige jaar en wel de zegelrechten ƒ 65,000, de registratierechten ƒ 532,000, de hypotheekrechten ƒ 52,000. De posteryen gingen de raming reeds met ƒ 184,000 en de opbrengst van 1874 met ƒ163,000 te boven. De rijkstelegrafen gaven ƒ 12,000 meer dan in 1874, doch ƒ 2500 beneden de raming; de loodsgelden bleven ƒ83,000 bij 1874 en ruim 1 ton bij ae raming ten achter. Ten slotte staat de rekening, na aftrek der directe belastingen en het verschil door de afschaffing der vuur-, ton- en bakengelden veroorzaakt, voor 1875 niet ongunstig. De overige middelen brachten reeds 2 millioen boven de raming op , en ƒ65,000 meer dan 1874. Zoo schitterend als het afgeloopen jaar zal de nitkomst dus niet zyn, maar de minister van financiën zal in zijne redevoering bij de aanbieding der staatsbegrooting toch mogen aannemen, dat de dienst van 1875 ongeveer 3 millioen boven de raming zal opleveren. In de Staats-Courant van heden is opgenomen het verslag nopens de vordering der werken tot verbetering van den waterweg van Rotterdam naar zee, over de maand Augustus jl. In die maand hebben van den nieuwen.vaarweg gebruik gemaakt: Uit zee 249 stoomen 97 zeilschepen, naar zee 262 stoom- en 152 zeilschepen, te zamen 511 stoom- en 249 zeilschepen, dus is het geheel 760 schepen, waaronder de stoomschepen Maas, Pollux en Aeton, met 54 decimeter, en P. Caland, met 55 decimeter diepgang. Gedurende de eerste 8 maanden van het jaar maakten van den nieuwen waterweg gebruik 4553 schepen, metende te zamen 1,852,029 ton, tegen 698 schepen, metende] te zamen 340,069 ton, van het Voornsche Kanaal, een en ander zonder de vischschepen. Door het departement van koloniën is medegedeeld de volgende opgave van gesneuvelde en gewonde Europeesche militairen van de BZi>££ ,: ticE$ire macht te Atjeh, sedert 22 Juli 11. (34ste vervolg). Gesneuveld: A. G. Schröder, 2de luit. der artill., A. H. M. Wiggers de Vries, korporaal. Gekwetst: H. P. C. van den Abeelen en W. van Eyzeren, beiden sergeants; P. A. Festen, J. B. Scherrer, H. L. Dircki en H. Doyen, alle vier fuseliers. Van dr. W. Doorenbos' Voorlezingen over geschiedenis is by de Erven F. Bohn, te Haarlem, het laatste stuk verschenen. Het handelt over het gewichtige tijdvak 1815—1848. In slechts 160 bladzijden doet de schryver ons een blik slaan in de vele en velerlei gewichtige gebeurtenissen, die in dat 33-jarig tijdperk zijn voorgevallen. Reeds daaruit blykt, dat ook dit stuk geen aaneengeschakeld geschiedverhaal bevat, maar evenals de vorige slechts eenige^tafereelen schetst, die echter wegens de belangwekkende wijze van behandeling, veel beter inzicht in den loop der gebeurtenissen geven, dan menig lijvig geschiedboek. Naar wij vernemen, heeft de algemeene Nederl. vrouwenver eeniging Tesselschade een besluit genomen , dat gewis aller deelneming en ondersteuning verdient. Ten einde dames, die betrekkingen zoeken, behulpzaam te zijn, zal een register worden aangelegd, waarin de namen en verdere bijzonderheden van haar, die zich aanmelden, worden opgeteekend. Aan belanghebbenden zal de gelegenheid worden gegeven bij de afdeelingsbesturen inlichtingen uit dit register te verkrijgen. De samenstelling van dit register en de directie is voor Amsterdam aan mevr. Wolterbeek—Broms, lid van het afdeelingsbestuur, opgedragen. Te Rotterdam is gisteravond op eene vergadering in beginsel besloten tot het oprichten van een fonds voor weduwen van werklieden en voor werklieden die tot arbeiden ongeschikt zijn. Men was algemeen van meening, dat het fonds geen toekomst heeft, tenzij de medewerking van meervermogenden worde verkregen. § GRONINGEN, 14 Sept. Met leedwezen vernemen wij, dat dr. Francken, hoogleeraar in de letteren te Groningen, sinds eenigen tijd Ongesteld is, en dat de ongesteldheid van dien aard is, dat hij zijn colleges vooreerst niet zal kunnen hervatten. * MIDDELBURG, 14 Sept. Heden wordt de minister van justitie alhier verwacht, naar men verneemt, om de gevangenissen te inspecteeren. Morgen is er diner by den Commissaris des Konings, waarop verschillende rechterlijke en andere autoriteiten zijn genoodigd. § MIDDELBURG, 14 Sept. De Maatschappij tot Exploitatie van Staatsspoorwegen heeft zich bereid verklaard om mede te werken, dat een der bergplaatsen aan den spoorweg alhier worde ingericht voor den opslag van goederen, die hier langs den spoorweg van buitenslands zullen aangebracht of van hier daarheen verzonden worden, mits de kosten van inrichting dier bergplaats, ameublement, verwarming en verlichting niet voor hare rekening komen, en het doorloopen van wagens onder douane-versluiting en het vervoer van goederen op vracht-, volg- of doorvoerlijsten slechts zal worden toegestaan voor wagens, beladen met 5000 KG., of voor dat gewicht de vracht wordt betaald. De minister van financiën heeft, daar die inrichting van bedoelde bergplaats tot douane-lokalen uitsluitend is in het belang van den handel alhier, den inspecteur der directe belastingen, in- en uitgaande rechten en accijnsen in die provincie uitgenoodigd, te dier zake met B. en W. in overleg te treden. Deze hebben advies gevraagd aan de Kamer van Koophandel en Fabrieken te dezer stede, welke laatste in hare hedennamiddag gehouden zitting omtrent deze zaak rapport heeft uitgebracht. De conclusie daarvan strekt ten zeerste tot aanbeveling van het voorstel, als zijnde vooral voor den groothandel van zeer groot belang, terwy'1 de kosten voor de gemeente wel geen bezwaar kunnen opleveren. Wat het ameublement betreft worden
zij begroot op ƒ 100 a 200 'sjaars, terwijl dia van verwarming en verlichting van lokalen zullen varieeren, naar gelang er gebruik van de inrichting zal worden gemaakt. De Kamer heeft dan ook besloten, om B. en W. te adviseeren, dat de inrichting alhier zeer wenschelijk is; dat de eisch, dat de gemeente een deel der noodzakelijke kosten voor hare rekening neme, door de omstandigheden is gemotiveerd, en dat het te verwachten nut der inrichting ten volle de niet belangrijke verhooging der gemeente-uitgaven rechtvaardigt» Met belangstelling wordt alsnu een voorstel van B. en W. aan onzen gemeenteraad te gemoet gezien. * HERTEN, 14 Sept. De heer J. H. Janssen herdacht gisteren zijn 25jarig wethouderschap in deze gemeente; van vele zijden ontving hij gelukwenschingen, en des avonds werd hem door de zangsocieteit een serenade met fakkellicht gebracht.
---

De feestviering der Holiandsche Maatschappij vaa Fraaie Kunsten en Wetenschappen.
Gisterenavond heeft de Holiandsche Maatschappij de rij harer feesten gesloten. We zouden den man wel eens willen zien, die van de schitterende soirée in het Park een eigenlijk «verslag" durfde geven. Het zou een barbaar moeten wezen, iemand die geen hart heeft voor het schoone, die geen greintje zin bezit voor de heerlijkste poëzie, iemand, die om u een denkbeeld te geven van den geur der roos, blaadje voor blaadje lostrekt en wegwerpt, die om u een indruk te doen ontvangen van de teedere schoonheid van een vlindervleugel, de kleurstofjes wegblaast. En ontblader nu eens, zoo ge durft, de prachtige rozen, die de Holiandsche Maatschappij gisterenavond haar gasten aangeboden heeft. Der Bose süsser Duft genügt Man braucht sie nicht zu brechen — Und wer sich mit dem Duft begnügt, Dem wird ihr Dom nicht stechen, sprak de Perzische dichter Mirza Schaffy, die het wel weten kon, en we kunnen het met hem zeggen, ook zonder de beide laatste van zooveel practische wijsheid getuigende regels over te nemen. Want het is onze innige overtuiging, zell's Nurks — en Nurks was bijzonder sterk op dit punt — zou geen doorntje hebben kunnen ontdekken aande rozen, die ons vereerd werden. Wij hebben een diepen indruk ontvangen van het groote organisatietalent van dea man, of de mannen, die dit feest hebben ontworpen en tot een zoo gelukkige uitvoeriDg gebracht. *0 Amsterdamsche afdeeling der Holiandsche Maatschappij" — zoo mocht een der dankbare gasten aan het souper te recht uitroepen — uo Amsterdamsche afdeeling der Holiandsche Maatschappij, wat zijt ge gezellig, wat weet ge goed feest te vieren. «Gezellig en feestelijk," we gelooven dat we daar inderdaad üe bcititj tv'i-jrdon Lobben, hei be&ü geschikt ora feenigsïüus, dia bij benadering, het karakter van de soiréa in het Park aan te duiden. Nu we den volgenden morgen nog eens al wat we genoten ons in herinnering brengen — bonte mozaïek van den kaleidoskoop, die ons oog voorbijschiet — krijgen we telken* dien indruk weer. En dat, schoon er honderden bijeen waren! Keeds terstond gaven de bouquetten, die aan ieder der dames bij het binnenkomen werden aangeboden, een feestelijke stemming aan het geheel. Maar hoe gezellig en feestelijk was de receptie, die in den keurig versierden wintertuin van het Park plaats greep, waar schilden de geschiedenis der Maatschappij, de '/hauts faits et gestes" ia herinnering riepen, en waar een Bilderdijk, een Byron, een Boileau, een Corneille, een Lafontaine, een Destouches, een Schiller, een Goethe in spreuken aan den wand on* de groote lessen voorhiel den, waarnaar kunst en wetenschap zich te regelen hebben; waar Amstels Mannenkoor, dat ten volle den dank van den Voorzitter der Holiandsche Maatschappij verdiend heeft, met Deckers en Eickholtz als solisten er bij, op vosrtreffelrjke wijze enkele harer schoonste liederen en de feestcantate van de Lange ten gehoore bracht. Gezellig en feestelijk was de wandeling door het helder verlichte Park zelf, waar als onwillekeurig de stap zich regelde naar het maatgeluid, door het orkest van Stumpff aangegeven; was het bezoek aan de "Nationale tentoonstelling van hedendaag. sche Kunst-, Fabriek- en Handwerksnij verheid", die, zooals men weet, thans in de groote zaal van het Park gehouden wordt. En wat zullen we zeggen van de tombola, waaraan alle dames deelnamen, die een aantal harer de gelukkige eigenaressen maakte van de keurigste boek- en plaatwerken, beeldjes, bustes of photographieën! Wat van het gedicht van dr. E. Laurillard: De Wetenschap en de Kunst, waardoor hij zich geen gouden medaille, maar de frissche kroon van aller dank heeft verworven, en dat door mevr. Kleine-Gartman en mevr. S. de Vries, in antiek costuum, word voorgedragen op een wijie, als men dat van onze beide grootste tooneelspeelsters gewoon is! Wat zullen we zeggen van het soupé, waarmede de Maatschappij de maat harer gaven heeft volgemeten, waar een zoo prettige toon heerschte en het genot van keurige spijzen en geurige wijnen vaak door geestigen kout verhoogd werd! We zeggen er niets van. We zullen de roos niet ontbladeren Het is misschien reeds erg genoeg, dat we de verschillende blaadjes, waaruit zij bestaat, hebben aangewezen. Bovendien er zou, indien we breed al die heerlijkheden gingen schilderen, in dat bedrijf zekere wreedheid liggen tegenover hen, die niet het voorrecht hadden tot de gasten der Maatschappij te behooren of om allerlei redenen afwezig moesten zijn. Toch kunnen we niet geheel zwijgen. Er was zoo veel schoons en liefelijks, dat zelfs de dooden gingen spreken, en de reeds lang gestorven Haagsche afdeeling, haar grijze maar bloeiende Amsterdamsche zuster kwam geluk wenschen, die — men vergeve de vergelijking — als Ninon d'Enclos het geheim toont te bezitten, om drie achtereenvolgende geslachten te betooveren. Een menigte van gelukwenschingen en groeten werd aan het souper der Maatschappij en der Amssterdamsche afdeeling gebracht. We gewagen er niet van. Toasten willen gehoord, niet gelezen worden. Maar wel gewagen we van onzen Ten Kate, wiens »eenig talent" van improviseeren — zooals de Voorzitter het te recht genoemd heeft — weer op zoo schitterende wijs aan het licht trad. Zoo iemand, dan behoefde hij niet te vreezen, dat men hem, toen de stroom der verzen, die aan zijn lippen ontrolde, ophield te vloeien, zou wijzen op die spreuk van Lafontaine , welke ook aan den muur prijkte: „Ne forijons point notre talent." Evengoed als van de aanwezigheid van het talent, was ieder evertuigd, dat hier van geweld aandosn geen spraak was. En wat we van dit alles nu mede naar huis genomen hebben? Het zij ons vergund dit te laten zeggen door »de Kunst" en de Wetenschap", die in het gedicht van den heer Laurillard optraden. DE KUNST. Klein is op de kaart der landen, Nederland! uw grondgebied; Maar aan meters en hun veelvoud, Hangt de ware grootheid niet. Toon u groot, door dit te toonen, Dat de Kennis is een macht, Die, al breken koningskronen, En al vallen vorstentronen, Nooit ten onder wordt gebracht.
DE WETENSCHAP. Kleiner dan yan vele Staten, Neerland! is uw legerlfist; Maar 't is 't cijfer niet der krijgers, Dat op ware grootheid wijst. Toon ii groot, door te openbaren, Dat de Kunst bevat een kracht, Dis de macht trotseert der jaren, En, door 't Goede en 't Schoon 1 te paren, Zegent, tot in 't nageslacht. DE KUNST. Ja! zoo wij uw' grond bewand'len, Als twee zusters, hand aan hand, Vrij, maar met elkaar verbonden Door een frisschen bloemenband, — 'tZal uw heil zijn en uwe eere Voel dat, Volk van Nederland! We gelooven zeker, dat. het volk van Nederland dit meer en meer gevoelen zaL We meenen ook in deze feestviering de voorteekenen daarvan te mogen zien. 't Is immers onloochenbaar waar, dat In 't roerleden ligt het heden, In het nu wat worden zal. Wij gelooven zeker, dat het zijn zal. zooals Ten Kate aan het slot zijner improvisatie zoo goed gezegd heeft: //En de kind'ren onzer kind'ren, Als wij zijn ter rust gegaan, Heffen dan in dsze zalen Nog eens 't blijde feestlied aan." Wij mogen niet eindigen zonder een weord van hartelijken dank aan da Hollandsche Maatschappij van Fraaie Kunsten en Wetenschappen. Zij leve, groeie en bloeiel
---

