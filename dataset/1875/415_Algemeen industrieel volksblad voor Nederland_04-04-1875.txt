SMAAK.
Ofschoon over de eigenschappen der zintuigen reeds veel geschreven is, en deze dus vrij algemeen bekend zijn; door ieder met meer of minder zelfbewustzijn toegepast worden; is daarom toch niet minder rusteloos de zinnelijke waarneming voortdurend werkzaam, tengevolge waarvan ook de kennis dier eigenschappen toeneemt. Dikwerf worden daardoor dingen die in verouderde handboeken over zielkunde omtrent de zintuigen worden geleeraard als onjuist erkend, en geheele zielkundige theorien, die op die onjuiste waarnemingen gebouwd waren, omvergestooten. Zoo heeft van lieverlede de wetenschap velerlei verschijnselen ons geopenbaard, die voormaals door de verbeeldingskracht der menschen geheel anders verklaard werden dan later door het gebruik der zintuigen. Van de vijf zinnen zijn evenwel de reuk en den smaak ook nog in den modernen tijd met minder achting bejegend dan gezicht, gehoor en gevoel; en ofschoon ’t waar zijn mag dat de drie laatstgenoemde gewichtiger functien uitoefenen dan de beide eerstgenoemde, is dit nog geen geldige rede óm de diensten, die zij ons bewijzen, gering te achten. Wij willen daarom een en ander opteekenen van hetgeen geleerde natuuronderzoekers in den laatsten tijd omtrent de zintuigen in ’t algemeen en den smaak in ’t bijzonder hebben bekend gemaakt. Voordat wij dit doen willen wij trachten de vraag te beantwoorden, wat wij onder zinnen en een zintuig te verstaan hebben. Wanneer wij ons van die vraag rekenschap geven dan is ’t eerste antwoord: dat zij ons de verscheidenheid onzer indrukken doet onderscheiden. Ofschoon niet in staat met juistheid te omschrijven wat indrukken zijn, weet toch ieder wat men er onder verstaat. Onder de indrukken zijn sommigen van anderen daardoor onderscheiden, dat het verstand aan de gewaarwording van sommige indrukken onmiddelijk een of ander uiterlijk voorwerp verbind, welks tegenwoordigheid als oorzaak geld. Deze indrukken zijn zinnelijke gewaarwordingen. Anderen daareutegen zijn niet als de werking van eene uitwendige oorzaak te beschouwen, onder de laatste bijv. behoort de honger, onder de eerste eene gewaarwording van licht of schaduw. Men behoeft geen geleerde te wezen om in te zien/dat gewaarwordingen der zintuigen ontstaan, wanneer in de zenuwen van bepaalde organen iets gebeurd, dat men niet dadelijk nauwkeuriger onderzoekend toch erkend als prikkeling, wrijving, opwekking of in het algemeen als beweging, want zonder twijfel ontstond die gewaarwording uit een of andere bewegingstoestand der kleinste deeltjes. Zoo bijv. wordt men licht gewaar wanneer de zenuw-
elementen van ’t netvlies der oogen in beweging komen; geluid verneemt men bij ’t in beweging komen der gehoorzenuwen. Deze bijzondere zenuwen, die gewaarwordingen der zintuigen opwekken, noemt men zintuigzenuwen. Hunne uiteinden zijn zoo ingericht en met bijzondere apparaten verbonden, dat elke zintuigzenuw slechts door eene bijzondere uitwendige oorzaak of agentie kan worden getroffen. Zoo bijv. zijn de uiteinden der gezichtszenuwen, zooals bekend is, in der oogen achtergrond uitgebreid, en daarvóór liggen de doorschijnende lichamen van dit orgaan, zoodat regelmatig slechts de zoogenaamde lichtstralen, wélke door deze doorzichtige lichamen henendringen, de uiteinden der gezichtszenuwen kunnen bereiken. De uiteinden der gehoorzenuwen zijn in het binnenste van het oor zoo verbonden, dat zij in den regel slechts door de zoogenaamde geluidgolvingen kunnen worden in werking gebracht. In een opstel over smaak en reuk zegt prof. Eick, te Würzburg de physiologie doceerend : „Bij naïve opvatting kon men geneigd zijn te meenen dat het oog licht, het oor geluid waarnemen zou, wanneer die zintuigen in beweging komen, door lichtstralen of luchtgolving. Dit is evenwel eene grove dwaling. Immers wat heeft de gewaarwordingstoestand, die wij geluid noemen, gemeen met de voorstelling Van luchtsidderingen, of de gewaarwording van wit, rood enz., met die fijne bewegingen van het overal verspreide mediüm, dat de natuurkundigen den naam van licht gaven. Wie dit te abstract mocht wezen, kan zich overigens door dagelijks te doene waarneming overtuigen, door op zich zelf de proef te nemen dat de eigenschap van ’t gewaar worden niet afhankelijk is van de wijze waarop het betrekkelijk zintuig geprikkeld wordt. Zoo als bekend is kan men bijv. de gewaarwording van licht even goed doen ontstaan door een stoot op het oog, als door het aanbrengén van eene lichtstraal. Licht ontstaat zoodra de gezichtszenuw geprikkeld wordt, onverschillig door welk middel. De eindapparateu der zintuigzenuwen hebben nog eene merkwaardige eigenaardigheid. Zij zijn door buitengewoon lichte, aanraking te prikkelen. Wij mogen daaruit afleiden dat zij uit geheel andere stoffen zijn samengesteld, dan die waaruit de eigelijke zenuwweefsels bestaan, want dezo behoeven in verhouding tot gene reeds een duchtige stoot, om geprikkeld te worden. De stoffen waaruit deze eindapparaten der zintuigzenuwen bestaan, moeten eigenschappen bezitten, eenigszins overeenkomende met die welke ontplofbare lichamen hebben. Er moeten namelijk in deze apparaten door minime aanrakingen van bijzonderen aard in verhouding aanmerkelijke krachten vrij
komen, die daarop als prikkel op de daarmede samenhangende zenuwweefsels werken. * * * Thans tot de behandeling der smaak ons bepalend, komen wij tot de beschouwing dier zenuwdraden, welker opwekking . gewaarwordingen van deD smaak veroorzaken, en die in een deel der tong- en keel-slijm vliezen uitloopen. Slechts onder het miskroskoop kan men die eigenaardige uiterste einden, die aan de vrije oppervlakte van ’t slijmvlies liggen, waarnemen. De bijzondere eigenschappen dezer smaak-zen uwapparaten zijn: dat ze ongevoelig zijn voor mechanische beleeaiging, stoot, druk, hitte, koude en Jicht; maar zoodra ook slechts de geringste hoeveelheid stof, in het speeksel opgelost, scheikundig op hen werkt, geraken zij inwendig in beweging, en dit is daardoor waarneembaar, dat de met deze apparaten verbonden smaak-zenuwweefsels in beweging komen, en den indruk van ’t proeven veroorzaken. Tot de stoffen, welker aanraking de smaak-zeuwapparaten prikkelen, behooren onder andere azijn, keukenzout, suiker en chinine. Elk van die stoffen veroorzaakt geheel van de overigen onderscheiden indrukken. Menigeen zal dadelijk gereed zijn met deze opmerking, azijn is zuur, keukenzout smaakt zout, suiker is zoet, chinine bitter. Maar het is bekend dat de gewaarwording eener zure smaak ook bijv. door eene electrieke stroom, die door de tong wordt geleid, ontstaat. De verschillende gewaarwordingen van zoet, bitter, enz., hebben dus niet aan de chemische samenstelling eener stof, die op deu smaak-zenuwapparaten werkt, maar aan die apparaten zelf haar bestaan te danken. Onder die slechts onder ’t mikroskoop waar te nemen uiteinden moeten er zijn van verschillenden aard waarvan sommigen gevoelig voor deze en andere wederom voor andere aanrakingen, die verschillende reactien van zuur, zout, zoet, bitter enz., veroorzaken moeten. Zoo bijv. moet azijn alleen de daarvoor gevoelige uiteinden der zenuwapparaten prikkelen, en anderen, die voor suiker gevoelig zijn, werkeloos laten enz. Er zijn echter vele stoffen, die meer dan eene soort van zenuwapparaten gelijktijdig prikkelen. Zoo bijv. het bitterzout, dat gelijktijdig bitter en zout van smaak is. Deze stoffen werken dus volgens verklaring der physiologen gelijktijdig op verscheidene soorten van smaak-zenuwapparaten.
---

Op wacht.
Novelle naar het Duitsch van Berthold Auerbach. III. Het was een natte koude herfstmorgen, toen Hauenstein met zijne compagnie, den berg op marcheerde, want de Citadel lag op een berg in het midden der stad. De moren en casematten lieten Diet toe te onderscheiden, hoe groot de hoogte was en welke gebouwen daarop waren gebouwd. Een aanmerkelijk aantal gevangenen was hier ingesloten, slechts eenige weinigen wegens duels, want het jaar, waarin deze waarlijk gebeurde geschiedenis voorvalt, was het jaar 1850; de meesten waren wegens politieke vergrijpen veroordeeld. Men overzag van hier uit de gansche stad, met haar net van huizeD, de rondom gebouwde vestingwerken en daarachter de dorpen der omstreken. Hauenstein loste zijne kameraads met zijne compagnie af, liet zich de lijst der gevangenen geven en staarde lang op een naam, die doorgehaald was, maar het hoofd achterover werpend, zeide hij voor zich henen: „De majoor heeft gelijk, wij hebben niet te vragen; wat wordt er bewaakt, ammunitie of menschenlevens.” Hauenstein was vermoeid en leide zich, nadat hij de wacht had nagezien, op de britsch. Hij beval den sergeant-majoor, dat men hem in deu slaap niet zou storen;
hij (de sergeant) mocht alles naar behooren in orde brengen. Nauwlijks had hij zich echter nedergelegd, of hij werd weder gewekt. De gevangenbewaarder stond- voor hem en smeekte om bijstand. „Wat is er?,.... Is er een gevangene losgebroken?” „O ne n. Ik weet alleen, mij er niet meer uit te redden en heb den gevangenen beloofd, u bij hem te brengen.” „Ik heb niets met hem te maken.” „ Dat heb ik ook gezegd, maar de man zal zich zelven leed doen, als wij hem niet tot rust brengen, en zijn lot is zoo treurig.” „Wie is het?” „No. vijf.” Hauenstein keek eens na, het was een voormalige advokatenklerk uit een naburig dorp. Hauenstein kleedde zich snel aan en ging naar den man, in de cel. „Heer luitenant,” riep toen een man met een grauwen baard, norsch gezicht, ik word waanzinnig of ik sterf als gij mij niet helpt.” „Wat is er, wat wilt ge?” „Ik heb een brief ontvangen, mijne vrouw ligt op sterven. Zij roept met hare laatste krachten, zoo beslist mogelijk naar mij. Heer luitenant! Bij het laatste wat mij nog is overgebleven, bij het heiligste, bij de achting voor mij zelf en voor de waarheid, zweer ik u : ik ben ten tien ure weder hier, laat mij gaan, laat mij mijne zwaarbeproefde vrouw de laatste troost brengen!” „Gij weet, wat mij wacht, als ik u laat weggaan.” „Ik weet het! En daarom beloof ik u, ik wil schuldig zijn aan het zwaarste op de wereld, en dat zwaarste is, dat gij bij niemand ter wereld eenig geloof meer zult hebben, daaraan wil ik niet schuldig zijn, en wanneer ik bezwijk En daarom bezweer ik u, laat mij eenige uren vrij, ik ben ter gezetter ure weer daar. Heer luitenant, gij zijt mijn heer, maar gij zijt ook zoon! Gij hebt een vader, gij hebt eene moeder. Daar stijgt de rook op — daaraan de andere zijde, kunt gij haar zien. O! kondet ge ook de jammerkreet hooren, dien eene stervende daar uitroept, eene liefdevolle gade! Mocht het u eenmaal, als gij zulk eene minnende gade, de uwe kunt noemen, duizendvoudig worden vergolden! Als gjj voor het altaar staat, zal een onzichtbaren zegen op u nederdalen. En denk thans aan niets anders, dan dat gij een hart hebt. Ik bezweer u, eene stervende roept mij.” „Ik wil den commandant dadelijk vergunning laten vragen.” „Dat zou te laat worden.’” „Ik zal u een paar bewakers medegeven.” „Dat zou u dadelijk verraden. O! heer luitenant, gij gevoelt mijn gruwbaren toestand; hebt den moed aan iemand te gelooven, uw geloof zal gerechtvaardigd worden. Een vertwijfelde roept en eene stervende roept met
hem. Laat mij toch eenige uren vrij!” „Goed, het zij zoo! Vermorsch geene krachten meer met spreken, gij hebt ze allen wel noodig. Geef mij uwe hand.” „Hier mijne hand. Elk woord, dat ik nu nog zou zweeren, zoude eene zonde zijn. Mijne hand zegt u alles en nu, als ’t u blieft geen minuut langer uitstel, elke minuut kan de laatste zijn!” De man werd vrijgelaten en Hauenstein keerde in de wachtkamer terug. Hij dacht over het voorgevallene niet lang meer na; hij was genoeg soldaat, om zich over eene gedane zaak het hoofd niet zwaar te maken. Hij had onder den indruk van het oogenbiik gehandeld, de daad was gebeurd, en alle verdere bedenkingen overbodig. Hij beproefde te slapen, maar kon den slaap lang niet vatten; eindelijk echter behielden de jeugd en zijne vermoeienis de overhand. Hij werd gewekt; het sloeg 10 uur. „Is de man van cel No. 5 reeds weder hier?” „Neen.” „Ga naar buiten en zie, of hij op den weg aankomt. Kom echter dadelijk terug.” De ordonnants ging heen, maar kwam dadelijk weder, met de bootschep, dat hij niets zag. „Ga dan maar weder heen en kijk goed rond, ik volg u dadelijk.” Hauenstein kleedde zich aan deed zijne sjerp om en
ging op den wipbrug staan. Men kon van dat punt geheel het omliggende land bezien; hij had'daarenboven zijn verrekijker, maar toch zag hij niets. — Maar nu, nu ziet hij iets ! Daar komt de overste op zijn schimmel aangereden en achter hem de ordonnance-officier. De storm die nadert, waait reeds in het heete aangezicht, van den jongen man en hij zegt tot zichzelven: „Nu is het met me gedaan.” De overste nadert meer en meer, hij houdt stand op de brug en vraagt: „Waarom zijt gij hier?” „Heer overste, ik heb een misslag begaan een zwaren misslag. In korte woorden berichtte Hauenstein, wat hij gedaan had. „Hoe komt ge er toe, een zoo zwaren misslag te begaan? Ge weet toch wat er op staat. Ik kan u niet verschoonen. Ik heb reeds gisteren opgemerkt, dat gij voor zekere misdadigers niet zonder sympathie zijt. Ga mij |voor! Hoort ge niet? Ga mij voor, ik volg u.” Hauenstein gwg voor, met nederhangend hoofd, de soldaten traden onder het geweer, de overste steeg af, Hauenstein werd afgelost en in den wachtkamer moest hij degen en sjerp afgeven, werd Vervolgens in arrest gebracht, en dat nog wel in de cel, waar de jonge pool had gezeten. Daar waren nog de halfuitgewischte streepen aan den wand te bemerken.
Treurig en zwaarmoedig zat Hauenstein in de cel en zijne eerste gedachte was niet aan eigen leed, maar aan dat van Gabrielle gewijd. Hoe zou het haar het hart vaneen scheuren. Maar het moet gedragen worden! Welk eene onoverkoombare klove ligt er tusschen heden en gisteren! Eu hoe is het toch mogelijk, dat de man, die zoo hartroerend gesproken heeft, zoo trouweloos kan zijn. O zeker, de menschen, die het staatsbestuur willen omverwerpen, wien geen eed heilig is, die zich jegens het groote, tegen de menschheid niet trouw toonen, zullen zij het jegens den enkelen mensch doen? En de man heeft gezegd: Ik wil de schuld op mij nemen; dat gij aan niemand vertrouwen zult inboezemen. Belachelijk! die schuld kan hij licht dragen... Met de bitterheid kwamen in de borst van den jongen maD ook berouw en bewustheid van schuld. En plotseling riep hij overluid. Gij zijt dok een revolutionnair, gij hebt de wet verdraaid en verbroken, wijl gij u daartoe gerechtigd achtte. Gij hebt den rots der orde van zijne plaats zoeken te brengen, nu rolt hij verpletterend, op u neder. En dat zal nu in het geheele garnizoen van mond tot mond gaan; en het beste dat ze zullen zeggen, zal zijn: Jammer van Hauenstein, dat hij werd opgesloten. Hij was een goed soldaat, en had alle uitzicht in den generalen staf te komen. Maar het is zeker, dat hij het in ’t geheim met de opstandelingen heeft gehouden.
---

