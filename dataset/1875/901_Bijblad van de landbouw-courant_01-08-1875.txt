Bijblad van de Landbouw-Courant, 1875, N°. 15.
EENIGE VIJANDEN VAN DEN APPELBOOM, DOOR DR. J. RITZEMA BOS. 11. De kleine in een kokertje levende rups, die soms in 't voorjaar de bladeren van appel- en pereboomen vernielt. (Coleophora hemerobiella , Scop. = Ornix anseripennella , H. Tr.) (Met 4 lithographische figuren.)
In de laatste helft van April 1873, toen ik nog leeraar was aan de landbouwschool te Warffum , werd ik door een grondeigenaar uit de buurt opmerkzaam gemaakt op eene kwaal, waaraan verscheidene van zijne appelboompjes leden. De nauwlijks of nog maar halverwege uit den knop gekomen blaadjes waren grootendeels vernield. Zij vertoonden vele bruinachtige, ten deele samengeschrompelde plekjes, en wel in die mate dat vele bladeren geheel afstierven en de bommen er kennelijk onder leden. Bij nadere beschouwing bleek deze kwaal te worden veroorzaakt door een zeer klein rupsje, dat van haar lichaam in den regel alleen den kop en 't vóórlichaam vertoont, daar het geheele achterlijf in een eenigszins krom gebogen zakje of kokertje geborgen is, dat het diertje geregeld met zich meesleept. (Zie op de bijgevoegde plaat fig. 1: A de rups, B het kokertje; het streepje bij * stelt de natuurlijke grootte voor.) Deze rupsjes, die in enorme menigte op de bladeren van meestal jonge appelboomen werden aangetroffen, zijn grootendeels licht geelachtig bruin of oranje gekleurd. De kop echter is schitterend zwart; het eerstvolgende lid des lichaams , dat het eerste paar pooten draagt, vertoont aan weerskanten eene groote, donkerbruine plek, en -het volgend lid bezit aan zijn achterrand een smal, donkerbruin streepje. OVerigens. is het vrij zacht behaarde lichaam gelijkmatig bruingeel of oranje gekleurd. De vorm van het 3 á 4 mill. lange en in 't midden +. mM. breede kokertje blijkt duidelijk uit onze fig. 1, B. De kleur van dit omhulsel van het achterlijf der rups is donkerbruin, met vele witte of lichtgele spinseldraden bedekt. Het kokertje is uit twee zijdelingsche stukken samengevoegd, door de rups zelve daartoe met hare kaken uit het blad geknipt. Beide stukjes blad zijn vereenigd en ten deele omgeven door spinsel. Slechts aan de ééne zijde is eene opening gelaten, voorzien van een meestal donkerrood gekleurd, soms eenigzins naar achteren omgeslagen randje (fig. 1 6), dat geheel uit spinsel bestaat, even als een dun, insgelijks rood gekleurd vliesje, dat aan den benedenkant van het kokertje (bij a in fig. 1) is uitgespannen. – Kop en twee of drie paar pooten uit het zakje te voorschijn brengend, bewogen deze rupsjes zich zeer 15
langzaam in grooten getale over de bladeren van appelboompjes heen. Slechts enkele vond ik op vlak in de buurt staande pereboompjes; ook op groote oude appelboomen in denzelfden tuin zag ik ze slechts zelden. Alleen de jonge appelboompjes, leidboompjes en pyramiden, waren van zakdragende rupsen in grooten getale voorzien. Hoewel ik later deze diertjes nooit weer in zoo groote menigte zag optreden dat er van noemenswaarde schade kon sprake zijn, vond ik ze toch elk jaar op verschillende plaatsen in ons land terug, en wel:— behalve op appel- en perebomen ook op kerseboomen en op meidoorns, maar steeds het meest op jonge appelboompjes. Fig. 2 stelt een appelboomblad voor, waarop eene zakdragende rups gegraasd heeft. Al het groene van het blad is op de aangetaste plekken (in fig. 2 door * voorgesteld) verdwenen, en een wit of bruinachtig vliesje met vertakkingen van de nerven ziedaar al wat er van het blad is overgebleven. Om duidelijk te maken wat er eigenlijk is voorgevallen, heb ik in fig. 3 eene doorsnede geteekend van een blad. Zulk een plantendeel bestaat in de eerste plaats uit een inwendig gedeelte, het bladmoes (fig. 3, b), dat voor het leven van de plant onmisbaar is. Het bestaat, even als ieder ander plantendeel, uit cellen (fig. 3, I, 11, 111, IV enz.), en deze bevatten o. a. ieder eene menigte groene korreltjes, de zoogenoemde bladgroenkogeltjes , die doordat ze in zoo groote hoeveelheid aanwezig zijn het bladmoes groen kleuren. Deze bladgroenkogeltjes zijn de fabrieken waarin uit de bestanddeelen van de lucht nieuwe stoffen worden gevormd die de plant voor haar leven behoeft. Zoo laat het zich dus inzien, dat eene plant zonder bladmoes niet kan bestaan. Dat bladmoes is aan den bovenkant zoowel als aan de benedenzijde bedekt door een dun, uit doorschijnende, kleurlooze cellen bestaand opperhuidje (fig. 3 a en c) , dat de groene kleur van. het bladmoes doet doorschijnen. Van daar de groene kleur der bladeren. Het rupsje nu, waarvan wij boven spraken, eet het bladmoes weg, en bovendien meestal één van beide opperhuidjes; het laat dus slechts één opperhuidje en de hoofdnerven op hunne plaats. Meestal vindt men de rupsen aan den benedenkant van het blad. Dáár eten zij alles weg tot op de bovenste opperhuid en enkele bladnerfjes. Aanvankelijk grazen zij aldus ongeveer cirkelvormige plekken af; later wordt de omtrek daarvan onregelmatiger. Een blad, waar het rupsje een tijd lang gehuisd heeft, krijgt het voorkomen van fig. 2 ; terwijl in fig. 3 eene mikroskopische doorsnede is geteekend van een zoodanig blad. Uit de beschouwing van laatstgenoemde figuur blijkt, hoe bij P, waar de rups gevreten heeft, bladmoes en benedenste opperhuid zijn verdwenen, en alleen de bovenste opperhuid is overgebleven. Aanvankelijk vertoonen zich de afgegraasde plaatsen als witte, doorschijnende vlekken in het groene blad. Weldra sterft echter de daar alleen overgebleven bovenste opperhuid af, wordt bruinachtig en scheurt eindelijk; zoodat er na eenigen tijd gaten in het blad zijn gevallen. Wordt een volwassen blad zooals fig. 2 er een voorstelt op deze wijze aangetast, dan heeft de schade niet veel te beteekenen; maar worden wat in 't voorjaar van 1873 te Warffum voorkwam de nog zeer jeugdige en nog lang niet volwassen blaadjes aangegrepen, dan zijn deze spoedig geheel vernield. Hoewel men de rupsjes het meest op den benedenkant der bladeren van den appelboom en den pereboom aantreft, vond ik ze toch ook wel eens aan den bovenkant. Dan zag ik ze met hare kaken een gaatje snijden in de bovenste opperhuid. In dat gaatje werd nu de kop gebracht, en het bladmoes grootendeels weggevreten. Z66 bleef de benedenste opperhuid geheel, de bovenste grootendeels ongeschonden. Onze fig. 1 stelt, zooals gezegd , een rupsje in jeugdigen toestand voor. Wanneer de rups groeit, dan zal eindelijk het zakje of kokertje te klein worden. Toch blijft de eigenares nog een tijdlang 't zelfde huisje bewonen. Het verlengt dan het randje b (fig. 1) , eenvoudig door er een stukje aan vast te spinnen. Maar eindelijk kan het zoo van tijd tot tijd verstelde kokertje geen dienst meer doen, en nu wordt er een ander gemaakt van geheel anderen vorm. Terwijl men meestal in 't laatst van April nog kokertjes aantreft ongeveer van den vorm van fig. 1, vindt men die in Mei bijkans alle vervangen door bruine, langwerpige, aan weerszijden eenigszins samengedrukte zakjes, meestal van 6 I 7 mM. lengte. Ook deze bestaan weer uit twee stukjes blad, aan elkaar gevoegd door spinsel. Onze fig. 4 stelt een blad van een pereboom voor; daarop bevindt zich een geheel in den koker a opgesloten rupsje, dat bij b de benedenste opperhuid en het bladmoes heeft weggevreten; c stelt de natuurlijke grootte van het kokertje voor. Wanneer de rupsjes het eerste, kromme kleine zakje verlaten hebben, en het tweede, rechte, langere nog niet gereed is dan gaan zij bij het invallen van kouder weer en steeds tegen den avond haar dan geheel onbeschut lichaam verbergen tusschen de bladeken van nog niet geheel geopende knoppen. De lange kokertjes worden nooit over hei blad heengesleept, zooals de kleine. Altijd beweegt de rups zich op het voorste gedeelte van haar ligchaam, en steekt het door het zakje omhulde achterlijf schuins omhoog. Loopt of vreet zij niet, dan legt zij haar huisje voor anker; met een paar draadjes, die gemakkelijk weer worden losgetrokken, hecht zij het met de opening op het blad vast. Wanneer de rups volwassen is, in Mei of Juni, dan begeeft zij zich naar een tak of den stam van den boom waarop zij leeft, en verpopt binnen haar kokertje. In Juni komt uit de pop een motvlindertje voor den dag, mM. lang en met 14 mM. vlucht ongeveer. De vleugels zijn lang en smal, en van veel franje voorzien. Het voorste paar is wit met eene menigte zwarte streepjes en een klein zwart vlekje. Het twcede paar vleugels is lichtgrauw , eenigszins bruinachtig. Kop en borststuk zijn wit of lichtgrauw, het achterlijf en de pooten iets donkerder; de sprieten zijn zwart geringd. Gedurende den zomer legt dit motvlindertje de Coleophora hemerobiella , &op. der dierkundigen zijne eiers , waaruit nog in den herfst rupsen voortkomen. Dan echter brengen deze geene schade te weeg. Immers, de bladeren zijn dan volwassen en in groote menigte aanwezig. Het schaadt niet, dat hier en daar enkele stukjes uitgegeten worden. Spoedig ook valt reeds de winter in, en onze rupsjes blijven nu in hun huisje om den winter slapende door te brengen '). Eerst het lenteweer, dat de knoppen doet ontluiken, wekt ook de rupsjes, die nu als ze in menigte aanwezig zijn de jonge blaadjes deerlijk kunnen havenen. Zooals ik boven zei, komen de hier besproken zakdragende rupsjes wel elk jaar op verschillende boomen ') Ten onrechte kent Boiscluval aan Coleophora liemerobiella eene dubbele generatie toe. Hij zegt („Entomologie horticole" pag. 589): „II y a une seconde géneration de chenilles, au mois de Septembre , dont les chrysalides passent l'hiver pour éclore au printemps suivant." Wel zijn er in September reeds rupsjes , maar deze overwinteren als rups, en zij zelve —niet hare nakomelingen worden in 't volgend voorjaar soms schadelijk.
appel, peer, meidoorn, kers voor, meestal echter in geringe hoeveelheid. Bij eene sterke vermeerdering van deze diertjes is wegzoeken 't eenige middel. 't Spreekt van zelf, dat men daartoe niet overgaat, wanneer de zakdragende rupsjes slechts in kleinen getale voorkomen. Mogen er dan ook al eenige bladeren vernield worden, op een blad meer of minder komt het niet aan. Maar wanneer, zooals ik te Warffum zag, de nauwlijks voor den dag gekomen bladeren door massa's rupsjes bedekt zijn, dan kunnen deze voldoende wezen om den boom geheel kaal te houden, zoodat hij begint te kwijnen en van bloesem en vrucht althans niets te recht komt. In zulk een geval moet men de blaadjes laten scboonzoeken , en wel zoo spoedig mogelijk; hoe kleiner de bladeren des te eerder zijn zij vernield of althans voor den boom onbruikbaar geworden. In 't geval, waarvan ik in den aanvang van mijn opstel melding maakte, werd door spoedig en geregeld wegzoekeu ecne anders vrij aanmerkelijke schade voorkomen. Wageningen, 20 Mei 1875.
---

