OFFICIEEL GEDEELTE.
Bij Zijner Majesteits besluit van den llden Mei 1875, n°. 23, is benoemd tot procureur bij de arrondissements-regtbank te Heerenveen mr. M. M. van Heioma , advocaat aldaar. Bij Zijner Majesteits besluit van den llden Mei 1875. n°. 24, is benoemd tot procureur bij het provinciaal geregtshof in Friesland en de arrondissements-regtbank te Leeuwarden mr. G. A. Murray Bakker, advocaat te Leeuwarden. Bij Koninklijk besluit van 8 Mei 1875, n°. 18, zijn, op grond van art. 26 der wet van 13 Augustus 1857 (Staatsblad n°. 103), pensioenen verleend ten laste van den Staat aan : J. van den Bogert, gewezen hoofdonderwijzer te Oldenzaal, ten bedrage van f' 434 'sjaars; E. Mulders, gewezen hoofdonderwijzer te Bottevalle, gemeente Achtkarspelen , ten bedrage van f 467 'sjaars. Bij Koninklijk besluit van 8 Mei 1875 , n". 19, is aan A Rutgers, emeritus hoogleeraar aan de hoogeschool te Leiden , verleend een pensioen ten laste van den Staat, ten bedrage van f 3500 'sjaars, op grond van art. 43 der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n*". 64). Bij Koninklijk besluit van 12 Mei 1875, n°. 16, is, met ingang van 20 Mei e. k.: 1°. op zijn verzoek, eervol ontslag verleend aan mr. J. L. G. Gregory, als Commissaris des Konings in de provincie Drenthe, met dankbetuiging voor de vele diensten door hem in onderscheidene betrekkingen aan Zijne Majesteit en den lande bewezen; 2°. tot Commissaris des Konings in de provincie Drenthe benoemd mr. J. van Kuyk, lid der Tweede Kamer van de Staten-Generaal. Bij Koninklijk besluit van 12 Mei 1875, n°. 22, is aan den auditeur bij den schuttersraad der dienstdoende schutterij te Hoorn , mr. F. H. G. van der Hoeven, tevens de waarneming opgedragen van diezelfde betrekking bij den schuttersraad van het 6de bataillon rustende schutterij in de provincie Noordholland. Bij Koninklijk besluit van 11 Mei 1875, n°. 19, zijn benoemd tot adjunct-commies bij het Departement van Finantien de heeren: mr. H. graaf van Hogendorp, mr. A. Beaujon en jhr. mr. C. H. Beelaerts van Blokland.
---

MINISTERIE VAN FINANTIEN.
De Minister van Finantien brengt ter kennis van belanghebbenden, dat omstreeks de maand September e. k. te 's Gravenhage een vergelijkend onderzoek zal plaats hebben van candidaten naar de betrekking van adspirant-Iandmeter bij het kadaster, waartoe twintig plaatsen ter vervulling worden opengesteld. De candidaten behooren zich vóór 1 Julij e. k. bij een op zegel geschreven request tot den Minister te wenden. Na dien tijd inkomende verzoeken, worden buiten aanmerking gelaten. Het programma waarnaar het examen zal worden afgenomen, de vereischten om daartoe te worden toegelaten en de bescheiden welke bij het verzoek om toelating moeten overgelegd worden , zijn omschreven in het Koninklijk besluit van den lOden November 1874, n°. 9, opeenomen in de Staatscourant van den 21sten November 1874, n°. 276. Zij wier stukken in orde worden bevonden, ontvangen een oproepingsbrief, aanwijzende de plaats, den dag en het uur waarop zij voor de commissie moeten verschijnen. 's Gravenhage, den 12den Mei 1875. De Minister voornoemd, H. J. v. d. Heim.
---

MINISTERIE VAN OORLOG.
De Minister van Oorlog ; Gelet op art. 6 der wet van 17 Julij 1869 (Staatsblad n°. 141) tot regeling van het onderwijs bij de Koninklijke Militaire Akademie; Heeft goedgevonden te benoemen: tot voorzitter der commissie ten overstaan van welke te Breda het examen tot toelating als kadet aan de Koninklijke Militaire Akademie zal worden afgenomen, den hoogleeraar dr. J. J. de Hollander, werkzaam bij die inrigting; tot leden: c.en Isten luitenant der artillerie N. C. Grotendorst en den lsten uitenant der infanterie M. H. A. J. van Meurs, beiden werkzaam bij voornoemde inrigting;
de heeren: dr. A. van Oven, leeraar aan de gemeentelijke hoogere burgerschool te Dordrecht; dr. .T. Zaaijer Az., leeraar aan de Rijks hoogere burgerschool te Leeuwarden: dr. F. Seelheim, leeraar aan de Rijks hoogere burgerschool te Middelburg; A. P. T. Sassen, leeraar aan de Rijks hoogere burgerschool te Tilburg en de gemeentelijke hoogere burgerschool te Breda; S. Susan, leeraar aan de Rijks hoogere burgerschool te Groningen; A. S. Kok , leeraar aan de Rijks hoogere burgerschool te Roermond ; en A. D. Hagedoorn , leeraar aan de gemeentelijke hoogere burgerschool te Amsterdam; tot lid en secretaris, den lsten luitenant van het corps ingenieurs, mineurs en sappeurs W. Badon Ghijben, werkzaam bij de Koninklijke Militaire Akademie. 's Gravenhage, den 13den Mei 1875. Enderlein.
---

MINISTERIE VAN KOLONIEN.
De heer A. J. Krieger is ter beschikking van den GouverneurGi neranl van Nederlandsch Indie gesteld om te worden benoemd tot adjunct-ingenieur bij de Staatsspoorwegen op Java.
---

NIET-OFFICIEEL GEDEELTE. BINNENLAND.
De Tweede Kamer der Staten-Generaal heeft, in hare zitting van heden , 13 Mei, behandeld de navolgende wets-ontwerpen : 1°. tot bekrachtiging van de met A. Prins en P. de Baat te Sliedrecht gesloten onderhandsche ruiling van land en water \an en om de vroegere Mathildaplaten n°. 1, 2 en 3, gelegen tusschen het Gat van Visschen en den Amer onder Made en Drimmelen. Dit wetsontwerp werd zonder beraadslaging met algemeene stemmen aangenomen. 2°. Het wetsontwerp tot afschaffing van het vuur-, ton- en bakengeld en de meting van zeeschepen. De heer Teding van Berkhout bragt, namens de Commissie voor de verzoekschriften , op adressen dit wetsontwerp betreffende, verslagen uit, met welker conclusien de Kamer zich ^ ereenigde. Bij de algemeene beraadslaging werd nagenoeg algemeen de indiening van het wetsontwerp toegejuicht, doch bij die gelegenheid menige wensch geuit. Zoo werd aangedrongen op ontheffing van lasten drukkende op de binnenlandsche scheepvaart, op afschaffing van tollen op rijkswegen , vermindering van sluis- en kanaalgelden , en voorziening in de belangen van den landbouw. Ook werd het verlangen te kennen gegeven, dat alles mogt worden aangewend wat mogelijk was om de uitvoering van de wet binnen den kortst mogelijken tijd te verzekeren , en dezen stap door verdere ten voordeele van handel en scheepvaart te doen achtervolgen. Intusschen werd ook gewezen op de omstandigheid, dat, hoe wenschelijk dergelijke voorstellen in het algemeen belang ook mogten zijn, het met het oog op den toestand onzer finantien minder raadzaam was meer belastingen zonder aequivalent af te schaffen. Nadat de heeren de Bieberstein, Fabius, Saaymans Vader, Teding \an Berkhout, 'sJacob, Idzerda, Bredius, van Zuijien van Nyevelt en Heijdenrijck het woord hadden gevoerd, beantwoordde de Minister van Finantien de onderscheiden sprekers, en gaf de gevraagde inlichtingen. Na de goedkeuring der onderdeelen werd het wetsontwerp met algemeene stemmen aangenomen. 3 '. Het wetsontwerp tot afstand aan de provincie Groningen van die gedeelten der tot de opgeheven vesting Groningen behoorende werken en grachten der nabij die vesting gelegen spoorwe«gronden , die zij noodig heeft voor den aanleg van twee kanalen. De Minister van Finantien beantwoorde de in het verslag voorkomende aanmerkingen, terwijl de heer de Bieberstein terugkwam op den in dat verslag opgenomen wensch, dat de steden, die zoo langen tijd de lasten hadden gedragen aan de hoedanigheid van vesting verbonden, zoo vrijgevig mogelijk mogten worden behandeld. Na de goedkeuring der artikelen en beweegredenen werd het wetsontwerp met algemeene stemmen aangenomen. 4°. Het wets-ontwerp tot wijziging van hoofdstuk V der Staatsbegrooting voor 1874. Hierover voerden bet woord de heeren Schimmelpenninck van der Oije, van Naamen van Eemnes en de Minister van Binnenlandsche Zaken. Na de goedkeuring der onderdeelen werd het wets-ontwerp met algemeene stemmen aangenomen. 5°. Het wets-ontwerp tot beschikbaaretelling van de gelden , wegens door het Departement van Oorlog gedane verstrekkingen, dienst 1875. 6°. Het wetsontwerp tot wijziging \an hoofdstuk VII der Staatsbegrooting voor 1874. Deze wetsontwerpen werden zonder beraadslaging met algemeene stemmen aangenomen. 7°. Het wetsontwerp tot goedkeuring van het handelstractaat met den Oranje Vrijstaat.
De Minister van Buitenlandsche Zaken wijzigde art. 1 van het wetsontwerp in dien zin, dat niet het geheele art. 5 van de overeenkomst, maar slechts de beide eerste alinea's bij de wet zouden worden goedgekeurd. Na eene korte gedachtenwisseling tusschen de heeren van Zuijlen van Nyevelt en 's Jacob en den Minister van Buitenlandsche Zaken, werd het wets-ontwerp met algeraeene stemmen aangenomen. Aan de Kamer is medegedeeld : 1°. dat door de afdeelingen zijn benoemd : voor het wets-ontwerp betreffende het kanaal van Gent naar Neuzen , de heeren van Zuijlen van Nyevelt (voorzitter), de Jong, van Kerkwijk , Mackay en Tak van Poortvliet; voor de wets-ontwerpen aangaande do overdragt van het veer over de Maas, de naturalisatie van Zellekens c. s., den' afstand van vestinggronden aan Coevorden , den verkoop van vestinggronden aan de gemeente Sluis, de onteigening ten behoeve der verbreeding van de Beurssteeg te Amsterdam, en de overdragt van het veer over de Lek , de heeren: van Eek ^voorzitter), Oldenhuis Gratama, de Ruiter Zijlker, Verheijen en Tak van Poortvliet; voor het wetsontwerp tot verhooging van hoofdstuk V der Staatsbegrooting voor 1875 de heeren Rutgers van Rozenburg, van den Berch van Heemstede (voorzitter), van Naaraen van Eemnes, van der Does de Willebois en Teding van Berkhout. 2°. dat de heer Bredius gekozen is tot voorzitter der Commissie tot onderzoek der inlichtingen op het adres van den heer van Franckenberg en Proschlitz te Maastricht: 3°. dat de Commissie van Rapporteurs gereed is met haar Verslag omtrent het wet^-ontwerp tot bekrachtiging van den onderhandschen verkoop aan de Nederlandsche Hervormde gemeente te Veere van het voormalig kerkgebouw aldaar. De Kamer heeft met 34 tegen 31 stemmen verworpen het voorstel des Voorzitters, om na afloop der interpellatie van den heer Kuyper, in behandeling te nemen het voorstel van den heer Kappeyne van de Coppello c. s., omtrent den aanleg van spoorwegen voor rekening van den Staat. Daarentegen is besloten alsdan te behandelen het wetsontwerp omtrent de hondsdolheid, en daarna de conclusien van verslagen van commissien omtrent regeringsbescheiden. Do Kamer zal morgen ten 12 ure bijeenkomen. Alsdan zal onder anderen plaats hebben eene interpellatie van den heer de Bieberstein die van den Minister van Binnenlandsche Zaken wenschte te vernemen hoe het gelegen is met de aangevraagde concessien tot het exploiteren van steenkolenmijnen in Limburg.
---

