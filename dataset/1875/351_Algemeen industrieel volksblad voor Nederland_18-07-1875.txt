Buitenland.
De Alphonsisten in Spanje zetten zegevierend hunnen tocht voort. De Carlisten zijn gedemoraliseerd. Het beleg voor Renteria en voor Hernani is opgebroken. Te Santiagomundi geloofd men dat Dorregaray genoodzaakt zal zijn op Fransch grondgebied te vluchten. De Spaansche gezant in Frankrijk heeft bij het Fransche Ministerie van Oorlog stappen gedaan om ieder opaansch soldaat, tot de Carlisten behoorende, te interneeren. Latere berichten melden, dat Dorregaray geheel is ingesloten. 6
---

AMSTERDAM, 17 Juli 1876.
Nationale Tentoonstelling in het Park, in September en October a. s. Dinsdag-avond werd te Amsterdam in de Eensgezindheid een vergadering met kh. kunstenaars, schilders, beeldhouwers, architecten enz. gehouden door de commissie voor de Nationale Tentoonstelling, in Sept. en Oct. e. k. te houden in de Parkzalen te Amsterdam. Door de administratie der tentoonstelling, het technologisch bureel, werd de mededeeling gedaan dat de tentoonstelling van vele bekende mannen op ’t gebied der kunst en der kunst-industrie de medewerking ondervond, en dan ook reeds de verzekering kan geven dat deze eersteling onder de tentoonstellingen van moderne kunstindustrie hier te lande onder de beste vooruitzichten wordt voorbereid. Om de tentoonstelling van kunstvoortbrengselen als een zelfstandige afdeeliug dezer nationale tentoonstelling wel te doen gelukken achtte de administratie ’t noodzakeljjk een commissie van heeren kunstenaars uit de inzenders te doen benoemen ten einde ’t technologisch bureel ter zijde te staan bij de rangschikking der ter tentoonstelling toe te laten schilderijen van levende meesters. Door ’t bureel werd voorgesteld een commissie te benoemen van twee leden die zich een derde zouden toevoegen. Aldus werd besloten. ° Het sloopen der bruggen in de Utrechtschestraat begint op den 2n Augustus e. k. De verlaagde bruggen moeten reeds op den 13n September a. s. voor het verkeer heropend worden. De werkzaamheden op den Heiligenweg zijn thans geëindigd. De straat is nu ,van trottoirs voorzien.
Heden is de vaart door de Kattenburgerbrug voor scheden met staande mast tot nadere kennisgeving gestremd. Door een aantal bewoners en eigenaars van panden aan het Damrak gelegen, is een adres ingediend bij den Gemeenteraad, waarbij zij verzoeken, dat bij de verbreiding der straat de riolen niet zoo worden aangelegd, dat zij in het water uitloopen. Hoe ongebruikelijk hec ook schijne, na al wat in den laatsten tijd over de faecalien-quaestie is gesproken, toch blijkt het, dat al de van gemeentenwege nieuw aangelegde riolen in het water uitlozen, terwijl dit nu met geringe kosten had kunnen vermeden worden. De adressanten wijzen er terecht op, dat de toestand van het water aldaar zooveel ongunstiger is geworden, en door de handhaving van de oude sleur zal het er vooral niet beter op worden, ’t Is dus te hopen, dat alsnog maatregelen genomen worden, om althans het gedeelte van het Damrak, dat nog niet is verbreed, van andere riolen te voorzien. Ten einde onze lezers een tweede vergeefsche reis naaide Nederl. Bank te besparen, om de eerstelingen der gouden tientjes meester te worden, kunnen wij thans met zekerheid mededeelen, dat men aan de Rijksmunt te Utrecht met de voorbereidende maatregelen nog niet gereed is, en het nog wel acht dagen zal duren, eer de eerste stempelslag plaats heeft. Aan de vervaardiging der 19,000 vergulde Atchin-medailles wordt met groote spoed gearbeid ; de eerste duizendtallen zijn bereids naar ’s tlage opgezonden. —
Men meldt uit Assen, dd. 9 Juli: In de zitting der Provinciale Staten van heden is besloten, dat Gedeputeerde Staten namens de Staten een adres aan Z. M. den Koning zullen richten om aan te dringen op ondersteuning van de uitvoering van het nieuwe kanalisatieplan van de heeren Carsten, Slingenberg, c. s. Aan het hoofdbestuur van het Genootschap ter bevordering van den Landbouw in Drenthe zal eene som van ƒ500 gegeven worden, om daarvoor landbouwlezingen te doen houden. Het verzoek van 2 afdeelingen van genoemd Genootschap, om weer eene provinciale verordening op de paardenfokking in te voeren is niet ingewilligd. Tot verhooging der tractementen van de Rijks ambtenaren van den waterstaat in dienst der provincie en van de beide opzichters van den provincialen waterstaat is besloten. De begrooting der enkel provinciale huishoudelijke inkomsten en uitgaven en die betreffende het Rijks-bestuur over 1876 zijn goedgekeurd. Tevens is daarbij besloten, jaarlijks ƒ 50 meer ten behoeve van het provinciaal Museum af te staan. De zo mervergadering is daarop gesloten. In de Zaterdag gehouden zittiug der Prov. Staten van Overrijssel is door het lid van Ged. Staten den heer Junius van Hemert meegedeeld, dat de internationale commissie voor de aansluiting met de Pruissische kanalen eenstemmig is wat betreft de noodzakelijkheid van de kanaallijnen Coevorden-Picardie en Almelo-Nordhoru en in beginsel heeft voorgesteld dat ieder van de beide landen den aanleg op eigen grondgebied zal bekostigen, dat de commissie hare voorstellen aan de regeeringen heeft gedaan en een paar opmerkingen van de Neder-j landsche regeering een nieuw overleg met de Pruissische gecommitteerden heeft noodig gemaakt; dat intusschen voor de Nederlandsche gedeelten van beide kanalen concessie is gevraagd, voor het eerste door de provincie, voor het tweede door de hh. Roessingh Udink c. s.; dat voor beide de voorwaarden van concessie door den Minister van Binnenlandsche Zaken meegedeeld en, behoudens een paar opmerkingen van ondergeschikt belang, door de aanvragers aangenomen zijn.
Zondag zijn te Arnhem aangebracht de achtien veroverde stukken geschut uit Atchin, welke bestemd'zijn voor het invalidenhuis te Bronbeek. Velen hebben ze kunnen bezichtigen. Men vindt er onder van allerlei kaliber, ouderdom en afkomst; onder anderen een Engelsch stuk uit den tijd van Jacobus I met het jaartal 1617 ; een dat circa zes meter lang is; een ander ui t de dagen onzer republiek, waarvan de kroon is stukgeschoten. Het aanschouwen van die vuurmonden is reeds voor den nietdeskundige hoogst interressant; zooveel te meer zullen zij de belangstelling verwerven van de deskundigen, en wij twijfelen niet of de nadere bijzonderheden omtrent deze stukken zullen ook van historisch belang wezen. Aan den burgemeester van Monster is een prachtig gouden horlogie, versierd met eene gekroonde W, van wege den Duitschen keizer ten geschenke aangeboden, als blijk van erkentelijkheid voor bewezen diensten aan de schipbreukelingen van den Duitschen schoener Emilie in November van het vorige jaar aldaar gestrand Een ooggetuige, die evenwel, zijn naam niet noemt, zoodat wij voor de waarheid van het bericht niet durven instaan, schrijft ons: Bij het passeeren van den trein op maandag namiddag te half 2, te Duiven had het volgende plaats. Eene jufvrouw, vergezeld van haar zoontje, wilde met den trein vertrekken en liep naar de overzijde van den weg, ondanks het roepen van den wachter, dat aan de stations-
zijde moest worden ingestapt. De vrouw was doof en hoorde diens stem niet. Den trein ziende, verschrikte zij en wilde terugkeeren, maar struikelde en viel over de rails waarover de trein passeeren moest. De locomotief was in de onmiddelijke nabijheid, en het zou met haar leven gedaan zijn geweest zonder den moed en de tegenwoordigheid van geest van den pas alhier geplaatsten stationchef. Met een sprong was hij bij de vrouw, die hij greep en op een ander spoor wierp. Maar de tijd ontbrak hem om ook zich zelven te bergen, hij liet zich voorover vallen langs de rails, zoodat de voetplanken hem rakelings passeerden en stond nadat de trein voorbij was, ongedeerd weder op. Het knaapje was door den wachter gered. (A. G.) Te Sittard is Maandag 12 Juli een moord gepleegd op eene vrouw, moeder van drie nog jeugdige kinderen. Als vermoedelijken dader noemt men den man van de vermoorde, Martin Meijers, spoorwegbeambte en herbergier, oud 55 jaar. De man is na het bedrijven van den moord op de vlucht gegaan, doch, dank zij den ijver van den wachtmeester der meréchaussées, terstond opgespoord en in een roggeveld te Stockhem (België) op 3 uren afstand van Sittard, gevonden. Nadere bijzonderheden ontbreken. Alleen zegt men, dat de vrouw door slagen met een stok of geweer gedood is. Men meldt uit Leermens, dd. 13 Juli: Alhier is een vreeselijke misdaad gepleegd. Twee broeders kregen een hevigen twist, waarvan het gevolg was, dat de een een zeis greep, waarmede hij den ander een zoo hevigen slag gaf, dat deze daarop oogenblikkelijk den geest gaf. De justitie verscheen spoedig op de plaats van het misdrijf en nam den moordenaar in hechtenis, die eene volledige bekentenis aflegde. De verslagene was eerst eenige weken geleden gehuwd.
---

Eigendom.
Novelle naar het Duitsch van Mar ie van Olfers. Eines schickt sich nicht fiir Alle! Sehe Jeder, wie er’s treibe, Sehe Jeder, wo. er bleibe, Und wer steht, dasz er nicht falie. Goethe. XI. Buitenlandsche planten breidden hunne groote, weelderige bladeren en bloesems uit terzijden van de prachtige stoep, die toegang gaf tot het huis. Het was een wonderschoonen aanblik, wel instaat om iemand als Adam in verrukking te brengen. Hij stond, met de armen Op de borst, en zocht vergeefs den vorm van het oude huis voor zich te halen, en te begrijpen, hoe dat alles in zoo korten tijd kon
ontstaan zijn — daar sloeg hem iemand op den schouder, het was Lambert. — „Welkom!” zeide hij, „nu, bevalt het u bij ons? Ziet ge, dat is alles zoo met geld gemaakt, men moet het maar weten aan te wenden. Zou men niet denken, dat ik een kunstenaar was? Laat anderen het voor mij zijn, als ik het genot er maar van heb.” „Het grootste genot,” antwoordde Adam, „is het scheppen, maar trotsch dat alles zijt gij een gelukkig mensch, hier te kunnen wonen, te midden van al deze schoonheid waarbij men niet weet, of kunst of natuur het beste gedaan hebben.” — „Zie maar eerst mijne galerij, hoor mijne muziekanten,” voer Lambert trotsch voort, „alles van den eersten rang, alles mijn, want ik kan het betalen, gij dacht wel dat ik een plebejisch arbeidspaard worden zou? Neen, ééne kunst versta ik, en wel de aangenaamste, namelijk te genieten. Jammer, dat toch ten slotte geen maag, noch de geestelijke, noch de lichamelijke, alles verdragen kan, wat iemand
aangeuoaen wordt, als men rijk is. Een verdriet heb ik — ik wordt dik.” — Adam lachte. „Als dat uw grootste kwaal is!” „Eu ziek,” voegde Lambert er bij. — Nu eerst bemerkte Adam zijne opgeblazene, waterzuchtige gestalte, niet de krachtige volheid van den stevigen arbeider neef Laurens, maar eene bleeke, ziekelijke massa. „Gij moet eens iets voor u zelf gaan doen !” zeide hij.— „Ik doe te veel,” zuchtte Lambert, „men zendt m(j immer van het eene bad naar het andere.” Zij gingen het park door. De tuinier toonde hun zijne kostbaarste lievelingen uit de broeikasten, vertelde dat hij ze opgevoed had met zorg en moeite als kinderen. — (Wordt vervolgd).
---

Het vleesch-extract op de Weener- tentoonstelling. (1)
Uit berichten omtrent de in 1873 te Weenen gehouden wereldtentoonstelling blijkt, dat het gebruik en de vervaardiging van vleesch-extract nog voortdurend toenemen. Het praeparaat werd, zooals men weet, het eerst op groote schaal vervaardigd door de te Eray-Beutos in Uruguay gevestigde Liebig Extract of Meat Company, eene maatschappij, die door de bemoeiingen van den bekenden Duitschen scheikundige in het leven geroepen, nog steeds in bloeieuden toestand blijft verkeeren. Zij gebruikt voor het maken van vleesch-extract slecüts de beste stukken rundvleesch; wat niet tot extract wordt verwerkt, wordt ingezouten of aan de lucht gedroogd en als zoogenaamd tasajo in den handel gebracht. Beide laatste artikelen vinden voornamelijk in Brazilië en op Cuba ruimen aftrek. De huiden, de hoorns, het vet worden als 'zoodanig verkocht. Uit het volgende overzicht kan men opmaken, hoezeer de fabricatie van extract en ingezouten of gedroogd vleesch in het verloop van weinige jaren is toegenomen : Verkocht vleesch-extract Geslachte runderen. 1867 145,746 kilogr. 40,000 stuks. 1868 298,227 „ 70,000 1869 360,190 „ 83.000 1870 398,505 „ 90.000 1871 420,833 „ 122,000 1872 456,236 „ 160,000
Het behoeft geen betroog, dat zich in eene dergelijke fabriek als die van Fray-Bentos afval van allerlei aard tot aanzienlijke mate ophoopt. Vroeger had men de gewoonte, dien eenvoudig in het water te werpen en gaf men daardoor aanleiding tot het uitbreken van epidemische ziekten ; Buenos-Ayres en Montivideo hebben daarvan veel te lijden gehad. Sedert eenigen tijd wordt de afval der fabriek te Fray-Bentos op rationeele wijze verwerkt. Uit den beender-afval vervaardigt men een zeer grof korrelig meel, geschikt voor de fabrikatie van beenderkool en tevens ook fijn beendermeel als mest. Van den vleesch-afval maakt men een soort van vleesch-meel, dat met vrucht tot het vetmesten van varkens is gebezigd. Na de oprichting van de Liebig Extract of Meat company zijn nog andere maatschappijen van dien aard ont staan, die hunne producten op de Weener-tentoonstelling hebben ingezonden. Hieronder behooren genoemd te worden die van Montevideo, van San-Antonia in Texas, van Adelaide in Zuid-Australië en Buffle Creek in Queensland. De fabriek van Montevideo is in het bezit van uitgestrekte in den omtrek liggende bosschen en verkrijgt daardoor de noodige brandstof tot lagen prijs. Zij verwerkt dagelijks het vleesch van 200 runderen. Naar onderzoekingen van Stöckhardt omtrent de samenstelling van het extract uit de fabriek te Montevideo (1) Tijdsch. der Ned. Maats, ter bev. der Nijverheid.
en. van Fresenius omtrent die van het product der fabriek van San-Antonio zouden beide fabrikaten eene vergelijking met dat der fabriek van Fray-Bentos gerustelijk kunnen doorstaan. Q_
---

Binnenland.
Be MeeJu
Een klacht, bij de regeering ontvangen, omtrent een aanschrijving van de Pruissische autoriteit aan een in Pruissen verblijvend Nederlander, om zich aldaar te laten naturaliseeren, heeft aanleiding gegeven tot een overleg omtrent de afgifte van nationaliteits-bewijzen, voor onze in Pruissen verblijvende landgenooten bij de Pruissische regeering in te dienen, opdat hun Nederlandeischap kunne blijken en zij daar met behoud dier hoedanigheid kunnen verblijven. Dientengevolge is overeengekomen, dat aan hen, die zulks verlangen en die van hun Nederlanderschap behoorlijk doen blijken, door den commissaris des koniugs in de provincie verklaringen op zegel zullen worden afgegeven, geldig voor één jaar en bij verstrijking van den termijn jaarlijks aan een visum ter herziening te onderwerpen, waarin de kwaliteit van Nederlander van den betrokkene wordt geconstateerd «en verklaard als jdat hij zoodanig weder in Nederland moet worden toegelaten, zoodra hij dit verlangt.
De minister van Koloniën maakt bekend, dat het voornemen bestaat om drie Nederlandsche -jongelieden, die den leeftijd van twee en twintig jaren niet hebben overschreden, en die aan het eindexamen der hoogere burgerschool met vijfjarigen cursus, overeenkomstig de wet van 2 Mei 1863, hebben voldaan, practisch en theoretisch te doen opleiden tot technisch ambtenaar voor het boschwezen in Nederl. Indië, op den voet en de wijze, onder genot der voordeelen en onder de verplichtingen, omschrevsn in de beschikking van het Departement van Koloniën dd. 11 Aug. 1874, en in de Staatscourant no. 159 medegedeeld. Voorts bestaat gelegenheid tot aanwijzing van twee jongelieden om, ouder de leiding van den heer Schlegel, tolk voor de Chineesche taal in Nederlandsch-Indië, thans met verlof te Leiden, aldaar te worden opgeleid tot tolk voor de Chineesche taal in Nederlandsch-Indië. Zij, die in het bezit zijn van het getuigschrift van voldoend afgelegd eindexamen der hoogere burgerschool met vijfjarigen cursus, komen daarvoor bij voorkeur in aanmerking. De verdere voordeelen en voorwaarden deelt de Sf.-Ct. no. 159 mede. De minister van Binnenlandsche zaken; — gezien de aankondiging in de Staats-Courant van 29 Juni jl., no. 150, geplaatst naar aanleiding van de wet van 3 Juni 1875 (Stil. no. 98), waarbij, zooveel noodig, zijn bekrachtigd de bepalingen betreffende den bouw der spoorwegbruggen te Arnhem en te Nijmegen in overleg met de Rijnoeverstaten vastgesteld, onder anderen ook tot regeling van de schadeloosstelling, aan de eigenaren van zeil- en stoomvaartuigen wegens de inrichtingen voor het
strijken en weder oprichten der masten en schoorsteenen toe te kennen : gezien het koninklijk besluit van 3 Juli 1875, no. 27 ; — maakt nader bekend, dat, ter uitvoering van die bepalingen, de burgemeesters van de gemeenten Arnhem en Nijmegen zijn aangewezen ten einde, ieder voor zooveel betreft de bij zijn gemeente gelegen brug, als koninklijke commissarissen op te treden, bij wie de belanghebbende hunne rechten binnen den termijn in de bovengenoemde aankondiging vermeld, zullen hebben te doen gelden. qq
---

