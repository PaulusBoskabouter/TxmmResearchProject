OFFICIEEL GEDEELTE.
(Staatsblad n°. 165.) BESLUIT van den 8 sten September 1875, tot vaststelling van een reglement voor de scheepvaart, ter beveiliging van de beweegbare spoorwegbruggen over de Zuid-Willemsvaart en over c/e Dieze, en zulks met intrekking der reglementen, vastgesteld of aangevuld bij de Koninklijke besluiten van 24 September 1866 (Staatsblad n°. 159), 11 November 1870 (Staatsblad n°. 177), 3 Mei 1871 (Staatsblad n. 38) en 17 Junij 1873 (Staatsblad n. 80). Wij WILLEM III, bij de gratie Gods, Koning der Nederlanden, Prins van Oranje-Nassaü, Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken, van 29 Julij 1875, n°. 58, 11de afdeeling; Gezien Onze besluiten van: 1°. 24 September 1866 ( Staatsblad n°. 159), tot vaststelling van het reglement voor de scheepvaart, ter beveiliging van de beweegbare spoorwegbrug over de Zuid-Willemsvaart nabij Helmond; 2*. 11 November 1870 ( Staatsblad n". 177), tot vaststelling van een reglement voor de scheepvaart, ter beveiliging van de beweegbare brug over de JDieze in den Staatsspoorweg van Utrecht naar Boxtel; 3°. 3 Mei 1871 (Staatsblad n°. 38), tot aanvulling van het onder 2°. genoemd reglement; 4°. 17 Junij 1873 (Staatsblad n°. 80':, tot vaststelling vaneen reglement voor de scheepvaart, ter beveiliging van de beweegbare brug over de Zuid- Willemsvaart in den spoorweg van Boxtel naar de Pruisische grenzen ; Overwegende, dat wijziging van bepalingen in die reglementen wenschelijk is; Dun Raad van State gehoord (advies van 21 Augustus 1875, n°. 12); Gezien het nader rapport van Onzen voornoemden Minister, van 31 Augustus 1875, litt. A, 11de afdeeling; Hebben goedgevonden en verstaan: 1°. met intrekking van de reglementen, vastgesteld bij Onze voornoemde besluiten, vast te stellen het reglement voor de scheepvaart, ter beveiliging van de beweegbare spoorwegbruggen over do ZuidWillemsvaart en over do Dieze, zooals dat hiernevens is gevoegd; 2°. te bepalen, dat dit besluit in werking zal treden op 1 November 1875. Onze Minister van Binnenlandsche Zaken is belast met de uitvoering van dit besluit, dat in het Staatsblad geplaatst en aan deii Rand van State medegedeeld zal worden. Clarens, den 8sten September 1875. WILLEM. De Minister van Binnenlandsche Zaken, Heemskerk. Uitgegeven den acht en twintigsten September 1875. De Minister van Justitie, van Lynden van Sandenburg. REGLEMENT voor de scheepvaart, ter beveiliging van de beweegbare spoorwegbruggen over de ZuidWillemsvaart en over de Dieze. Artikel 1. Alleen de brugwachter is bevoegd de bruggen te openen of te sluiten , of eenig deel daarvan te verzetten. Artikel 2. De beweegbare bruggen worden ten dienste van de scheepvaart zooveel mogelijk geopend gehouden. Is er tijdelijk geen scheepvaart te verwachten, dan kunnen de bruggen gesloten blijven. Met het sluiten van de bruggen wordt aangevangen vijftien minuten vóór het tijdstip, waarop de komst van eenen trein is bepaald of aangekondigd. Indien door weêrsgesteldheid of andere buitengewone omstandigheden «!e sluiting vermoedelijk meer tijd dan gewoonlijk kan vorderen , wordt daarmede zooveel vroeger aangevangen als voor de tijdige sluiting noodig is. Voor werktreinen worden de bruggen gesloten na aankomst bij en verzoek tot gebruik van de bruggen. De bruggen kunnen in het belang van de dienst worden gesloten gehouden, wanneer de scheepvaart door ijs of om andere redenen niet kan plaats hebben. Alvorens over te gaan tot het sluiten der brug, geeft de brugwachter het sein, dat de doorvaart gestremd is. Bij de bruggen zijn geplaatst een seinpaal, hoog minstens 6,80 meter boven de spoorstaven , voorzien van een rood geschilderden bol, die langs den paal
bewogen wordt, en van eene lantaarn met groen en rood licht, ter hoogte minstens van 3,90 meter boven de spoorstaven. Zijn de bruggen geopend , dan wordt dit aangeduid: bij dag door den geheel opgebaalden rooden bol; bij nacht door het groen licht, gekeerd naar de zijden van de scheepvaart. Zijn de bruggen gesloten, dan wordt dit aangeduid : bij dag door den neêrgelaten rooden bol; bij nacht door het roode licht naar de zijden van de scheepvaart gekeerd. Bovendien wordt aan de brug over de Dieze de rigting van de doorvaart-openingen aangeduid door : 1\ een wit licht aan het einde van elk der beide remmingwerken van den middenpijler; 2°. een wit licht ter wederzijden langs de geopende draaibrug in het midden der lengte. Nachtseirion worden gegeven van een half uur nè, zonsondergang tot een half' uur vóór zonsopgang. Artikel 3. Bij het doorvaren der bruggen gedragen de schippers zich voor de bruggen over de Zuid-Willemsvaart naar de bepalingen van het algemeen reglement van policie voor het Nederlandsch gedeelte van het kanaal van Maastricht naar 's Hertogenbosch, genaamd de Zuid-Willemsvaart, en voor de brug over de Dieze naar de bepalingen \an het reglement van policie op de vaart van de Dieze, voor zoover die bepalingen niet met dit reglement in strijd zijn, en naar de bevelen van den brugwachter. Artikel 4. Bij het naderen der bruggen zullen de schippers bij de wederzijds gestelde afstandspalen , voorzien met het woord »langzaamde zeilen hunner schepen voorzien als bij het volgend artikel is bepaald of in de gei brengen, de ankers binnen boord brengen , den stoom geheel of gedeeltelijk afsluiten, de trekdieren zeer langzaam laten stappen en in het algemeen de vaart van het schip zoodanig verminderen, dat het >p eenen afstand van vijftig meter uit de bruggen kan worden stil gehouden, ingeval de brugwachter dit noodig acht. Deze afstand wordt ter wederzijde van de bru openingen aangegeven, op de Zuid-Willemsvaart door een stoppaal met het woord »halt", op do Dieze door merken op de remmingwerken. Bij harden wind, sterken stroom of afstrooming van de kanalen of bij snelle vaart van het schip zijn de schippers verpligt, door het achteruit brengen van een lijn of tros, of van kettingen of door het terugwerken met stoom, de vaart van het schip te verminderen en de goede rigüng er van te verzekeren. In geen geval zullen, gedurende het gesloten zijn of gedurende het sluiten der bruggen, de schepen zonder schriftelijke vergunning van den brugwachter digter dan 50 meter tot de bruggen naderen. De schippers zullen door geluidseiuen of door roepen den brugwachter tijdig waarschuwen, dat hun schip de brug nadert. Nadat de brugwachter toestemming heeft gegeven en niet vroeger, wordt het schip naar de bruggen gestuurd en zoo langzaam voortbewogen , dat geen deel van de bruggen of' van de remmingen door het stooten van het schip kan worden beschadigd. Indien door mist of andere oorzaken do bol of de lantaarn aan den seinpaal niet duidelijk te onderscheiden of niet zigtbaar zijn , zullen de schepen op 50 meter afstand van de bruggen worden gehouden, totdat van den brugwachter vergunning tot doorvaren is verkregen. Artikel 5. Bij het doorvaren van de bruggen worden de schepen met geringe snelheid bewogen, door trekdieren niet dan stapvoets , stoombooten met verminderde kracht. Zeilonde schepen zullen zoodanig van zeil verminderen, dat zij de bruggen langzaam doorvaren. De schooien zullen zooveel aangehaald en de ra's gebrast of getopt worden , dat bij het doorvaren geen touwen of zeilen met de brug- of remmingwerken in aanraking kunnen komen. Bij het doorvaren zullen van de schepen geen ankers of kettingen buiten boord hangen of liggen en andere voorwerpen niet dan zoodanig dat zij niet met de brug- of remmingwerken in aanraking kunnen komen. Hot is verboden met haken, boomen of andere voorwerpen het hout- , muur- of ijzerwerk van de brug aan te raken; de remmingwoiken, schuif houten , haalpennen of ringen zijn hiervan uitgezonderd. Het verminderen der vaart of het vastmaken der vaartuigen door het Uitbrengen van een anker geschiedt alleen, wanneer zulks onvermijdelijk is. De schippers zorgen , dat geene schade wordt toegebragt aan de vaartuigen, steigers , heijen , bokken of andere werktuigen, gebezigd voor herstelling of vernieuwing van de brugwerken of' voor uitdieping van het kaalaal of van de Dieze in eu nabij de bruggen. Artikel 6. Het is verboden : schepen in de opening van do brug stil te houden; schepen aan eenig deel der bruggen vast te leggen of te verhalen. Artikel 7. Een schip zal binnen de stoppalen of de merken op de remmingwerken , in art. 4 bedoeld, niet langer vertoeven, dan volgens het oordeel van den brugwachter noodig is. Binnen de bruggen varen de schippers elkander niet voorbij , dan met toestemming van den brugwachter.
Binnen de stoppalen of de merken op de remmingwerken, in art. 4 bedoeld, varen de schippers elkander in de rigting naar de brugopeningen niet voorbij, dan met toestemming van den brugwachter. Buiten die stoppalen of merken op de remmingwerken wachten de schippers totdat de schepen, welke zich nader bij de brug bevinden, zijn doorgevaren. Rijksvaartuigen, of die in dienst zijn van den Staat, stoombooten «n de bij openbare verordening ingestelde beurtschepen worden vóór alle andere schepen doorgelaten. Op de Zuid-Willemsvaart is de doorvaartopening van de brug in den Staatsspoorweg nabij Holmond aan de zijde van het jaagpad en van de brug in den spoorweg van Boxtel naar Gennep nabij Veghel aan de zuidwestzijde van het kanaal. Van de andere opening mag bij beide bruggen geen gebruik worden gemaakt dan met toestemming van den brugwachter. Op de Dieze houden de vaartuigen bij het doorvaren der brug de opening aan stuurboordzijde, zoodat deafvarenden de opening aan de regterzijde en de opvarenden de opening aan de linkerzijde houden. Wanneer de brugwachter bij sterken wind of hoogen water-stand, voor de veiligheid van de scheepvaart of van de brug afwijking van deze bepaling noodig acht, is hij bevoegd de doorvaart zoo te regelen, dat elk vaartuig de opening houdt, waarbij, naar gelang van de windstreek, het bestaande remming werk tot geleiding dfent. Bovendien, wanneer een zeilend of stoomend vaartuig gevaar loopt een vaartuig dat getrokken wordt te ontmoeten, moet dat zeilend of stoomend vaartuig, indien de andere brugopening vrij is, voor het vaartuig dat getrokken wordt uitwijken en die andere brugopening passeren. Is echter die andere brugopening niet vrij en zou daar eene ontmoeting te vreezen zijn, dan moet het vaartuig dat getrokken wordt buiten den stoppaal stoppen , totdat het zeilend of stoomend vaartuig gepasseerd is. Buiten deze gevallen is voor alle gelijk aankomende schepen de voorrang van doorvaren toegekend aan die van de bovenzijde komende, zoo lat die van de benedenzijde komen, op de Zuid-Willemsvaart buiten den stoppaal en op de Dieze buiten de remmingwerken moeten wachten. B j verschil beslist de brugwachter. Artikel 8, Ingeval meer dan één schip aan dezelfde zijde voor de gesloten bruggen aankomt, zullen de later aankomende op behoorlijken afstand achter de eerder aankomende blijven, ten einde geene opstopping of verwarring te doen ontstaan. Artikel 9. Bij het weder openen der bruggen varen de schepen door met vergunning van dt-n brugwachter volgens art. 4 van dezelfde zijde, naar volgorde van aankomst, en van verschillende zijden, met inachtneming van den voorrang als in art. 7 is omschreven. Artikel 10 Wanneer een schipper weigert zijn schip in de opening van of nabij de bruggen naar de aanwijzing van den brugwachter te stoppen , te bewegen of te verhalen , is deze, des noods ondersteund door den sterken arm , bevoegd, ten koste van den onwillige , het noodige te verrigten om die aanwijzing te doen uitvoeren. Artikel 11. Wanneer een vastgeraakt schip het sluiten der brug, ten dienste van den spoortrein, verhindert, is de directie der spoorwegdienst bevoegd , onder toezigt van het hoold van het bestuur der gemeente, waarin de brug gelegen is, en ten koste van den gezagvoerder of eigenaar van het schip, de oorzaak of oorzaken van die verhindering te doen opruimen. Artikel 12. Vaartuigen, waarvan het niet te vreezen is dat zij in de brugopeningen zulleu beklemd raken , kunnen onder de vaste openingen worden doorgelaten , en met bijzondere vergunning van den brugwachter ook door de beweegbare bruggen tijdens die gesloten zijn. Voor het doorvaren onder de gesloten beweegbare brug van de brug over de Dieze bij 's Hertogenbosch geldt bovendien de bepaling, dat het meest verheven deel van de vaartuigen niet hooger mag zijn dan het nulpunt van de peilschalen aan het einde der remmingwerken van deze brug, overeenkomende met etne hoogte van 3,30 M. boven den gewonen stand van de Dieze. Artikel 13. Door schepen worden in dit reglement bedoeld alle soorten van vaartuigen en houtvlotten. Door schippers worden bedoeld zij, die op het schip of houtvlot gezag uitoefenen of met de leiding daarvan belast zijn Onder brugwachter worden verstaan ook die personen , welke den brugwachter vervangen of hem behulpzaam zijn. Artikel 14. Aan den brugwachter is de handhaving van de bepalingen van dit reglement opgedragen. De brugwachter, de ambtenaren in art. 11, sub 1°. tot en met 6°., van het Wetboek van Strafvordering bedoeld, de ambtenaren van den Staat en van de spoorwegonderneming, aan wie het toezigt op de bruggen is opgedragen , de Koninklijke maréchaussóe, de rijksveldwachters en de plaatselijke policiebeambton in de gemeente, waarin de bruggen gelegen zijn , zijn met het opsporen van de overtredingen van dit reglement belast De processen-verbaal van overtreding worden opgemaakt op den eed, bij den aanvang hunner bediening afgelegd, of binnen 48 uren ten overstaan van den regter van het kanton of van het hoofd van het bestuur der gemeente , waarin de overtreding is begaan , met eede bevestigd. Artikel 15. De overtreders , tegen wie proces-verbaal is opgemaakt, mogen met de schepen hunne reis niet vervolgen , dan na ten genoegen van het hoofd van hot bestuur der gemeente, waarin de brug is gelegen , borgtogt te hebben gesteld tot verzekering van de vergoeding der door hen veroorzaakte schade. Aan de ambtenaren van den spoorweg, met de handhaving van dit reglement belast, wordt op hunne aanvraag door het hoofd van het bestuur der gemeente , waarin de brug gelegen is , en door alle ambtenaren, met openbaar gezag bekleed, bijstand verleend. Artikel 16. Als overtreding van deze bepalingen wordt ook aangemerkt het niet voldoen aan tonig bevel van den brugwachter, tot uitvoering of naar aanleiding van deze bepalingen gegeven. Artikel 17. Overtredingen van deze bepalingen worden gestraft krachtens de wet van 6 Maart 1818 (Staatsblad n°. 12). Artikel 18. Bestuurders der spoorwegdiensten stellen dit reglement verkrijgkaar bij de brugwachters tegen betaling van tien cents voor elk exemplaar. Behoort bij Koninklijk besluit van 8 September 1875, n°. 39 (Staatsllad n°. 165). Mij bekend, De Minister van Binnenlandsche Zaken, Heemskerk.
Bij Koninklijk besluit van 18 September 1875, n°. 4, is aan dr_ H. van Hall, gewezen leeraar aan de Rijks- hoogere burgerschool te Middelburg, verleend een pensioen ten laste van den Staat, ten bedrage van f 642 'sjaars, op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n ü . 64). Bij Koninklijk besluit van 28 September 1875, n°. 6, is benoemd tot burgemeester der gemeente Hellondoorn A. J. Ninaber, met toekenning van eervol ontslag als burgemeester der gemeente Wanneperveen. Bij Koninklijk besluit van 28 September 1875, n°. 8, is, met ingang van 8 October e. k., herbenoemd tot burgemeester van Achtkarspelen W. Hellema. Bij Koninklijk besluit van 28 September 1875, n°. 11, is aan de na te melden officieren bij de rustende schutterijen, op hun verzoek, eervol ontsla? verleend, als: in de provincie Noordbrabant, 12de bataillon, aan A. Burgers, als kapitein ; in de provincie Friesland, 1ste bataillon, aan J. Meintema, als 2de luitenant; in de provincie Overijssel, 7de bataillon, aan H. Fischer H.-Bz., als 1ste luitenant; in het hertogdom Limburg, 1ste bataillon, aan J. H. H. Ambrosius, als 1ste luitenant. Voorts zijn bij de rustende schutterijen benoemd: in de provincie Noordbrabant, 12de bataillon, tot kapitein J. Herselman, thans 1ste luitenant; in de provincie Friesland, 1ste bataillon, tot 2den luitenant K. Postma , thans fourrier; in de provincie Drenthe, 1ste bataillon, tot lsten luitenant jhr. J. E. H. Hooft van Iddekinge, thans 2de luitenant; tot 2den luitenant H. Fledderus , S Kooger, C. W. H. J. Timmerman en S. Oosterhoff, allen thans schutter ; in het hertogdom Limburg, 1ste bataillon, tot lsten luitenant H. van Arensbergen , thans 2de luitenant; tot 2den luitenant jhr. E. J. V. M. de Kuyper, thans schutter. Bij Koninklijk besluit van den 27sten September 1875, n°. 17, is de 2de luitenant W H. P. Mirandolle, van het 4de regement infanterie, in rang en ancienneteit overgeplaatst bij het wapen der infanterie van het leger in Neêrlandsch Indie.
---

