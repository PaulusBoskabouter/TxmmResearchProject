Openbare werken van Britsch Indie.
1 Aangaande deze werken worden in een dezer dagen •te Londen uitgegeven verslag een aantal bijzonderheden vermeld, waaraan de navolgende zijn ontleend: Tot den aanleg van het Britsch-Indische spoorwegnet heeft den eersten stoot gegeven lord Dalhousie, de laatste gouverueur-generaal namens de Britsche Oost-Indische Compagnie. In het jaar 1853 deed hij in eene uitvoerige memorie de groote voordeelen uitkomen, welke de spoorwegen voor Britsch Indie zouden afwerpen, en betoogde hij de nuttigheid om den aanleg dier wegen op te dragen aan particuliere maatschappijen, met rentegarantie over haar kapitaal van wege den Staat, eene oplossing welke hem voorkwam verkieslijk te zijn boven den aanleg rechtstreeks van staatswege. Dit beginsel word in toepassing gebracht en bezorgde aan Britscb Indie in twintig jaren tijds een spoorwegnet van 5300 Engelsche mijlen, waarvan de aanlegkosten 90 millioen ponden sterling, dus gemiddeld omstreeks £ 17,000 per mijl, hebben bedragen. Volgens lord Dalhousie’s raming zouden de aanlegkosten slechts gemjddeld £ 5000 per mijl bedragen hebben ; dat de kosten werkelijk zooveel liooger geloopen zijn, wordt hoofdzakelijk toegeschreven aan het aannemen van breed spoor; waarvan, juist wegens de kostbaarheid, sedert 1870 regelmatig is afgeweken geworden. Het ontworpen, doch lang niet voltooide spoorwegnet van Britscb Indie bestaat uit de volgende hoofdlijuen : Mo. van Calcutta over Benares, Allahabad, Delhi en Lahore naar Peshawer, met zijtakken naar Lucknow en Agra, en van Peshawer naar Kurrachee; 2o. van Bombay naar Madras; 3o. van Madras naar Carwar en Beypore ; 4o. van Beypore naar Nagapatam; 5o.*van Hyderabad naar Bombay; 6o, van Bombay over Nagpore naar eene nog niet bepaalde plaats op de oostkust. Deze hoofdlijnen dienen vooral om de voornaamste havenplaatsen in rechtslreeksche verbinding te brengen met het binnenland ; verder zijn verschillende zijtakken aangelegd of ontworpen om ouderling verband tusschen de genoemde lijnen daar te stellen of aan dezelve door aansluitingen niet het binnenland meer vertier te bezorgen. Van de kanaalwerken is het kanaal van den Ganges het allervoornaamste. Het werd in 1848 aangevangen en dient zoowel voor scheepvaart als voor irrigatie. Het hoofdkanaal is 348, de voornaamste hoofdtakkken zijn 306 en de zijkanalen meer dan 3000 mijlen lang; voor eene uitgestrektheid van meer dan drie mijlen loopt dit kanaal over eene hoogte van 9 meters, na over een aquaeduct te zijn gevoerd van 15 bogen, elk van 9 meters spanning Ook andere rivieren, met name de Indus, Cauverie en Godaveri, zijn gekanaliseerd, waardoor moerrassige en ongezonde streken in rijke en sterk bevolkte landouwen herschapen zijn geworden. Over het algemeen zijn de Britsch Indische havens
ondiep. Bombay en Kurrachee zijn alleen op de westkust voor schepen van grooten diepgang ten allen tijde toegankelijk, en bieden hun eene goede gelegenheid om zonder ligters aan de kaaijen te laden en te lossen. Dat Kurrachee zoo bruikbaar geworden is, heeft het te danken aan groote werken, ten koste van nagenoeg een half millioen ponden sterling aangelegd. Thans zijn door de gouvernements-ingenieurs nieuwe werken ontworpen, waardoor de havens van Cochin, Madras en False-Point op de oostkust mede voor de groote scheepvaart toegankelijk zullen worden gemaakt. Voor de uitbreiding der kustverlichting en van het Lelegraaphnet (hetwelk 16,000 mijlen draad bezit) zijn mede nieuwe ontwerpen bij de regeering aanhangig. Wat le kustverlichting betreft, bestaat daaraan eene dringende behoefte.
---

AMSTERDAM, 8 Sept. 1875.
Ongeveer honderd personen alhier moeten zich schuldig gemaakt hebben aan het in dienst hebben van kinderen. beneden de tien jaren, omdat zij meenden, dat zij niet tegen de wet handelden, indien zij de kinderen alléén voor en na schooltijd in dienst hadden. Tegen allen is proces-verbaal opgemaakt. „De olilant, die in „de, reis om de wereld in 80 dagen op de stads-schouwbnrg te Amsterdam een zeer belangrijke rol zal vervullen, is door het bestuur van Natura Artis Magistra” ter beschikking van de heeren Albregt en van Ollefen gesteld. ^•jue „grootheid” wordt naar den schouwburg gebracht in een voor hem gemaakt rijtuig. ’t Is voor een goed acteur niet pleizierig om met een olifant op de planken te verschijnen, want deze trekt in Amsterdam gewis de meeste attentie. Het congres der Associatie voor het Volkenrecht heeft aangenomen een voorstel der Commissie om als zijn oordeel uit te drukken, dat het de plicht is der gouvernementen, in het belang der menschelijkheid en beschaving, zich in verbinding te stellen om te geraken tot eene wederkeerige vermindering der wapeningen. Eene commissie is benoemd, om dit besluit aan de gouvernementen mede te deelen. Voorts is aangenomen eene motie, waarbij de wensen wordt uitgesproken, dat de Europesche mogendhedeh met het oog op de voortdurende wapeningen, onderhandelingen openen om een practisch karakter te geven aan de verklaring van het traktaat van 1846, om ouderhandelingen te openen vóór den oorlog aan te vangen. Aan eene commissie is opgedragen te ontwerpen eene internationale zeerechtwetgeving, speciaal met het oog op de veiligheid van personen en goederen.
Op de Internationale bloemententoonstelling te Keulen trekt de prachtige verzameling Agave’s en IJucca’s, door Z. K. H. Prins Hendrik ingezonden, de aandacht in hooge mate. De Jury heeft dan ook gemeend daaraan eene gouden medaille te moeten toekennen, in plaats van de zilveren, die als eerste prijs was gesteld. De rangschikking dezer planten, waarvoor eene eereplaats op het tentoonstellingsterrein werd ingeruimd, is met zorg geschied door de heeren Colenbrander, tuinbazen van Z. K. H. met medehulp van den lieer Jac. P. K. Gadesloot, van Amsterdam. De uitslag der beoordeeling van de even schoone verzameling Echeveria’s, mede door Z. K. H. ingezonden is nog niet bekend. Ofschoon er reeds van eenige bekrooningen der Nederlaudscbe inzendingen melding is gemaakt, kan echter de volledige lijst van alle toegekende onderscheidingen eerst in den loop dezer week te gemoet worden gezien. Ter gelegenheid van de Warnsveldsche kermis is aldaar tusschen militairen en eenige vrouwspersonen een vechtpartij voorgevallen. Een korporaal en een huzaar van het 4e reg. huzaren, werden daar.bij in de nabijheid van het dorp Warnsveld belangrijke verwondingen aan den hals toegebracht, Zbodat zij terstond onder geneeskundige behandeling in de infirmerie zijn opgenomen. Naar men zegt, zou een der vrouwspersonen de verwondingen hebben toegebracht, en is de korporaal, die de belangrijkste verwonding heeft bekomen, niet buiten gevaar, terwijl de wond van den huzaar niet zoo ernstig is, dat er levensgevaar bestaat. Misbruik van sterken drank 3chijnt ook hier weder de oorzaak te zijn. Dooide politie te Warnsveld wordt de zaak onderzocht. Zulph. Cl. Naar wij van de firma Mouton & Zonen vernemen, worden door Reynolds en Cie., te Londen pogingen ge.: daan om aphothekers hier te lande op te lichten door bestellingen van kinine en nitras argenticus; die vergezeld gaan van wissels op huizen, die niet bestaan. Men meldt uit Amsterdam, dat zij eerst eeDe menigte palingboeren hebben opgelicht en thans tot de chemicaliën zijn overgegaan. In den Haag zijn de firma M. 7 zulke orders bekend. Een ieder zij dus gewaar schuwd ! (Pharrn■ Weekbl.) In het Iersche kanaal heeft eene botsing plaats gehad tusschen twee Engelsche pantserschepen, tengevolge waarvan de Vauguard is gezonken. Het eskader verliet Donderdag-ochtend jl. de haven van Dublin om naar Queenstown koers te zetten, ’t Was ietwes mistig en langzamerhand werd het dikker, zoodat men ten een ure geen hand voor oogen kon zien. De Vauguard liep 3en zeveumijls vaart; eensklaps wordt een groot koopvaardijschip ontdekt en om een botsing te vermijden,
werd het roer naar stuurboord geworpen. Intusschen wist men niet, dat de lron Duke in de onmiddelijke nabijheid was en dat men in den koers van dit schip lag. Zoodra dit ontdekt werd, deed men alle mogelijke moeite om achteruit te stoomen, maar voordat dit werd bewerkstelligd, liep de ram van laatstgenoemd schip in de V auguard. ’t Schip maakte on middellijk veel water en dank zij de waterdichte afdeelingen was het der bemanning mogelijk zich te redden. De booten van de lron Duke werden onmiddellijk uitgezet en alles werd in het werk gesteld om te redden wat mogelijk was. De Vauguard zonk negen en vijftig minuten na de botsing in negentien vademen water; alleen de bramsteng is nog zichtbaar, ’t Was zoo mistig dat de overige schepen van het eskader doorstroomden, onkundig van hetgeen was voorgevallen. Van de Vauguard werden slechts drie booten gered en het eenig levend wezen, dat te gronde ging was een hond. Kapitein Dawkins, die het laatst van boord ging, behield volkomen zijne koelbloedigheid. Hij verklaarde, dat als de orde werd bewaard, ieder kon gered worden, gedroeg men zich in strijd met zijne bevelen dan ging alles te loor. De manschappen bleven op dek geschaard als gold het eene inspectie, niemand verroerde zich dan op bevel. Het gezonken schip werd door duikers onderzocht. Het was in 1870 van stapel geloopen en kostte £ 350,000. Het meette 6034. Thans is men ijverig bezig het te lichten.
Een ooggetuige van de voorloopige enquête te Kildwick in zake het vreeselijk ongeluk op den Middlandspoorweg, deelt het volgende mede : Deze enquête — schrijft hij — had alleen ten doel het constateeren van de indentiteit der slachtoffers, die het leven verloren hadden. Het was een afgrijselijk schouwspel, al die verminkte rompen en ledematen tentoongesteld te zien. Een der zalen van Junction Hotel, vlak bij het spoorwegstation gelegen, was er voor ingericht, en de jury hield ook aldaar zitting. Hartverscheurende tooneelen vielen bij het onderzoek voor. Zoo wekte, onder meer, een grijsaard algemeene deernis, die opgeroepen was om zijnen zoon te herkennen, een ^bloeiend jonkman van 21 jaar, die in de kracht des levens, als een toonbeeld der jeugd hem op Zaterdag verlaten had, en dien hij nu, Maandag, als een jammerlijk misvormd lijk terug zag. Toen de arme, oude oude vader zijne verklaring had afgelegd, zonk hij ineen en stortte leven loos op het overschot van zijnen lieven zoon neder. Niet minder treffend was het tooueel, toen eene moeder haren man en haren zoon met volkomen zekerheid herkende. Het was een gelukkig arbeidersgezin, waaraan de spoorwegramp den oppasseuden man en den veertienjarigen zoon, die hun reeds de kost hielp verdienen, ontrukte. De ongelukkige vrouw, blijft, zonder geldelijke middelen met vier kinderen over, waarvan het jongste slechts vijf maanden telt. De jury heeft geen zwaarder, geen schokkender taak, dan het bijwonen van zulk eene enquête. Het onderzoek der zwaarste misdaad valt, in vergelijking daaraan licht.
De nauwelijks veertienjarige dochter van den zwemmeester in Lambeth-Baths, de heer Beckwith, zwom 1 September, middags ten 5 ure, van de Londonbrug naar üreenwich, een afstaud van anderhalf uur, in 59 minuten, onder een toevloed van booten en vaartuigen, die haar dikwijls in gevaar schenen te brengen. Duizende toeschouwers op de brug van Londen, aan den oever der Theems en de Greenwich juichten het jonge meisje toe, en zelfs werden saluutschoten gelost; vooral was het gejuich groot, toen zij zich ia balletkostuum met hare lange blonde haren, in een lint zamengavat, op het dek der stoomboot aau den Londen brug vertoonde. Miss Agnes Blice Bechwith beantwoordde een en ander met een bevallige handgroet en werd te Greenwich door haren vader en haar broeder, die in een bootje de zwemster vooruit roeiden, uit het water genomen. Zoo krachtig was zij gebleven, dat zij betuigde gemakkelijk nog anderhalf uur verder te hebbeu kunnen zwemmen, daar zij zich warmer gevoelde, dan toen zij van het bootje aan de Londonbrug in het water dook. Haar gewaad was van roodkleurige lamastof, ontzet met kanten. Ofschoon portwijn en cognac waren medegenomen om haar te versterken, maakte zij van geen van beide gebruik. Ook wentelde zij zich niet op ééne zijde maar hield zich steeds aan den breede slag. Miss Beckwith werd reeds op haar dertiende jaar door haren vader tot zwemmeesteres opgeleid en gaf verscheidene voorstellingen in bad- en zweminrichtingen, waar zij eene verscheidenheid aan kunsten in het water verrichtte. Ook geeft zij reeds eenige tijd les in het zwemmen aan vele dames van den gegoeden of hoogeren stand, en de veelvuldige ongelukken, die door verschillende oorzaken overkomen aan dames, welke de zeebaden gebruiken, zijn eene groote aanbeveling voor de zwemkunst. Miss Beckwith had zich Zaterdag 11. reeds geoefend door van de Westminsterbrug naar de Blackfriarsbrug en Maandag 11. van Batterseaspark naar Batterseasbrug te zwemmen. Een der leerlingen van prof. Beckwith, van wien kapt. Webb leerde zwemmen, heeft plan den tocht over het Engelsche kanaal na te doen. Er doen zich dus alle teekenen op van eene zwemmanie.
---

HET TURKSCHE LEGER.
De bekende militaire correspondent van de Koln. Ztg. de heer von Wickede, deelt eenige intressante bijzonderheden over de Turksche armee mede. Men moet haar, zegt hij, uit een geheel ander oogpunt beschouwen dan een gedisciplineerd Europeesch leger „Indien wij het uiterlijk aanzien, de geoefendheid der soldaten en de opleiding van de officie) en van een Turksch regement met Europeeschen maatstaf meten, dan moet het oordeel zeer ongunstig uitvallen. Op een open terrein, waar goed manoeuvreren tegenwoordig het hoofdvereischte is om te slagen, zou de Turksche armee tegenover goed gedisciplineerde Europesche troepen, ten eenemale onbruikbaar zijn. Een enkel Duitsch legerkorps zou in het open veld 100,000 Turken verslaan; Maar de slecht gekleede, slecht gewapende, nietige Turksche infanterist bezit vele eigenschappen, die onder goede leiding hem tot den besten soldaat der wereld zouden kunnen maken. In de eerste plaats heeft hij verbazend weinig behoeften en is hij tegen de grootste ontberingen gehard. Een kop zwarte koffie, een kleine, harde maïsbeschuit en een handvol rijst, in water gekookt, zijn voor lieiri voldoend dagelijksch voedsel. Een stuk schapenvleescb eens of tweemaal in de week wordt als een extra
lekkernij gewaardeerd. Kleeding en uitrusting zijn even eenvoudig. Als er gebrek aan schoenen is, marcheert een geheele kompagnie met bloote voeten en zijn er geen kapotjassen, dan dragen de manschappen zonder klagen hun dunne buisjes. Gedurende den laatsten oorlog in het oosten heb ik Turksche bataljons gezien, die in geen zes maanden soldij hadden ontvangen, wier kleeding uit lompen bestond en waarbij maar zelden een officier een paar schoenen had, en in dien toestand en met een dagelijksch rantsoen, dat eeD Duitscher te weinig voor zijn ontbijt zou gevonden hebben, marcheerden zij weken achtereen over de met sneeuw bedekt» bergen van den Balkan, bivouakeerden zij midden in den storm, in sneeuw en ijs, zonder ooit te klagen. De Turksche soldaat drinkt nooit sterken drank, hij raisonneert nooit, hij gehoorzaamt gedwee ieder bevel en beschouwt alle ontberingen en gevaren als beschikkingen der Voorzienigheid, die met onderwerping moeten gedragen worden. Een ander kenmerk is zijne godsdienstfanatisme, dat hem buitengewonen moed inboezemt, en waarschijnlijk zal dit op uieuw blijken in den strijd met de „christenhonden” van Bosnië en de Herzegowina. Hoe hoog wij onze Duitsche armee schatten, het is de vraag, of 20,000 Duitsche soldaten evenveel in de Herzegowina zouden uitrichten als hetzelfde aantal Turken. Indien Duitschers dag en nacht tegen een on-
vermoeiden vijand, in een half woest land, zonder soldij en voldoend voedsel, slecht uitgerust, op heuvels en langs afgronden, in de brandende zon en in sneeuwstormen, zonder ooit onder dak te komen, zonder hout en water moesten strijden, zou hun miliiair uiterlijk spoedig verdwijnen. Verder munten de meeste Turksche soldaten uit door een aangeboren scherp gezicht, een bijna instinktmatig juist schatten van afstanden en een totaal gemis van zenuwachtige opgewondenheid. Dit is de reden, dat zij zulke goede scherpschutters kunnen zijn. In den Krim-oorlog was de Turksche infanterie grootendeels gewapend met oude, slechte vuursteengeweren en toch schoten ze beter dan Engelschen en Franschen. Het is zeer gemakkelijk hen tot goede artilleristen te maken. Even als bij de meeste onbeschaafde volken is het gehoor niet minder ontwikkeld dan het gezicht. Even als de kozakken hebben zij een aangeboren aanleg voor den kleinen oorlog, en doen uitmuntend dienst als voorposten en patrouilles, als zij een redelijk goed officier hebben, hetgeen maar zelden het geval is. Zelfs vele stafoffic.eren gebruiken nooit een kaart of eenig wetenschappelijk hulpmiddel, zoodat zij ook hierdoor te kort zouden schieten tegen goede Europeesche troepen, zelfs in een bergoorlog.
---

