OFFICIEEL GEDEELTE. (Staatsblad no. 207.) BESLUIT van den 24sten November 1875, tot wijziging van art 1 van het Koninklijk besluit van 11 Julij 1871 (Staatsblad no. 76), houdende nadere regeling van het examen voor ijker of adjunct-ijker der maten en gewigten, enz.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 10 October 1875, n°. 22, 12de afdeeling; Gelet op art. 23 der wet van 7 April 1869, waarvan de gewijzigde tekst is bekend gemaakt bij Ons besluit van 29 November 1874 (Staatsblad n°. 143); Den Kaad van State gehoord (advies van 16 November 1875, n°. 12); Gezien het nader rapport van Onzen voornoemden Minister, van den 20sten November 1875, n". 40, 12de afdeeling; Hebben goedgevonden en verstaan te bepalen: Artikel 1 van Ons besluit van 11 Julij 1871 (Staatsblad n°. 76) wordt gelezen als volgt: Tot het afnemen van het examen, voorgeschreven bij art. 23 der wet van 7 April 1869, waarvan de gewijzigde tekst is bekend gemaakt bij Ons besluit van 29 November 1874 ( Staatsblad n°. 143), wordt, telken male als dit noodig is, door Onzen Minister van Binnenlandsche Zaken eene commissie benoemd. ! De voorzitter en de leden dier commissie genieten reis- en verblijfkosten volgens de tweede klasse van het tarief, vastgesteld bij Ons besluit van 15 December 1849 ( Staatsblad n°. 62), benevens vacatiegelden. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. Het Loo, den 24sten November 1875. WILLEM. De Minister van Binnenlandsche Zaken , Heemskerk. Uitgegeven den dertigsten November 1875. De Minister van Justitie, van Lynden van Sandenburg. Bij Zijner Majesteits besluit van den 29sten November 1875, n'. 25, is aan W. Huysmans, op zijn daai'toe gedaan verzoek, met ingang van 15 January 1876, eervol ontslag verleend als plaatsvervangend kantonregter te Eindhoven. Bij Koninklijk besluit van 29 November 1875, n°. 20, is, op hun verzoek, eervol ontslag verleend: aan J. Kroese, als kapitein bij het 1ste bataillon rustende schutterij in de provincie Gelderland, en aan mr. J. J. Kuipers, als 2de luitenant bij het 6de bataillon rustende schutterij in de provincie Friesland. Tevens is aan de na te melden officieren bij de rustende schutterijen, op hun verzoek, mede eervol ontslag verleend, als: in de provincie Gelderland, 10de bataillon, aan P. Crul, als 2de luitenant; in de provincie Zuidholland, 3de bataillon, aan E. van Bork, als lste luitenant; in de provincie Overijssel, 3de bataillon, aan B. W. Frijling, als 2de luitenant; 5de bataillon, aan A. J. Leestemaker, als 2de luitenant; in de provincie Groningen, 4de bataillon, aan J. Winter, als 2de luitenant. Voorts zijn bij de rustende schutterijen benoemd: in de provincie Noordbrabant, 2de bataillon, tot 2den luitenant P. J. van der Heyden, thans schutter; 12de bataillon, tot lsten luitenant J. H. Struyk van Bergen, thans sergeant; in de provincie Gelderland, lste bataillon, tot auditeur bij den schuttersraad J. Kroese, tot dusver kapitein bij het bataillon; _10de bataillon, tot 2den luitenant G. L. van Essen, thans schutter; in de provincie Zuidholland, 2de bataillon, tot lsten luitenant P. H. van Waveren, thans 2de luitenant; tot 2den luitenant jhr. O. D. van der Staal van Piershil; 3de bataillon, tot lsten luitenant A. M. Finkenflügel, thans 2de luitenant; tot 2den luitenant J. Visser, thans schutter; 11de bataillon, tot kapitein C. de Koningh Cz., thans lste luitenant; tot lsten luitenant A. Loose, thans 2de luitenant;
tot 2den luitenant E. D. de Meester, thans schutter; in de provincie Friesland, 6de bataillon, tot 2den luitenant mr. M. van Heioma Mz., thans fourrier ; in de provincie Groningen, 4de bataillon, tot 2den luitenant J. J. Cannegieter, thans sergeant-majoor. Bij Zijner Majesteits besluit van den 23sten November 1875, n°. 37, zijn, ter zake van vijf en zestig jarigen ouderdom, de navolgende pensioenen ten laste van den Staat verleend, als: a. krachtens alinea 3 van art. 6 der wet betreffende de burgerlijke pensioenen, laatst gewijzigd bij die van den 21sten Mei 1873 (Staatsblad n". 64), aan den gewezen hoofdingenieur der marine P. F. Jansen en den gewezen adjunct-commies bij het Departement van Marine A. W. C. Domis, respectivelijk ten bedrage van twee duizend een honderd dertig gulden (f 2130) en vijf honderd twaalf gulden (f 512), met ingang van den eersten November 1875, onder intrekking van het door hen genoten wachtgeld; b. krachtens lit. a van art. 3 van bovengemelde wet, aan den gewezen opzigter bij 's Rijks kustverlichting te Kijkduin C. Kwant, ten bedrage van vijf honderd vijf en dertig gulden (f535), met ingang van den eersten November 1875 , en aan den gewezen binnenloods op het Groot Noordhollandsch kanaal C. F. Ellmer, ten bedrage van vijf honderd zes gulden (f 506), met ingang van den eersten October dezes jaars.
---

MINISTERIE VAN BUITENLANDSCHE ZAKEN.
Door Zijner Majesteits consul te la Rochelle is de heer J. Gouly aangesteld tot vice-consul te Royan.
---

MINISTERIE VAN BINNENLANDSCHE ZAKEN.
Bij beschikking van 30 November 1875, n°. 59, 12de afdeeling, is aan C. de Groot te Papendrecht, tot wederopzegging, vergunning verleend voor eene stoomsleepdienst langs de stroomen, rivieren en kanalen in de provinciën Noordbrabant, Gelderland, Zuidholland, Noordholland, Zeeland en Utrecht. De Audientie van den Minister van Binnenlandsche Zaken zal aanstaanden Zaturdag 4 dezer niet plaats hebben.
---

MINISTERIE VAN FINANTIEN.
De Minister van Finantien verwittigt de belanghebbenden, onder herinnering aan de in de Staatscourant van den 2den November jl., n°. 258, geplaatste aankondiging, dat de eerstvolgende verzending der brievenmaal voor Nederlandsch lndie, langs den weg van Napels, en verder met het stoomschip Koning der Nederlanden , van de maatschappij «Nederland", zal plaats hebben op Zondag den 5den December aanstaande, door middel van de op de volgende uren vertrekkende treinen: te 7 's morgens uit Amsterdam; te 6.25 's morgens uit Rotterdam; en te 6.15 's morgens uit 's Gravenhage. 's Gravenhage , den 30sten November 1875. De Minister voornoemd, H. J. v. D. Heim. De gewone Audientie van den Minister van Finantien zal op Donderdag den 2den December niet plaats hebben.
---

MINISTERIE VAN OORLOG.
De Audientie van den Minister van Oorlog zal op Donderdag den 2den December aanstaande niet plaats hebben.
---

MINISTERIE VAN KOLONIËN.
Ten behoeve van de afdeeling » hoogere burgerschool" van het gymnasium Willem III te Batavia, wordt verlangd: 1°. een leeraar in de Engelsche en Hoogduitsche taal- en letterkunde r die de volkomen geschiktheid bezit tot het geven van het onderwijs in de Engelsche en Hoogduitsche talen en letterkunde in de driehoogste klassen; 2°. een leeraar in de Nederlandsche taal- en letterkunde die in het bezit is van een diploma van doctor of candidaat in de letteren, of eene acte van middelbaar onderwijs; en 3°. een leeraar in de geschiedenis en aardrijkskunde, die in het bezit is van een diploma van doctor of candidaat in de letteren, of eene acte van middelbaar onderwijs. Aan de gemelde betrekkingen zijn, behalve het genot van vrije geneeskundige behandeling (mits de belanghebbende niet verder dan een
'halve paal zuidwaarts van het gymnasium met der woon zij gevestigd), en van geneesmiddelen, ook voor het wettig gezin, verbonden : a voor die sub 1°. en 2°. vermeld, een minimum-tractement van -f 375 's maands, met drie vierjaarlijksche verhoogingen van f 75 's maands, tot zal zijn bereikt een maximum-tractement van f 600 's maands; een voorloopig tractement van f 100 's maands, ingaande met den dag van inscheping tot den dag waarop het activiteits-tractement volgens de deswege bestaande bepalingen gerekend wordt in te gaan , waarop vóór het vertrek , een voorschot van twee maanden wordt ■uitgekeerd ; b. voor die sub 3°. vermeld , een minimum tractement van f 450 's maands, met drie viex-jaarlijksche verhoogingen van f 100 's maands, tot zal zijn bereikt een maximum tractement van f 750 's maands; een voorloopig tractement van f 150 's maands, ingaande met den dag van inscheping tot den dag waarop het activiteitstractement, volgens du deswege bestaande bepalingen, gerekend wordt in te gaan , waarop vóór hot vertrek een voorschot van twee maanden wordt uitgekeerd; c. voor die sub 1°., 2°. en 3°. vermeld, eene gratificatie van f 1000, strekkende voorschot en gratificatie tot bestrijding der kosten van uitrusting, en overtogt naar Batavia, als gouvernements-passagier der eerste klasse per een der via Suez vertrekkende stoomschepen, casu <quo ook voor het wettig gezin. De belanghebbenden zullen zich schriftelijk moeten verbinden tot de •onverwijlde teruggave aan 'slands kas in Nederlandsch Indie van alle gelden welke aan hen en te hunnen behoeve zullen zijn voldaan, zoo •wegens gratificatie voor uitrusting, als wegens overtogt naar Batavia, bijaldien zij binnen den tijd van vijf jaren na hunne aankomst op Java, anders dan ten gevolge van wèl bewezen ziels- of ligchaamsgebreken, buiten eigen toedoen ontstaan, uit 's Gouvernements dienst mogten worden ontslagen. Zij die genegen zijn om zich in de gemelde betrekkingen aan's lands dienst in Nederlandsch Indie te verbinden, kunnen, ter mededinging, zich, uiterlijk tot en met 20 December 1875, bij een op zegel geschreven request, tot het Departement van Koloniën wenden, onder overlegging van: 1°. een bewijs van zedelijk gedrag, afgegeven door burgemeester en wethouders hunner woonplaats; 2°. een certificaat van voldoening aan de wet op de nationale militie , afgegeven door den Commissaris des Koningsin de betrokken provincie; en 3°. hun diploma en andere bewijzen van bekwaamheid. De uit te zenden leeraars behooren zich bereid te verklaren de reis naar Batavia te ondernemen zoo spoedig mogelijk nadat zij door den Minister van Koloniën ter beschikking van den Gouverneur-Generaal zullen zijn gesteld. Zij die voor de bedoelde betrekkingen in aanmerking komen , worden vooraf onderworpen aan een geneeskundig onderzoek van wege den inspecteur van de geneeskundige dienst der landmagt, ten blijke dat zij zijn van een gezond ligchaamsgestel en vrij van voor de burgerlijke dienst in Nederlandsch Indie hinderlijke gebreken. Requesten niet op zegel geschreven noch vergezeld van de gevorderde stukken, worden ter zijde gelegd. 's Gravenhage , den lsten December 1875. De Minister van Koloniën, Voor den Minister, De Secretaris-Generaal, Henny.
---

