MINISTERIE VAN BINNENLANDSCHE ZAKEN.
De Audiëntie van den Minister van Binnenlandsche Zaken zal aanstaanden Zaturdag 13 dezer niet plaats hebben.
---

NIET-OFFICIEEL GEDEELTE. BINNENLAND.
Met ingang van den lsten Mei aanstaande zullen, ingevolge Koninklijk besluit van 3 dezer , do thans bestaande elf stellingen der genie opgeheven en vervangen worden door negen genie-commandementen, waarin hoofdofficieren , bij uitzondering kapiteins van het corps ingenieurs, voor zoo verre de fortificatiën betreft, het commando voeren onder het toezigt van den inspecteur der genie. Tot het lste commandement, dat van de stelling van Amsterdam, behooren : Amsterdam met aanlioorige forten en posten, benevens Haarlem en Hoorn. Standplaats van den commandant: Amsterdam. Tot het 2de commandement, dat der Nieuwe Hollandsche waterlinie, van de Zuiderzee langs Utrecht tot de Lek, behooren: Utrecht met aanlioorige forten, Weesp met Muiden , en do forten l«ngs de Vecht, Naardjn, Woerden met Wierickerschans , Gouda en Schoonhoven. Standplaats van don commandant : Utrecht. Tot het 3de commandement, dat der Nieuwe Hollandsche waterlinie , van de Lek tot de Merwede en door het land van Altena , tot de Nieuwe Merwede , behooren : Gorinchem met aanhoorige forten , Woudrichem met Loevestein en het land van Altena en Dordrecht. Standplaats van den commandant: Gorinchem. Tot het 4de commandement, dat van de stelling van den Helder, behooren : Helder met Texel en 't Vlie. Standplaats van den commandant: Helder. Tot het 5de commandement, dat van de stelling van de monden der Maas en van het Haringvliet, behooren : Delft met Rotterdam , 's Gravenhage met Leiden, Hellevoetsluis en Brielle Standplaats van den commandant: Delft. Tot het 6de commandement, dat van de stelling van 't Hollandsch Diep en het Volkerak en van de werken aan do Wester-Schelde, behooren : Willemstad met üoltgensplaat en Numansdorp, Vlissingen met Middelburg, Neuzen en. Ellewoutsdijk, alsmede Breda met Bergen op Zoom. Standplaats van den commandant: Breda. Tot het 7de commandement, dat der werken tot dekking van rivierovergangen en opname van troepen aan de Maas en van de zuider waterlinie, van de Maas boven St. Andries tot den Amer beneden Geertruidenberg, behooren: 's Hertogenbosch met aanhoorige forten, de stelling van Heusden , Geertruideuberg benevens Grave, Venlo, Roermond en Maastricht. Standplaats van den commandant: 's Hertogenbosch. Tot het 8ste commandement, dat der werken tot dekking van rivierovergangen en opname van troepen aan IJssel en Waal, behooren: Zutphen , Deventer met Zwolle en Kampen, Arnhem met Doesborgh en Westervoort, Nijmegen met Lent en Pannerden , benevens Groningen met Leeuwarden , Assen en Delfzijl. Standplaats van den commandant: Zutphen. Tot het 9de commandement, dat van de stelling van de Geldersche vallei met die in de Neder-Betuwe, behooren : Amersfoort en de legerplaats bij Milligen en Harderwijk, Standplaats van den commandant: Amersfoort. De Tweede Kamer der Staten-Ganeraal heeft heden hare werkzaamheden hervat. Aan de Vergadering is medegedeeld dat onder anderen zijn ingekomen : a. de navolgende wetsontwerpen , als : een tot onteigening ten behoeve van den aanleg en de verbetering van waterleidingen enz. in het waterschap Ruinerwobl ; een tot bekrachtiging van den onderhandschen aankoop van drie Rijkskribben , langs den regteroever der Maas onder Driel;
een tot het regelen van het toezigt bij het oprigten van inrigtingen , welke gevaar, schade of hinder kunnen veroorzaken ; een tot bekrachtiging van den onderhandschen verkoop aan de Nederlandsche hervormde gemeente te Veere van het voormalig kerkgebouw aldaar; een tot wijziging der wet, regelende de uitoefening der veeartsenijkunst een tot wijziging der wot van 20 Augustus 1859, houdende bepalingen op de loodsdienst van zeeschepen; een tot wijziging van art. 302 van het Wetboek van Koophandel: een tot onteigening ten behoeve van den spoorweg van Arnhem naar Nijmegen; een tot verlenging van don termijn voor de herziening van den aanslag der beetwortelsuikerfabriekanten wegens den accijns op de suiker; een tot verhooging der Indische begrooting voor 1875; een tot onteigening voor de uitbreiding van het station Boxtel van den Staatsspoorweg van Helmond naar Breda. b. de navolgende Regeringsbescheiden : verslag van het geneeskundig Staatstoezigt over 1873 ; verslag van den staat der scholen over 1872—1873; inlichtingen omtrent de klagt van G. Bosch c. s. te's Hertogenbosch over een besluit van den burgemeester dier gemeente; verslag over 1873 omtrent de fondsen en stichtingen, bedoeld bij de wet van 20 Augustus 1859 (Staatsblad n°. 95) ; rekening der algemeene commissie van liquidatie der zaken van de voormalige wees- en momboirkamers over 1*73 ; mededeeling van den Minister van Koloniën, dat de rekening wegens hoofdstuk II der begrooting van ontvangsten en uitgaven van Nederlandsch Indie voor 1872, tot dusver bij dat departement niet is ontvangen, en bij gevolg niet binnen het bij de wet voorgescheeven tijdstip aan de Staten-Generaal kan worden aangeboden; inlichtingen omtrent het adres van J. Olthuis c. s. te Diepenheim , houdende bedenkingen tegen de toepassing der wet tot herziening van de belastbare opbrengst der gebouwde eigendommen. De heer van Kerkwijk heeft verlof gevraagd en bekomen om op aanstaanden Zaturdag van de Regering inlichtingen te verzoeken betrekkelijk den aanleg van spoorwegen hier te lande. De Kamer heeft hare afdeelingen hernieuwd. Deze hebbjn gekozen tot voorzitters, de beeren : Blussó, Gevers Deynoot, Schimmelpenninck , Messchert van Vollenhoven en Jonckbloet; tot ondervoorzitters de heeren: Kappeyne van de Coppello, Mirandolle, Borret, Begram en de Roo van Alderwerelt; tot leden der Commissie voor de verzoekschriften do heeren : van Naamen van Eemnes, de Ruiter Zylker , Schepel, van Harinxma thoe Slooten en Bredius. De Commissie van rapporteurs voor het wetsontwerp omtrent den aanleg van spoorwegen op Java, en het voorstel van den heer van Zinnicq Bergmann tot wijziging van het reglement van orde , hebben hare verslagen daarover uitgebragt. De tijd van beraadslaging zal nader worden vastgesteld.
---

OFFICIEEL GEDEELTE.
8 Feb. 1875, Wij WILLEM III, bij de gratie Gods, Koning n". 10. der Nederlanden, Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 4 Februari) 1875, n°. 61, 11de afdeeling, tot aanwijzing vaneen perceel dat voor de uitbreiding van het station Neuzen van den spoorweg van Neuzen naar de Belgische grenzen moet worden onteigend , welke onteigening in het algemeen belang, krachtens de wet van 29 November 1874 (Staatsblad n°. 144), wordt gevorderd; Gelet op de artt. 10 tot en met 15 van de wet van 28 Augustus 1851 (Staatsblad n°. 125); Gezien het proces-verbaal van de zitting der commissie uit Gedeputeerde Staten van Zeeland, welke ingevolge art. 10 der wet van 28 Augustus 1851 (Staatsblad n°. 125) in de gemeente Neuzen heeft zitting gehouden , ten einde de bezwaren der belanghebbenden aan te hooren , nadat aan de bepalingen van de artt. 11 en 12 dier wet was voldaan ; Hebben besloten en besluiten : ten behoeve van de uitbreiding van het station Neuzen van den spoorweg van Neuzen naar de Belgische grenzen zal ten algemeenen nutte , ten name van de » Société du ehemin de fer international de Malines a Terneuzen" in He gemeente Neuzen worden onteigend het perceel, bij het kadaster bekend onder sectie B, n°. 290, ter grootte van ® ten name van : de Feyter, Jacobus-Pieterszoon , aangeduid in het plan en de kaarten welke, ingevolge art. 12 der wet van 28 Augustus 1851 ( Staatsblad n°. 125), ter inzage van een ieder hebben gelegen. Onze Minister van Binnenlandsche Zaken is balast met de uitvoering van dit besluit, hetwelk in de Staatscourant en in het Algemeen Nieuwsea Advertentieblad voor Zeeuwsch Vlaanderen zal worden geplaatst. 'b Gravenhage, den 8sten Februarij 1875. WILLEM. De Minister van Binnenlandsche Zaken, Heemskerk. Bij Zijner Majesteits besluit van den 9den Februarij 1875, n°. 7, is aan den luitenant ter zee der lste klasse W. baron van Hogendorp, tijdelijk adjudant van Z. K. H. Prins Hendrik der Nederlanden , vergunning verleend tot het aannemen en dragen der versierselen van ridder van de lste afdeeling der orde van de Waakzaamheid of van den Witten Valk, hem geschonken door Z. K. H. den Groothertog van Saksen-Weimar-Eisenach. Bij Koninklijk besluit van 9 Februarij 1 «75, n°. 10, is aan den ritmeester H. G. J. Völcker, van het 4de regement huzaren, op het daartoe door hem gedaan verzoek, een eervol ontslag uit de militaire dienst verleend. Bij Koninklijk besluit van 6 Februarij 1875, n°. 37, is benoemd tot procureur-generaal in de kolonie Suriname de heer mr. A. Looijen , officier van justitie bij de arrondissements-regtbank te Hoorn. Bij Zijner Majesteits besluit van den 5den Februarij 1875, n°. 28, is de heer mr. F. Taunay benoemd tot commies bij het Ministerie van Buitenlandsche Zaken. Bij Koninklijk besluit van 10 Februarij 1875, n°. 3, is aan J. Spruyt, sluiskneclit te Kruiningen, als blijk van Zr. Ms. goedkeuring en tevredenheid wegens de redding van een drenkeling uit den schutkolk te Hansweert op 23 December 1874, toegekend de bronzen medaille, ingesteld bij Zr. Ms. besluit van 22 September 1855. n°. 64, alsmede een loffelijk getuigschrift.
---

MINISTERIE VAN KOLONIËN.
Bij beschikking van den Minister van Koloniën van den 8sten Februarij 1875, lit. O, n c . 30, is: 1°. ingetrokken dio van den 29sten October 1874, lit. D, n°. 36, waarbij de landmeter der lste klasse van het kadaster hier te lande W. F. Bruinier is gesteld ter beschikking van den GouverneurGeneraal
van Nederlandsch Indie, om te worden benoemd tot bewaarder 2de klasse van het kadaster te Batavia; en 2°. de heer J. M. Schoth , landmeter der lste klasse van het kadaster hier te lande , gesteld ter beschikking van den Gouverneur-Generaal van Nederlandsch Indie, om te worden benoemd tot bewaarder deitweede kbisse van het kadaster te Batavia. Bij beschikking van den Minister van Koloniën van den 8sten Februarij 1875, lit. D, n". 19, zijn de hoofdonderwijzers C. de Gast, P. M. Heymans en R Oosterlo gesteld ter beschikking van den Gouverneur-Generaal van Nederlandsch Indie, om te worden benoemd tot onderwijzer der derde klasse voor de dienst daar te lande.
---

