OFFICIEEL GEDEELTE. (Staatsblad no. 241.) BESLUIT van den 12den December 1875, houdende vaststelling van een reglement voor het beheer van het Entrepôtdok te Amsterdam.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op art. 2 der wet van den 13den December 1874 {Staatsblad n°. 192); Op de voordragt van Onze Ministers van Binnenlandsche Zaken en van Financien, van den 21sten October 1875, n°. 47, 12de afdeeling, en van den 28sten October 1875, n°. 66, I. U. R. en Acc.; Den Raad van State gehoord (advies van den 30sten November 1875, n°. 28); Gelet op het nader rapport van Onze genoemde Ministers, van den 4den December 1875 , n°. 12, I. U. R. en Acc , en van den 8sten December 1875, lit. M, 12de afdeeling ; Hebben besloten en besluiten vast te stellen het navolgend reglement voor het beheer van het Entrepotdok te Amsterdam: Hoofdstuk I. Van het bestuur. Artikel 1. Het bestuur van het Entrepötdok te Amsterdam bestaat uit vier directeuren, onder toezigt van twaalf commissarissen. Artikel 2. De benoeming van drie dezer directeuren geschiedt door Ons, op voordragt van Onzen Minister van Financiën, de beide eersie uit een drietal te Amsterdam gevestigde handelaren, voor elke benoeming door de kamer van koophandel en fabrieken dier stad aan te wijzen. De derde directeur wordt belast met de dagelijksche leiding van zaken. De vierde directeur is, zooveel mogelijk, een bouwkundige en wordt benoemd door burgemeester en wethouders van Amsterdam. Artikel 3. Directeuren worden voor den tijd van vier jaren benoemd. Telken jare treedt een hunner af, volgens daarvan op te maken rooster. De aftredende directeur is dadelijk weder benoembaar. Bij vacature, hetzij door aftreding, hetzij door overlijden, geschiedt de benoeming op de in art. 2 omschreven wijze. De tusschentijds benoemde directeur treedt op voor den diensttijd van zijnen voorganger. Artikel 4. Van de twaalf commissarissen worden zes door Ons , op voordragt van Onzen Minister van Financien, twee door burgemeester en wethouders van Amsterdam , en vier door de kamer van koophandel en fabrieken aldaar benoemd. Artikel 5. Commissarissen worden voor den tijd van vier jaren benoemd. Om de twee jaren treden zes hunner af, volgens rooster bij loting op te maken. De aftredende commissaris is dadelijk weder benoembaar. Bij vacature, hetzij door aftreding, hetzij door overlijden, geschiedt de benoeming op de in art. 4 omschreven wijze. De tusschentijds benoemd© commissaris troodt op voor den diensttijd van zijnen voorganger. Artikel 6. Directeuren en commissarissen, met Onzen Minister van Financien als voorzitter, vormen den raad van administratie van het Entrepötdok. Onze Minister van Financien kan zich door Onzen Commissaris in de provincie Noordholland doen vertegenwoordigen. Bij afwezigheid van hem of van zijn' vertegenwoordiger, treedt de tijdelijke voorzitter der directie als voorzitter op. Een der directeuren fungeert als secretaris. In de vergadering van den raad wordt bij meerderheid van stemmen beslist. Bij staking van stemmen beslist die van den voorzitter. Artikel 7. De raad van administratie vergadert jaarlijks in de maand April. In die vergadering wordt door de directie de balans over het afgeloopen boekjaar overgelegd en verslag uitgebragt; voorts worden door haar zoodanige onderwerpen ter tafel gebragt, als zij vermeent te behooren. De directie kan, na voorafgaande goedkeuring door Onzen Minister van Financien, den raad tot eene buitengewone vergadering bijeenroepen , ter behandeling van onderwerpen, waarover zij de voorlichting van den raad verlangt. De raad van administratie heeft geene uitvoerende magt. De door hem genomen besluiten worden, nadat zij door Onzen Minister van Financien zijn goedgekeurd, medegedeeld aan de directie, welke met de uitvoering belast is. Artikel 8. Aan den directeur, met de dagelijksche leiding van zaken belast, wordt uit de inkomsten van het Entrepötdok eene jaarwedde oegekend. Het bedrag daarvan wordt door Ons vastgesteld op voordragt
van Onzen Minister van Financien, den raad van administratie gehoord. De overige directeuren en de commissarissen ontvangen geen tractement. Artikel 9 De directie is belast met het beheer der zaken, overeenkomstig de bepalingen van dit reglement. Zij vertegenwoordigt het Entrepötdok in en buiten regten. Zij regelt de huren der panden en bepaalt de tarieven voor stuksgewijze belegging, bewaar- en werkloonen , kaai-, haven-en alle andere ongelden. Zij wijzigt die, telkens wanneer zij het noodig oordeelt. Zij benoemt en ontslaat de geëmployeerden voor de verschillende takken van dienst benoodigd, bepaalt hunne salarissen en stelt hunne instructien vast. Evenzeer worden door haar de noodige werklieden benoemd en ontslagen en hunne werkloonen bepaald. Zij zorgt voor het onderhoud der gebouwen en eigendommen van het Entrepötdok en beveelt de daartoe vereischte reparatien. De directie mag de vaste eigendommen van het Entrepötdok niet vervreemden of bezwaren, buiten magtiging van den raad van administratie. Alle stukken, bevattende verbindtenis of kwijting, worden door twee directeuren onderteekend. De directie kan echter aan een daartoe aan te wijzen geëmployeerde de kwijting opdragen voor zoodanige ontvangsten , als daarvoor vatbaar verklaard worden. Artikel 10. De directie vergadert aan het bureau van het Entrepötdok zoo dikwerf zij het noodig oordeelt. In spoedeischende gevallen beslist en handelt de aanwezig zijnde directeur , onder verpligting van verslag uit te brengen in de eerstvolgende vergadering. De directeuren nemen beurtelings , ieder gedurende vier achtereenvolgende maanden, het voorzitterschap waar. Bij staking van stemmen in de vergadering, beslist de voorzitter. Artikel 11. Het boekjaar loopt van 1 Januarij tot 31 December. De directie draagt zorg, dat de boeken van het Entrepötdok behoorlijk worden afgesloten en maakt daaruit eene balans op, die in de vergadering, bedoeld in art. 7, wordt overgelegd, met een verslag van den toestand der inrigting gedurende het afgeloopen dienstjaar. Artikel 12. Commissarissen verifiëren jaarlijks de balans, welke hun door de directie wordt voorgelegd, en beoordeelen daarbij de finantiële gestie der directie in verband met de belangen der geldschieters in de geldleening ten laste van het Entrepötdok. In geval van goedkeuring wordt de balans door hen onderteekend, welke onderteekening de décharge der directie over het afgeloopen jaar is. Bij verschil met de directie over de balans, wordt dit onderworpen aan de beslissing van Onzen Minister van Financien. Artikel 13. Commissarissen benoemen elk jaar uit hun midden een voorzitter en een secretaris. Artikel 14. Reglementen van orde voor directeuren en voor commissarissen worden door den raad van administratie vastgesteld en door Onzen Minister van Financien goedgekeurd. Artikel 15. Onze Minister van Financien kan ten allen tijde den raad van administratie, of zoowel directeuren als commissarissen bijeenroepen. Ook in de vergaderingen van directeuren en commissarissen kan Onze Minister van Financien tegenwoordig zijn, of zich daarin dooiO»»»» Commissaris in de provincie Noordholland doen vertegenwoordigen. De Minister of zijn vertegenwoordiger presideert alsdan de vergadering en teekent als voorzitter de notulen dier vergadering of de daarin genomen besluiten. Artikel 16. De directie geeft kennis aan den provincialen inspecteur der directe belastingen, in- en uitgaande regten en accijnsen te Amsterdam van de door haar te houden vergaderingen , waarin maatregelen of beschikkingen zullen worden besproken, die regtstreeks of zijdelings het toezigt op de in- en uitgaande regten en accijnsen aangaan. Deze hoofdambtenaar kan dio vergaderingen bijwonen en heeft omtrent bedoelde onderwerpen eene adviserende stem. Artikel 17. Bij de inrigting wordt door de directie een magazijnmeester benoemd. De directie kan een harer leden aanwijzen, om de functien van magazijnmeester te vervullen, of een geëmployeerde daartoe benoemen. De magazijnmeester is, op den voet der aan hem uit te reiken instructie , meer bepaald belast met al hetgeen de bewaring en de bewerking der goederen aangaat. £ Aan hem worden zoodanige beambten toegevoegd, als naar gelang der werkzaamheden noodig zullen zijn. Hoofdstuk II. Van 's Ri/ks toezigt. Artikel 18. Voor alles wat de verzekering van 's Rijks regten aangaat, staat het Entrepötdok onder toezigt van het bestuur der in- en uitgaande regten en accijnsen. Artikel 19. Geen in- of uitslag van goederen mag plaats hebben buiten voorkennis der Rijksambtenaren, en vódr dat aan hen de l vereischte documenten zijn vertoond.
Artikel 20. De directie stelt kosteloos ter beschikking de lokalen , welke voor de dienst der Rijksambtenaren in het Entrepótdok vereischt worden, en zorgt voor de verwarming, verlichting en het schoonhouden van deze lokalen. Hoofdstuk III. Over goederen in het Dok. Artikel 21, Het Entrepotdok is geopend voor den opslag : a. van belaste goederen ; b. van vrije goederen. Artikel 22. De wijze van opslag is tweeledig, namelijk: 1°. in afgehuurde bergplaatsen ; 2°. bij stuksgewijze belegging in de bergplaatsen, onder bewaring van den magazijnmeester (opslag onder magazijnmeesters). Van de belaste goederen. Artikel 23. Goederen van buiten 's lands ingevoerd en aan in- en uitgaande regten en accijnsen onderworpen , en voorts de accijnsgoederen van binnenlandschen oorsprong, waarvoor bij bijzondere wetten de gunst van entrepot is toegestaan, worden in het Entrepotdok opgeslagen, behandeld en daaruit weggevoerd volgens de voorschriften der op dit stuk bestaan dn wetten en verordeningen en de verdere bepalingen van dit reglement. Artikel 24. Het staat den eigenaars van belaste goederen vrij om zelf te nemen of door hunne makelaars te doen nemen proeven en monsters van hunne goederen, behoudens de voorschriften van wege het bestuur der in- en uitgaande regten en accijnsen. Van de vrije goederen. Artikel 25. Buitenlandsche goederen, bij invoer hier te lande vrij van inkomende regten en niet aan accijnsen onderworpen, kunnen in de bergplaatsen van het Entrepótdok worden opgeslagen, met inachtneming der hierna volgende bepalingen. Artikel 26. De Rijksambtenaren hebben het regt van visitatie der goederen bij den in- en uitslag en gedurende het verblijf in het Entrepotdok. Voor den uitslag worden met betrekking tot de in- en uitgaande regten en accynsen geene aangiften of documenten vereischt. Artikel 27. De handelaar, welke zijne vrije goederen in de bergplaatsen van het Entrepótdok opslaat, heeft de vrije beschikking over deze goederen en is alleen onderworpen aan de verordeningen, welke tot behoud van orde en zekerheid in de inrigting noodig zijn, alles op den voet der in dit reglement gegeven voorschriften. Artikel 28. Geene opslagen, afleveringen of verbrugiingen van vrije goederen in of uit de bergplaatsen van het Entrepótdok zullen mogen geschieden buiten voorkennis van den magazijnmeester. Artikel 29. Wanneer de vrije goederen te Amsterdam worden gelost, wordt de opslag in de bergplaatsen van het Entrepótdok toegestaan op vertoon van de aangiften tot lossing van vrije goederen, nadat die door de ambtenaren belast met de visitatie voor conform zijn afgeteekend. Indien de goederen van eene andere losplaats worden aangebragt, of zich vóór den opslag reeds in het vrije verkeer bevinden, wordt de vergunning verleend op eene schriftelijke aanvrage van den handelaar, voor zoover er geen bijzondere reden bestaat om den bu.itenlandschen oorsprong te betwijfelen. Deze aanvraag moet behelzen eene juiste omschrijving van de soort der goederen en van het aantal fusten, vaten of balen , met opgave van gewigt, maat of waarde, alsmede het land van herkomst. Artikel 30. De aflevering van vrije goederen uit meergenoemde bergplaatsen , hetzij ten uitvoer uit het dok, hetzij ter verbrugging naar een ander pand. moet schriftelijk worden aangevraagd door den handelaar of zijnen gemagtigde, of door den persoon, welke, krachtens het in art. 52 te vermelden endossement, tot de ontvangst der goederen geregtigd is. Op vertoon en tegen intrekking dezer aanvrage, wordt door den magazijnmeester afgegeven een verlof tot uitvoer of verbrugging, hetwelk ten geleide dezer goederen , gedurende hun vervoer door het Entrepótdok, moet dienen. Dit verlof wordt door de opzigters over de pakhuizen bij de aflevering geviseerd en aan den vervoerder ter hand gesteld. Aan den boom of uitgang van het dok wordt dit stuk door de daartoe door de directie gestelde beambten ingetrokken. De hierbedoelde aanvragen moeten, behalve het in art. 29 vermelde, opgave van de juiste ligplaats der uit te voeren goederen behelzen. Artikel 81. Alle aanvragen tot opslag, uitvoer, verbrugging en verwerking van vrije goederen moeten geteekend zijn door den handelaar of regtverkrijgende in persoon , tenzij door hem aan den magazijnmeester opgaaf worde gedaan van de personen , door hem tot zoodanige teekening gemagtigd. _ _ Aanvragen, door geadmitteerde convooiloopers geteekend, worden als wettig beschouwd. Evenzoo worden als geldig aangenomen de aanvragen der waagdragersveomen voor de door hen bediend wordende firma's. Artikel 32. Het staat den eigenaar vrij, om zelf te nemen of te doen nemen monsters en proeven zijner vrije goederen, en zulks met voorkennis van den magazijnmeester en behoudens opgave van de grootte der genomen monsters en proeven, zoo de goederen onder magazijnmeesters zijn opgeslagen. Artikel 33. In de bergplaatsen onder bewaring van magazijnmeesters kunnen belaste en vrije goederen gelijktijdig worden opgeslagen. Bij opslag van vrije goederen in afgehuurde bergplaatsen moeten worden in acht genomen de voorschriften, door Onzen Minister van Financien daaromtrent te geven. Algemeene bepalingen. Artikel 34. Ieder handelaar of invoerder kan voor den opslag, de verwerking en de aflevering zijner goederen zijne eigene werklieden of waagdragers bezigen, behoudens hetgeen in het vijfde hoofdstuk over de goederen op ontvang-cedullen is bepaald. Hij kan zich daartoe evenzeer bedienen van het werkvolk van het Entrepotdok, tegen voldoening van de werkloonen door de directie bij tarief vast te stellen. Artikel 35. Ieder handelaar, zijne gemagtigden of bedienden hebben ten allen tijde, binnen de daartoe vastgestelde uren van opening en sluiting van het dok, vrijen toegang tot de door hen afgehuurde bergplaatsen, zonder dat eenige remuneratie of ontsluitgelden deswege zullen gevorderd worden.
De toegang tot de onder magazijnmeesters opgeslagen goederen is evenzeer vergund, tegen vertoon van een door den invoerder af te geven bewijs, hetwelk vooraf door den magazijnmeester moet worden afgeteekend. Artikel 36. De uren van opening en sluiting van het Entrepótdok worden door de directie, in overleg met den provincialen inspecteur der in- en uitgaande regten en accijnsen, vastgesteld. In bijzondere omstandigheden mag men ook vóór en na de vastgestelde uren van opening en sluiting of op zon- en feestdagen in de magazijnen wei-ken, mits met bijzonder verlof der directie, onder inachtneming van zoodanige voorzorgen en tegen zoodanige betaling, als zij zal vermeenen te behooren. Tot het lossen en inladen van goederen buiten de gewone werkuren wordt ook de toestemming vereischt van den controleur der in- en uitgaande regten en accijnsen of die hem vervangt. Artikel 37. Ledige emballage, vaten of fusten, benevens scheepsbehoeften of gereedschappen, kunnen vrij uit het Entrepótdok gevoerd en er ingevoerd worden, behoudens voorkennis en visitatie der Rijksambtenaren. Ariikel 38. Ieder handelaar, zijne gemagtigden en allen, die bij hem in dienst staan, zijn, zoowel bij het gebruik der panden als bij het verrigten van werkzaamheden, onderworpen aan de algemeene bepalingen van orde en politie, en aan de maatregelen van voorzorg tegen het gevaar van brand, enz., welke de directio zal vermeenen te moeten vaststellen. Zij zijn evenzeer onderworpen aan de visitatie bij den in- en uitgang, waar de daarmede belaste ambtenaren die noodig oordeelen. Artikel 39. De directie is bevoegd den opslag in het Entrepótdok te weigeren van goederen, die uit hunnen aard voor andere gevaarlijk zijn, of krachtens algemeene of plaatselijke verordeningen niet binnen de bebouwde kom der gemeente, of slechts op enkele daarvoor bestemde plaatsen geborgen mogen worden. Eene lijst der eerstbedoelde goederen wordt door Onzen Minister van Financien, op voordragt der directie, vastgesteld en daarbij tevens de noodige voorschriften gegeven voor de weigering van gevaarlijke goederen , wier aanbieding niet is voorzien. Hoofdstuk IV. Opslag in afgehuurde bergplaatsen. Artikel 40. De directie verhuurt kelders, onderstukken, zolders of geheele pakhuizen in het Entrepótdok voor een of meer maanden, uiterlijk voor den tijd van een jaar. Artikel 41. De algemeene voorwaarden dezer huur zijn: 1°. dat deze pakhuizen en bergplaatsen, waarvan de huurder het vrije gebruik, mitsgaders eene afzonderlijke en eigen sluiting erlangt, echter niet anders verhuurd zijn, dan onder en met de lasten, volgens 's Rijks wetten of de in dit reglement gemaakte bepalingen, op pakhuizen in het Entrepótdok berustende; 2°. dat de huur, bij het eindigen van den huurtijd , stilzwijgend voor gelijken tijd verlengd is, indien de huurder of de directie ze niet heeft opgezegd; deze opzegging moet ten opzigte van de bij het jaar verhuurde panden, ten minste eene maand, en van de bij de maand verhuurde bergplaatsen , minstens acht dagen vóór den vervaltijd schriftelijk geschieden ; 3°. dat, zoolang zich eenige goederen in de bergplaatsen bevinden, de directie bij eventueels opzegging het regt niet heeft de ontruiming der panden te vorderen, doch alleen bevoegd is den opslag van nieuwe goederen te beletten ; 4°. dat alleen in geval van aan te brengen reparatien, ter beoordeeling van de directie, de dadelijke ontruiming van het pand kan gevorderd worden, in welk geval de huurder, op de eerste aanmaning, verpligt is de ontruiming ten zijnen koste te bewerkstelligen; hij wordt alsdan dadelijk van de huur ontslagen, tenzij hem door de directie een ander lokaal worde aangewezen, ter vervanging van het vroeger aangehuurde pand; 5°. dat de huurder het regt heeft de huur bij de halve maand op te zeggen, mits door hem bij het verstrijken van dien termijn de vrije beschikking over de bergplaats aan de directie worde teruggegeven; 6°. dat de huur alle drie maanden worde voldaan en bij de ontruiming eener bergplaats dadelijk verschuldigd is , zijnde de directie echter bevoegd eene rekening-courant deswege met de huurders te houden; 7°. dat het den huurder niet vrijstaat de gehuurde bergplaats aan een ander te verhuren , buiten voorkennis en goedvinden der directie, met uitzondering van het geval, dat de partij goederen, op zoodanige bergplaats aanwezig, in haar geheel aan een ander verkocht ware, als wanneer de huur mede z.il mogen overgaan, mits de nieuwe huurder de huur in behoorlijken vorm aanvaarde. Artikel 42. Elke huur en opzegging van huur geschiedt schriftelijk. Bij de aanvrage wordt door den huurder opgegeven welke soort van goederen hij voornemens is op het gehuurde pand te brengen. Verandering in de soort van goederen kan, met toestemming der directie, gedurende den huurtijd verkregen worden. De directie is bevoegd den opslag in afgehuurde bergplaatsen te verbieden van goederen, welke wegens hunne hoedanigheid geacht kunnen worden schadelijk te zijn voor de goederen, op de belendende zolders aanwezig. Artikel 43. De overdragt van goederen in het Entrepótdok van een handelaar op een ander of op magazijnmeesters geschiedt op eene aangifte van den afleveraar, inhoudende dezelfde bijzonderheden als bij den inslag in het Entrepótdok worden gevorderd. Op deza aangifte zal door den nieuwen verkrijger eene verklaring moeten worden gesteld, waarbij hij de overdragt op zijne rekening verzoekt. Met dat stuk wordt verder gehandeld zooals voor documenten bij in- en uitslag is voorgeschreven. Overbrenging van goederen van denzelfden belanghebbende van de eene bergplaats naar de andere heeft vrijelijk plaats, onder inachtneming der algemeene maatregelen van orde. Artikel 44. Binnenlandsch gedistilleerd mag zich nimmer in dezelfde afgehuurde bergplaatsen met buitenlandsch gedistilleei-d bevinden. Artikel 45. Voor de belaste goederen, welke zich in afgehuurde bergplaatsen bevinden, ontvangt de eigenaar of invoerder van Rijkswege een certificaat van globalen opslag, ter bekoming van de bij wederuitslag benoodigde documenten. Voor de vrije goederen worden geene stukken afgegeven.
Opslag onder magazijnmeesters. Artikel 46. Onder bewariog van den magazijnmeester van het Entrepötdok en wederzijdsche sluiting van de directie en van het Rijk •worden, in overeenstemming met art. 89 der algemeene wet, de goederen , welke de invoerders niet in afgehuurde bergplaatsen wenschen op te slaan, stuksgewijze in het Entrepötdok opgenomen. Deze opslag geschiedt ten name van den handelaar. Artikel 47. Voor de onder bewaring van magazijnmeesters opgeslagen goederen is de pakhuishuur stuksgewijze verschuldigd, volgens een door de directie te bepalen en bekend te maken tarief, dat steeds aan herziening kan onderworpen worden. Artikel 48. De handelaar, welke den stuksgewijzen opslag zijner goederen verlangt, vervoegt zich bij den magazijnmeester, die de bergplaats tot opslag aanwijst. Ten aanzien der belaste goederen geschiedt de opslag op vertoon van het Rijks document. Voor vrije goederen worden gevorderd de stukken, bedoeld in art. 29. Artikel 49. Voor de onder bewaring van magazijnmeesters opgeslagen goederen worden door de directie afgegeven: 1°. bewijzen van opslag, luidende op naam van de invoerders; 2". ontvang-cedullen aan toonder. Do directie is bevoegd ook op anderen voet bewijzen af te geven , :zoodra de behoefte daaraan zich doet gevoelen. Artikel 50. Het bewijs van opslag, in § 1 van het vorige artikel bedoeld, luidt ten name van den invoerder, en vermeldt de soort, benevens het getal der colis of het aantal stuks der goederen, met opgave tevens, voor zooveel de belaste goederen aangaat , van het gewigt, de maat of waarde, volgens de eigene aangifte des invoerders, op den voet van art. 120 der algemeene wet, of volgens de verificatie voor de regten «n accijDsen, zoo die is geschied. De bewijzen van belaste goederen, van den stempel der inrigting voorzien en van Rijkswege geviseerd, worden door den magazijnmeester van het Entrepötdok en een daartoe aan te wijzen geëmployeerde geteekend. De bewijzen voor vrije goederen worden door den magazijnmeester en bedoelden geëmploijeerde geteekend. Door de afgifte van dit bewijs stelt het Entrepotdok zich aansprakelijk voor de uitlevering van het daarin vermelde aantal fusten, vaten, balen, colis of zakken, zonder iets meer, en dus ook zonder aansprakelijk te zijn voor eenige schade of vermindering daaraan, door brand, inbraak, indrooging of andere oorzaak buiten verzuim of toedoen van het beheer ontstaan. De bewijzen van opslag worden tegen re$u aan de invoerders uitgereikt. Artikel 51. Bij overgang der goederen, hetzij voor het geheel, hetzij bij gedeelten , wordt aan den nieuwen eigenaar een nieuw bewijs voor de aan hem overgeschreven goederen , op den voet van het bepaalde in art. 50, afgegeven en aan den afleveraar een saldo voor het resterende verstrekt, tegen intrekking van het oude bewijs. Artikel 52. Aan dengene, ten wiens name het bewijs van opslag oorspronkelijk of krachtens het na te melden endossement luidt, staat het vrij, bij endossement op dat bewijs gesteld en behoorlijk gedagteekend, aan een ander de magt te geven om de goederen uit het Entrepötdok te ontvangen. Artikel 53. Voor goederen, welke daartoe door de directie geschikt verklaard worden , kunnen , op den voet der door haar vast te stellen tarieven en bepalingen. ontvang-cedullen worden verkregen. De invoerder of eigenaar, welke ontvang-cedullen voor zijne goederen verlangt, geeft daarvan schriftelijk aan den magazijnmeester kennis, met overlegging van het bewijs van opslag, voor zoo verre dit vroeger mogt zijn afgegeven. De magazijnmeester behandelt daarna de goederen naar koopmansstijl, brengt ze ten verkoop en ter aflevering in gereedheid, laat ze merken, afwegen en kavelen volgens de sortering, die hem door of van wege den invoerder of eigenaar wordt ter hand gesteld. Het staat den eigenaar vrij iemand van zijnentwege bij deze bewerkingen te plaatsen om toezigt te houden. Tot de bewerking dezer goederen moeten de vaste werklieden van het Entrepötdok gebruikt worden. Artikel 54. Zoodra de ontvang-cedullen door den magazijnmeester zijn opgemaakt, worden de goederen, tegen inlevering van eene door den invoerder geteekende overschrijving, van zijnen naam afgevoerd en op de bijzondere rekening van magazijnmeesters overgebragt. De ontvang-cedullen worden aan den invoerder of eigenaar uitgereikt, tegen kwitantie en tegen voldoening van de, volgens de speciale tarieven, verschuldigde kosten en bewaargelden. Artikel 55. Door het afgeven van de ontvang-cedul, welke de goederen , als slechts ten behoeve van den houder dier cedul bewaard wordende, vertegenwoordigt, houden alle betrekkingen tot den invoerd«r als zoodanig op en kunnen alle regten op de daarin uitgedrukte goederen slechts worden uitgeoefend door den houder dor oodul, tegen nakoming der daaraan verbonden verpligtingen. Artikel 56. De ontvang-cedullen zijn aan toonder. Zij zijn geteekend door den magazijnmeester en den daartoe aan te wijzen geëmploijeerde, en voorzien van den stempel van het Entrepötdok. Voor zooveel de belaste goederen aangaat, moeten de cedullen mede van Rijkswege geviseerd zijn. Zij behelzen de verpligting om aan toonder, op zijne eerste aanvrage, iederen werkdag, op de daartoe gezette tijden af te leveren de goederen in de cedul omschreven. De directie bepaalt den vorm der af te geven cedullen voor elke soort van goederen. Artikel 57. Het Entrepötdok, waarvan de magazijnmeester te dezen opzigte slechts de vertegenwoordiger is , is aansprakelijk en verantwoordelijk— aan den invoerder, van den tijd der lossing tot aan de uitgifte der cedul, en aan den houder der cedul, van hare uitgifte tot aan de aflevering der goederen, — voor de getrouwe bewaring en behandeling van de goederen , volgens den inhoud der door magazijnmeesters geteekende cedullen, mitsgaders voor alle schade of vermindering daaraan, die niet door brand, inbraak, indrooging of andere oorzaak buiten hun bereik mogt zijn veroorzaakt. # Artikel 58, Voor zooverre bij de speciale tarieven bedongen is, dat de goederen, waarvoor cedullen worden afgegeven, tegen brandschade zullen worden verzekerd, geschiedt die verzekering volgens regelen, bij genoemde tarieven te stellen, en voor rekening van de belanghebbenden, door de zorg en ten name der directie van het Entrepötdok, in •overeenstemming met de bepalingen van het Wetboek van Koophandel. In geval van vernietiging of beschadiging door brand van de goederen, waarvoor de cedullen zijn afgegeven, wordt door de directie aan den
u cedulhouder eene som uitgekeerd, gelijk aan het door haar, ter zake van die schade, van de verzekeraars ontvangen bedrag. Artikal 59. Aan den handelaar worden, naar zijne verkiezing, voor elke partij eene of meer ontvang-cedullen afgegeven; hij heeft ten allen tijde de bevoegdheid een ontvang-cedul te doen splitsen en tegen andere van mindere hoeveelheid te verwisselen. Artikel 60. Behoudens hetgeen in art. 25 is bepaald, heeft elk houder eener cedul het regt monsters of proeven der daarin vermelde partijen te doen nemen, doch alleen op vertoon van de cedul en tegen aanteekening daarop door magazijnmeesters van het gewigt of de hoeveelheid der getrokken monsters of proeven. Artikel 61. Geen uitslag van goederen kan uit de bergplaatsen onder magazijnmeesters geschieden dan tegen vertoon van de daarvoor afgegeven bewijzen van opslag of ontvang-cednllen, met inachtneming overigens van hetgeen in de artt. 23 en 30 omtrent de aflevering in het algemeen is bepaald. Deze bewijzen en ontvang-cedullen worden onmiddellijk door den magazijnmeester ingetrokken en onbruikbaar gemaakt, om daarna aan de directie te worden verantwoord. Artikel 62. Bij aflevering der goederen, hetzij deze op bewijs van opslag of op ontvang-cedullen zijn opgeslagen geweest, zijn alle daarop verschenen huren, bewaar- en werkloonen verschuldigd, behoudens de bevoegdheid, zoo der houders van bewijzen en cedullen, als der directie, tot tusschentijdsche afrekeningen, in welk geval daarvan op de bewijzen en cedullen aanteekening -wordt gesteld. De op ultimo December van elk jaar verschenen huur op de goederen , op bewijs van opslag opgeslagen , is dadelijk invorderbaar. De huur op de ontvang-cedullen verschenen moet om de vier jaren, gerekend van den opslag der goederen in het Entrepötdok, aangezuiverd worden. De houders der cedullen worden, indien zij voor die aanzuivering niet gezorgd hebben, daartoe drie achtereenvolgende keeren, te hunnen koste, in een der dagbladen opgeroepen. De directie is bevoegd met de bekende invoerders van goederen rekening-courant der verschenen hurea , enz., te houden ; deze rekeningcourant moet om de drie maanden worden aangezuiverd. Hoofdstuk V. Bepalingen bij verlies van bewijzen en cedullen. Artikel 63. Bij verlies of te niet gaan van bewijzen van opslag of van ontvang-cedullen aan toonder, krachtens dit reglement uitgegeven, worden geene dubbelen afgegeven. De directie is echter bevoegd de goederen af te geven aan den regthebbende op het verloren of te niet gegane bewijsstuk, mits vooraf te zijnen verzoeke dat papier nietig en van onwaarde zij verklaard. Artikel 64. Het verzoekschrift tot nietigverklaring en tot afgifte wordt gerigt aan de directie; het moet zijn vergezeld van eene door den regthebbende onderteekende verklaring, zoo mogelijk door een getuigenverhoor gestaafd, waarbij de vermissing of tenietgang en alle daartoe betrekkelijke bijzonderheden naauwkeurig zijn vermeld. Artikel 65. Na de inlevering dezer stukken aan de directie wordt door deze in de Staatscourant en verder in de dagbladen harer keuze, ten koste van den verzoeker, oproeping gedaan van belanghebbenden bij het, gedaan verzoek, met kennisgeving dat, bij gebreke van verzet, de directie zal beslissen zooals zij zal vermeonen te behooren. Deze oproeping wordt daarna nog driemalen , telkens met eene tusschenpoozing van drie maanden, in dezelfde dagbladen herhaald, met vermelding of het is de tweede, derde of laatste aankondiging. Artikel 66. Wanneer binnen eene maand na de plaatsing der laatste advertentie zich niemand heeft opgedaan, beslist de directie, naar gelang van omstandigheden en zonder hooger beroep, op het gedaan verzoek. In geval van toestemmende beslissing wordt het betrokken stuk nietig verklaard en de nietigheid in de bij het vorig artikel genoemde dagbladen openbaar gemaakt. Bij die beslissing worden tevens de voorwaarden en wijze van afgifte der goederen bepaald. Artikel 67. De afgifte der goederen geschiedt niet vroeger dan dertig dagen na de openbaarmaking der nietigverklaring. Artikel 68. Ingeval binnen de termijnen in de artt. 65, 66 en 67 vermeld, verzet tegen het verzoek tot nietigverklaring of tegen do afgifte wordt gedaan, geschiedt deze niet, vóór bij regterlijk gewijsde het deswege bestaand verschil tusschen de belanghebbenden beslist zij. Artikel 69. Indien bijzondere omstandigheden of de aard der goederen daartoe aanleiding gevan, kan de directie reeds na de eerste in art. 65 bedoelde oproeping tot de afgifte der goederen tegen het stellen van voldoende zekerheid overgaan. Hoofdstuk VI. Over schepen in het Dok. Artikel 70. Geene andere vaartuigen worden toegelaten in het Entrepötdok , als die, welke aldaar gelost, of geladen worden. Artikel 71. De schippers do* schepen , die het Entrepötdok binnenkomen met goederen tot opslag aldaar bestamd, zijn verpligt aan den post van visitatie hunne documenten voor de in- en uitgaande regten en accijnsen te vertoonen , waarna de waker3 ontslagen en de luiken ontzegeld worden, voor zooverre de plombaring ongeschonden en in goede orde bevonden wordt. Artikel 72. Bij het verlaten van het Entrepötdok zijn de vaartuigen aan eene naauwkeurige visitatie, óók van wege de directie van het Dok, onderworpen. Artikel 73. Voor het handhaven van orde en politie op de schepen in het Entrepötdok blijft van kracht het reglement , goedgekeurd bij Koninklijke besluiten van den 8sten November 1842, n°. 62, en 16 Februarij 1851, n°. 12. Artikel 74. Dit reglement treedt in werking den Isten Januarij 1876. Onze Minister van Financien is belast met de uitvoering van dit besluit , 't welk gelijktijdig in het Staatsblad en in de Staatscourant zal worden geplaatst. Het Loo, den 12den December 1875. WILLEM. De Minister van Financien, H. J. van der HEIM. De Minister van Binnenlandsche Zaken , Heemskerk. Uitgegeven den negen en twintigsten December 1875. De Minister van Justitie, van Lynden van Sandenburg.
Bij Zijner Majesteit» besluit van den 27sten December 1875, n°. 12, ia, met ingang van 1 Januarij 1876, benoemd tot president der arrondissements-regtbank te 's Hertogenbosch mr. W. D. Bosch Hz., thans kantonregter aldaar. Bij besluit van den 28sten December 1875 , n°. 2, heeft Zijne Majesteit goedgevonden, met ingang van den 1 sten Januarij aanstaande, bij het Departement van Marine te bevorderen : tot hoofdcommies, den commies J. A. Beek: tot commies, de adjunct-commiesen A. L. C. Furnée en E. V. F. Ahn. Bij Koninklijk besluit van 27 December 1875, n°. 6, is de heer G. D. Coninck Westenberg, thans ontvanger der directe belastingen, in- en uitgaande regten en accijnsen te Bourtange, benoemd tot ontvanger der directe belastingen en accijnsen te Zuidlaren c. a.
---

