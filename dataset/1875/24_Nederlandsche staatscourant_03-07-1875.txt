OFFICIEEL GEDEELTE. MINISTERIE VAN JUSTITIE.
De Minister van Justitie maakt bekend , dat Ernat Eduard Pooth , landbouwer , geboren te Bislich , in het Koningrijk Pruissen , wonende te Gendringen , provincie Gelderland, nalatig is gebleven om binnen den bij art. 9 der wet van den 28sten Julij 1850 (Staatsblad n°. 44) gestelden termijn de hem krachtens de wet van 26 December 1873 (Staatsblad n°. 198) verleende brieven van naturalisatie aan het bestuur zijner woonplaats te vertoonen , onder aflegging der verklaring, dat hij die naturalisatie aanneemt, en dat die naturalisatie dus krachtens eerstgemelde wet is vervallen. 's Gravenhage , den 2den Julij 1875. De Minister voornoemd, van Lynden van Sandenburg.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135), en op zijne beschikkingen van 12 Januarij en 23 April 1875, opgenomen in de Staatscourant van 13 Januarij en 24 April daaraanvolgende; Heeft goedgevonden : te bepalen dat, met ingang van 3 dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in die beschikkingen opgenoemde gedeelten van de gemeente Hoogvliet, in gebruik bij J. Struyk. 's Gravenhage, 2 Julij 1875. Heemskerk. In de beschikking van den Minister van Binnenlandsche Zaken van 26 Junij jl., opgenomen in de Staatscourant van 27/28 Junij daaraanvolgende, betreffende de toepassing van het Koninklijk besluit van 3 October 1873 (Staatsblad n°. 135) , zijn de kadastrale nommers van de landen in de gemeente Moordrecht, in gebruik bij J. Tom, aangeduid als gelegen in den Ambachtspolder , sectie C , n os . 434, 436, 651, 874 en 877. Dit moet zijn : in den Oostpolder, sectie C , n*". 434 , 436, 651 , 874 tot en met 877. De Minister van Binnenlandsche Zaken brengt ter kennis van belanghebbenden, dat aan 's Rijks veeartsenijschool te Utrecht, op Woensdag 8 September 1875 en volgende dagen, gelegenheid zal worden gegeven tot het afleggen van het natuurkundig examen voor aanstaande veeartsen, bedoeld in art. 12 der wet van 8 Julij 1874 (Staatsblad n°. 99). Zij die tot dat examen wenschen te worden toegelaten behooren zich schriftelijk, mits portvrij , vóór 1 September e. k. aan te melden bij den directeur van gemelde school. 's Gravenhage, 2 Julij 1875. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt, naar aanleiding van Zr. Ms. besluiten van den 22sten Junij 1875, n". 14 en 16, het volgende ter kennis van belanghebbenden: Aan drie jongelieden van een gezond gestel, onderwijs genietende aan de Polytechnische school te Delft, die, vóór zy hun 24ste levensjaar zijn ingetreden, in het bezit zijn van een der getuigschriften B, artt. 61—64 der wet van den 2den Mei 1863 (Staatsblad n°. 50), en zoo door betoonden ijver als door lust in de studie en aanleg den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirantingenieur der marine, nadat zij het diploma voor scheepsbouwkundig ingenieur zullen hobben verkregen. Daartoe behooren zij, die daarvoor in aanmerking wenschen te komen, tijdig een verzoekschrift op zegel aan den Minister van Marine in te dienen, onder overlegging van: 1°. hunne geboorteacte ; en 2°. een certificaat door een bevoegd geneesheer afgegeven, waaruit blijkt, dat de candidaat een gezond gestel heeft. Tot adspirant-ingenieur benoemd, zullen zij dan, onder het genot eener jaarwedde van duizend gulden (f 1000), nog een jaar aan de Polytechnische school blijven, ten einde zich tot het voor hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en een jaar op
eene jaarwedde van vijftien honderd gulden (f 1500), zoowel op's Rijks als op sommigo belangrijke buitenlandsche werven in de gelegenheid gesteld te worden, zich in de praktijk te oefenen, en er hunne studiën voort te zetten en te voltooijen. Daarna zullen zij, bij voldoende geoefendheid, bevorderd worden tot ingenieur der 2de klasse op eene bezoldiging van twee duizend gulden (f 2000) 'sjaars, een en ander onder uitdrukkelijke voorwaarde , dat zij zich door ijver en goed gedrag blijven onderscheiden en zich, wat betreft de inrigting hunner studiën en tijdsbesteding, strikt gedragen naar de aanwijzingen, die hun dienaangaande zullen worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel) en bij den heer directeur der Polytechnische school te Delft. 's Gravenhage, den 29sten Junij 1875. De Minister voornoemd, Taalman Kip.
---

MINISTERIE VAN FINANTIEN.
De Minister van Finantien maakt, ter voldoening aan art. 7 der wet van den 26sten April 1852 (Staatsblad n°. 90), bekend, dat krachtens die wet voor een kapitaal Van tien millioen gulden aan muntbiljetten in omloop is, en dat tot verzekering van de verzilvering dier biljetten de volgende kapitalen op de grootboeken der nationale schuld zijn ingeschreven , te weten: op het grootboek der 2'/ ; percents inschrijvingen een kapitaal van f 18,788,000.00 , uitmakende, tegen den daarvoor bij art. 5 der wet bepaalden koers van 50 ten honderd, eene waarde van f 9,394,000.00 en op het grootboek der 3 percents inschrijvingen een kapitaal van f 1,010,300.00, uitmakende , naar den daarvoor als boven bepaalden koers van 60 ten honderd, eene waarde van 606,180.00 Te zamen 'sGravenhage, den 30sten Junij 1875. f 10,000,180.00 Namens den Minister voornoemd , De Secretaris-Generaal, Bartstra. De Minister van Finantien verwittigt de belanghebbenden: 1°. dat, te rekenen van 1°. Julij 1875, het maximum bedrag voor postwissels uit Nederland naar Duitschland is verhoogd tot 300 mark, en voor postwissels uit Duitschland naar Nederland tot 175 g'ilden. Het regt van den afzender in Nederland te heffen bedraagt: a. voor 75 mark of daar beneden, 25 cent: b. boven 75 mark tot en met 150 mark, 50 cent; c. boven 150 mark tot en met 300 mark, 75 cent. Postwissels naar de Vereenigde Staten van Noord-Amerika kunnen, even als tot dus verre, tot geen hooger bedrag dan van 49 dollar 70 cent of 210 mark, en naar Constantinopel tot geen hooger bedrag dan van 8 l urksche ponden of 150 mark, worden verzonden. Het regt op deze wissels te heffen blijft mede onveranderd. In de postwissels voor Beijeren en Wurtemborg , welke tot dus verre in Zuid-Duitsclie guldens wei-den opgemaakt, is, van bovengemeld tijdstip af, het bedrag in du markmunt te vermelden. De voor deze wissels bestaande afzonderlijke formulieren worden mitsdien afgeschaft, en, in de plaats daarvan , van de formulieren voor de verzending naar het overige gedeelte van Duitschland gebruik gemaakt. 2°. dat, mede te rekenen van 1 Julij aanstaande, het port voorde berigten van ontvang, wegens aangeteekende postwissels naar Belgie, van 10 op 5 cent wordt verminderd. 's Gravenhage , den lsten Julij 1875. Namens den Minister voornoemd , De Secretaris-Generaal, Bartstra.
---

MINISTERIE VAN KOLONIEN.
Bij het Departement van Koloniën is, ten behoeve van de verminkten bij de expeditien tegen Atjeh en van de door de aldaar gesneuvelden nagelaten betrekkingen, ontvangen eene som van f 1300.66, zijnde een gedeelte der gelden door den generaal-majoor J. C.J.Smits, commandant van het Koloniaal Militair Invalidenhuis op Bronbeek, in Arnhem en andere omliggende gemeenten , tot bovengemeld doel, en tot oprigting in Indie van een Atjeh-monument, ingezameld. Voormeld bedrag is ter beschikking gesteld van den GouverneurGeneraal van Nederlandsch Indie.
---

