HET HOOIDROOGEN DOOR KUNSTWARMTE,
DOOR 11E. J. P. AMERSFOORDT.
Wij hebben in 1873 ( llyblad Lb.-C. bl. 113) een uitvoerig opstel gewijd aan de toestellen van Gibbs om gras en graan bij vochtig weder te droogen , en dat toen met 10 af b. toegelicht. De Hr. Munnikhuis heeft daarna op den hooidrooger van Mr. Amersfoordt gezinspeeld in een eveneens in het Bijblad L&- C. opgenomen opstel. Mr. Amersfoordt nu heeft naar aanleiding dier zinspeling in de Purm. C. van 4 Aug. '75 een stukje geschreven. Daar onze lezers 't dienen te kennen, nemen wij het hier over. Red. De heer Munnikhuis eindigt een artikel in het Bijblad der Landbouw-Courant N°. 14, 1875 met de woorden: „Men hadde, in de afdeeling Sloten, bij gebrek aan bezigheid, b. v. het nut van den hooidrooger ook nog kunnen bespreken." Daar de geleerde schrijver op deze heusche wijze zijne belangstelling in dit werktuig betoonde, wil ik trachten aan het geuit verlangen in het openbaar te voldoen. Toen ik onlangs uit Engeland van de landbouwtentoonstelling terugkeerde, was de hooioogst, dien ik op Badhoeve in vollen gang verlaten had, gestaakt moeten worden om het gedurig regenachtige weder. Het hooi stond op rooken, maar leed t ooral van buiten zeer door de vochtigheid. Op vrijdag 23 Julij , den eersten eenigszins droogen dag, gaf ik last den hooidrooger te werk te stellen. Het buitenste hooi der rooken ; dat nog doornat was, werd afgezonderd, en naar het werk terug gevoerd. Wij werkten dien dag van 's morgens 9 tot 's avonds
zes ure. (De gewone schafturen werden aan volk en paarden gegund.) Wij gebruiken zes man, twee jongens, en drie paarden, waarvan één om het hooi uit het land en gedroogd zijnde naar den berg te voeren. Het arbeidsloon bedroeg zeven gulden. je 7. Drie paarden twee gulden. . . „ 6. • ~I. Cokes Te zamen veertien gulden. Wij hadden des avonds 2000 kilogram hooi gedroogd, ter waarde van j' 25. per 500 kilogram, zegge honderd gulden. Dit hooi was nu zeer goed van kleur en had een aangenamen geur teruggekregen. Het binnenste der rooken , dat droog gebleven was, kon den volgenden dag, zaterdag, zonder kunstbewerking worden binnengereden, en v66r den zondag was de geheele hooioogst onder dak. Zonder den hooidrooger ware aan zoo iets niet te denken geweest. De uitvinder Gibbs , die te Taunton verwacht werd, is verhinderd geweest dr ten toon te stellen, doch heeft bekend gemaakt, dat hij in den laatsten tijd aan zijn werktuig verbeteringen heeft aangebragt, die de werking nog veel versnellen. Tot mijne spijt heb ik deze niet gezien, maar reeds zooals het werktuig nu is, acht ik het nuttig, en is het niet waard te worden beschimpt, zooals nu. en dan hier en daar schijnt te geschieden. Badkoeve, 30 Julij 1875. 17
---

