OFFICIEEL GEDEELTE.
Lit. F. 4de Afdeeling. Militie en Schutterijen. Aan den Honing. 's Gravenhage, 12 Jvlij 1875. Het behaagde Uwer Majesteit, om consideratien en advies in mijne handen te stellen het hierbij teruggaande advies van den Raad van State, afdeeling voor de geschillen van bestuur, dd. 30 Junij jl., n°. 51. Daarbij wordt Uwer Majesteit in overweging gegeven . om, met vernietiging van het besluit van Gedeputeerde Staten van Limburg , van 2 April 1875, waarbij de appellant Theodoor Weiter niet-ontvankelijk is verklaard in zijne bezwaren tegen de uitspraak van den militieraad in het 2de militiedistrict dier provincie, van 12 Maart te voren, houdende aanwijzing van zijn zoon Jan Mathias Weiter tot de dienst bij de militie, — die uitspraak van den militieraad te handhaven. Het ontwerp van de uitspraak , aan Uwer Majesteits bekrachtiging ten deze onderworpen, luidt als volgt; » Wij WILLEM III, rij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz ; Beschikkende op het beroep, ingesteld door Theodoor Weiter, geboren te Bollendorf, Pruissen, wonende te Nederweert, Limburg, tegen eene uitspraak van Gedeputeerde Staten van dat hertogdom, van 2 April 1875, lit. 1840/3 Q, in zake de nationale militie; Den Raad van State, afdeeling voor de geschillen van bestuur, gehoord, advies van den 30sten Junij 1875, n°. 51; Op de voordragt van Onzen Minister van Binnenlandsche Zaken van Overwegende: dat de militieraad in het 2de district van Limburg den 12den Maart 1875 , des adressants zoon Jan Mathias voor de dienst bij de militie heeft aangewezen ; dat de adressant daartegen bezwaren heeft ingebragt bij Gedeputeerde Staten , bewerende dat zijn zoon hier te lande niet dienstpligtig is, omdat hij niet geacht kan worden ingezeten van het Rijk te zijn, volgens de wet van 28 Julij 1850 [Staatsblad n°. 44) ; dat Gedeputeerde Staten den adressant niet-ontvankelijk hebben verklaard in zijn ingesteld beroep, op grond dat zijne reclame moest worden beschouwd als gerigt tegen de inschrijving voor de militie, en dus binnen den bij art. 26 der militiewet bepaalden tijd had moeten ingebragt zijn bij Onzen commissaris ; dat de adressant daartegen heeft aangevoerd dat de militieraad , en in beroep , Gedeputeerde Staten , gehouden zijn alle reclames te onderzoeken die door lotelingen tegen hunne aanwijzing voor de militaire dienst worden ingebragt, ook al behooren zij tot die, welke reeds aan Onzen Commissaris konden worden onderworpen, en voorts, wat betreft de reclame zelve, heeft beweerd dat zijn zoon moet aangemerkt worden als een vreemdeling, behoorende tot eenen Staat, waar de Nederlanders niet aan de verpligte krijgsdienst zijn onderworpen; dat wel tegen de inschrijving geene bezwaren meer kunnen ingebragt worden na verloop van den termijn, in art. 26 bepaald, maar dat daaruit niet volgt, dat de loteling daardoor zou zijn verstoken van het regt, aan art. 34 der militiewot ontleend, om zijne redenen van ongehoudenheid lot het vervullen van militairen dienstpligt in te brengen daar waar die moeten worden onderzocht, namelijk bij den militieraad en later bij Gedeputeerde Staten, en dat Gedeputeerde Staten dus ten onregte den adressant niet-ontvankelijk hebben verklaard in zijn ingesteld beroep; dat echter des adressants beweren dat zijn zoon hier te lande niet tot de krijgsdienst zou verpligt zijn, geheel orijuist is; dat toch de laatste alinea van art. 15 der militiewet alléén buiten aanmerking wil gelaten hebben die vreemdelingen die behooren tot een Staat, waar de Nederlander niet dienstpligtig is, of waar ten aanzien der dienstpligtigheid het beginsel van wederkeerigheid is aangenomen, en dat de loteling Jan Mathias Weiter , zonder eenigen twijfel, zoowel volgens de bepaling van art. 5 , 1°. van het Burgerlijk Wetboek als volgens de bepaling van art. 1, 1°. der wet van 28 Julij 1850, Nederlander en alzoo geen vreemdeling is ; dat hij toch is geboren in de Nederlandsche gemeente Nederweert uit ouders die, sedert het jaar 1850 onafgebroken daar hebben gewoond ; dat de adressant en mitsdien zijn minderjarige zoon, ook, ingevolge art. 3,1°. der wet van 28 Julij 1850, als ingezeten moet worden beschouwd; Gezien de wet van 19 Augustus 1861 ( Staatsblad n°. 72), art. 5, l u . van het Burgerlijk Wetboek en de wet van 28 Julij 1850 (Staatsblad n°. 44);
Hebben goedgevonden en verstaan : met vernietiging van het bovenvermeld besluit van Gedeputeerde Staten van Limburg, van 2 April 1875, waarbij de appellant niet-ontvankelijk is verklaard, te handhaven de uitspraak van den militieraad, waarbij de loteling Jan Mathias Weiter voor de dienst is aangewezen. Onze Minister van Binnenlandsche Zaken is belast met de uitvoering van dit besluit. waarvan afschrift zal worden gezonden aan den Raad van State, afdeeling voor de geschillen van bestuur." Met dit advies kan ik mij niet vereenigen. Het gevoelen van den Raad van State, afdeeling voor de geschillen van bestuur, dat des adressants zoon teregt voor de militie is ingeschreven , wordt door mij gedeeld Die zoon, geboren uit ouders, tijdens zijne geboorte binnen het Rijk in Europa gevestigd, is Nederlander volgens art. 1, 1°. der wet van 28 Julij 1850 (Staatsblad n°. 44); de slotbepaling van art. 15 der wet van 19 Augustus 1861 ( Staatsblad n°. 72), waarop de adressant zich beroept, betreft alleen vreemdelingen, die tot een der daarbedoelde vreemde Staten behooren, en is derhalve op des adressants zoon niet van toepassing. De nationaliteit van den vader moet, in dit geval, buiten aanmerking blijven; de vader, sedert 1850 hier te lande woonachtig, was ingezeten des Rijks volgens art. 3 , 1°.. van eerstgemelde wet, zoo op het tijdstip der inschrijving van zijn zoon voor de militie, als tijdens de definitive sluiting van het inschrijvingsregister. Gedeputeerde Staten hebben, naar mijn oordeel, teregt den adressant doen kennen, dat aan de door hem tegen de uitspraak van den militieraad ingebragte bezwaren geen gevolg kan worden gegeven , daar zij de inschrijving van zijn zoon voor de militie betreffen en alzoo, volgens de slotzinsnede van art. 26 der wet van 19 Augustus 1861 (Staatsblad n*. 72), binnen den daar bepaalden tijd bij Uwer Majesteits Commissaris in de provincie hadden moeten zijn ingebragt. Dit is niet geschied. De gedane inschrijving voor de militie is derhalve etn feit, waarop niet meer kan worden teruggekomen en waaraan ook niet op andere wijze de gevolgen kunnen worden ontnomen, die er volgens de wet aan verbonden zijn. Ware te bekwamer tijd gebruik gemaakt van de bevoegdheid , om tegen register en lijst bezwaren in te brengen, en daaromtrent door Uwer Majesteits Commissaris in de provincie uitspraak gedaan , dan moest evenzeer in die uitspraak worden berust, omdat de wet daartegpn geen beroep toelaat. De Raad van btate, afdeeling voor de geschillen van bestuur, oordeelt, dat iedere reclame, ook al behoort ze tot die, welke reeds aan Uwer Majesteits Commissaris in de provincie konden worden onderworpen , gebragt kan worden voor den gewonen regter in militiezaken , vermits, al is een loteling voor de militie ingeschreven , zijn regt onverlet blijft. om op grond van art. 34 der militiewet zijne redenen van vrijstelling te doen gelden d&ar, waar die moeten onderzocht worden , namelijk bij den militieraad. Uit dien hoofde meent de Raad van State , afdeeling voor de geschillen ven bestuur , dat èn de militieraad èn Gedeputeerde Staten de door den adressant ingebragte bezwaren tegen den militiepligt van zijn zoon hadden moeten onderzoeken en daarover uitspraak doen. Deze opvatting kan ik niet deelen. De taak , bij de wet van 19 Augustus 1861 (Staatsblad n°. 72) , den militieraad opgelegd, wordt in de artt. 91 en 92 omschreven. Het onderzoek aangaande de al of niet gehoudenheid van een ingeschrevene tot de dienst bij de militie wegens gemis van het voor militiepligt vereischte ingezetenschap en omtrent de gemeente van inschrijving voor de^ militie, is vreemd aan den werkkring en ligt buiten de bevoegdheid van den militieraad ; daarvoor wijst art. 26 der militiewet een ander gezag aan, dat in het hoogste ressort over een en ander uitspraak doet. Art 97 dier wet noemt de gevallen, waarin tegen de uitspraak van den militieraad bezwaren kunnen worden ingebragt bij Gedeputeerde Staten; art. 98 vermeldt de uitzonderingen. Het ligt in den aard van de zaak , dat de werkkring van Gedeputeerde Staten ten deze bepaald wordt door de bevoegdheid, welke de militieraad bezit, tegen wiens uitspraak men bezwaren inbrengt, en dat alzoo, nu de militieraad in geen onderzoek mag treden en geene uitspraak mag doen omtrent de inschrijving voor de militie en het al of niet bestaan van verpligtingen ten aanzien der nationale militie , — wel te onderscheiden van rfie»js<pligt of gehoudenheid tot de dienst, waaromtrent door aanwijzing tot of vrijstelling of uitsluiting van de dienst wordt beslist, — Gedoputeerde Staten daartoe evenmin bevoegdheid hebben , wanneer zij geroepen zijn uitspraak te doen over bezwaren, bij hen tegen eene beslissing van den militieraad ingebragt. Is deze beschouwing juist met opzigt tot den werkkring, de bevoegdheid ten deze van Gedeputeerde Staten , dan geldt hetzelfde voor de toepassing van art. 103 der militiewet, dat slechts in de daar aangewezen gevallen beroep bij Uwe Majesteit toelaat van de uitspraken door Gedeputeerde Staten gedaan omtrent bezwaren tegen beslissingen van den militieraad bij hen ingebragt.
Het door den Raad van State, afdeeling voor de geschillen van "bestuur , ingeroepen besluit van Uwe Majesteit van 14 September 1872 , n°. 13, waarbij een ingeschrevene ongehouden is verklaard tot êe dienst bij de nationale militie, brengt geene verandering in mijne beschouwing. Tegenover deze beslissing vermeen ik te mogen stellen CJwer Majesteits besluiten van 4 Julij en 19 December 1674, n° 25 en 27; bij het eerste werd onder anderen overwogen, dat bezwaren tegen de inschrijving volgens de bepaling van art. 26 der militiewet kunnen worden ingebragt bij Uwer Majesteits Commissaris in de provincie binnen den tijd der nederlegging van de registers op de secretarie, die uiterlijk op 27 Januarij moet geschieden, en dat wanneer in dien tijd geen bezwaren op de daar omschreven wijze ingebragt zijn , dit later niet meer kan geschieden; bij het laatste, dat tegen do inschrijvingsregisters voor de militie op geene andere wijze bezwaar kan ingebragt worden, dan volgens art. 26, laatste lid, der militiewet. Op deze gronden ben ik van oordeel, dat Gedeputeerde Staten van Limburg, bij hunne beschikking van 2 April 11., lit. 1840/3 Q, 2de afd. B, den adressant te regt hebben doen kennen, dat aan zijn verzoek om verklaring, dat zijn. door den militieraad tot de dienst bij de militie aangewezen zoon Jan Mathias Weiter , voor wien uit anderen hoofde geen vrijstelling van die dienst bij den militieraad was aangevraagd, hier te lande niet dienstpligtig is, geen gevolg kan worden gegeven, en dat de adressant in het tegen die beschikking bij Uwe Majesteit ingesteld beroep niet-ontvankelijk behoort te worden verklaard. Het ontwerp van zoodanig besluit wordt Uwer Majesteit hierbij eerbiedig ter goedkeuring aangeboden. De Minister van Binnenlandsche Zaken, Heemskerk. (Staatsblad n°. 139.) BESLUIT van den 21 sten Julij 1875, waarbij Theodoor Welter niet ontvankelijk wordt verklaard in zijn hooger beroep tegen de beschikking van Gedeputeerde Staten van Limburg, van 2 April 1875, betrekkelijk de aanwijzing van zijn zoon .J an Mathias voor de dienst bij de nationale militie. Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, etz. , enz., enz. Beschikkende op het beroep, ingesteld door Theodoor Welter, geboren te Bollendorf (Pruissen ), wonende te Nederweert, tegen eene beschikking van Gedeputeerde Staten van Limburg , van 2 April 1875, lit. 1840/3 Q, 2de afdeeling B, in zake de nationale militie; Den Raad van State, afdeeling voor de geschillen van bestuur, gehoord (advies van 30 Junij 1875, n c . 51); Op de voordragt van Onzen Minister van Binnenlandsche Zaken, van 12 Julij 1875, lit. F, 4de afdeeling; Overwegende: dat de militieraad in het 2de militiedistrict van Limburg op 12 Maart 187ö des adressants zoon Jan Mathias Welter voor de dienst bij de militie heeft aangewezen; dat de adressant daartegen bezwaren heeft ingebragt bij Gedeputeerde State-i, bewerende dat zijn zoon hier te lande niet dienstpligtig is, omdat hij niet geacht kan worden ingezeten van het Rijk te zijn, volgens de wet van 28 Julij 1850 ( Staatsblad n°. 44); dat Gedeputeerde Staten den adressant hebben doen kennen, dat aan zijn bezwaarschrift geen gevolg kan worden gegeven, op grond dat zijne reclame moest worden beschouwd als gerigt tegen de inschrijving voor de miliiie, en dus binnen den bij art. 26 der militiewet bepaalden tijd had moeten ingebragt zijn bij Onzen Commissaris in de provincie; dat de adressant daartegen heeft aangevoerd, dat de militieraad, en in liooger lieroep Gedeputeerde Staten , gehouden zijn alle reclames te onderzoeken , die door lotelingen tegen hunne aanwijzing voor de militaire dienst worden ingebragt, ook al behooren zij tot die, welke reeds aan Onzen Commissaris in de provincie konden worden onderworpen; en voorts, wat betreft de reclame zelve, heeft beweerd, dat zijn zoon moet aangemerkt worden als een vreemdeling, behoorende tot een Staat, waar de Nederlanders niet aan de verpligte krijgsdienst zijn onderworpen ; dat door den militieraad en Gedeputeerde Staten teregt is geoordeeld, dat de vraag of des adressants zoon al dan niet verpligtingen ten aanzien van de nationale militie te vervullen heeft, bij hen geen punt van onderzoek kon uitmaken , vermits de militieraad en Gedeputeerde Staten ten deze, volgens de wet, slechts geroepen waren om uitspraak te doen omtrent het al of niet bestaan van bij de wet erkende redenen van vrijstelling van of niet- of voorloopigo niet-toelating van des adressants zoon als loteling tot de dienst bij de militie; dat toch, zoo bij adressant bezwaren bestonden tegen de inschrijving voor de militie van zijn zoon, hij deze, overeenkomstig de laatste zinsnede van art. 26 der wet van 19 Augustus 18Ü1 (Staatsblad n°. 72), binnen den daar bepaalden tijd aan de uitspraak van Onzen Commissaris in de provincie had moeten onderwerpen ; dat derhalve ook het bij Ons ingestelde beroep van de beschikking van Gedeputeerde Staten geene aanleiding kan geven tot onderzoek en beslissing omtrent het beweren van den adressant, dat zijn zoon ten onregte voor de militie zou zijn ingeschreven ; dat voor des adressants zoon geene bij d9 wet erkende reden van vrijstelling van de militiedienst bij den militieraad is ingebragt, en mitsdien, volgens art. 98, 1°., der militiewet, tegen de uitspraak van dieri raad tot aanwijzing van genoemden loteling voor de dienst, geene bezwaren kunnen worden ingediend; Gezien de wet van 19 Augustus 1861 ( Staatsblad n°. 72); Hebben goedgevonden en verstaan den adressant niet ontvankelijk te verklaren in zijn beroep. Onza Minister van Binnenlandsche Zaken is belast met do uitvoering van dit besluit, dat in het Staatsblad en, tegelijk met het rapport van Onzen genoemden Minister, in de Staatscourant zal worden geplaatst. Clarens, den 21sten Julij 1875. WILLEM. De Minister van Binnenlandsche Zaken, Heemskerk. Uitgegeven den een en dertigsten Julij 1875. De Minister van Justitie, van Lynden van Sandenburg.
---

