REISHERINNERINGEN UIT ENGELAND,
DOOR L. BROEKEMA, Stud. Agron.
Misschien zal het eenigen mijner landgenooten aangenaam zijn iets te vernemen over de tentoonstelling, van wege het Koninklijk Genootschap van Landbouw in Engeland, dit jaar te Taunton gehouden. Daar ik gelegenheid had, in gezelschap van Mr. Atnersfoordt en twee mijner collega's (1) daarbij tegenwoordig te zijn, zal ik eeltige mijner herinneringen en opmerkingen onder de oogen van de lezers der Landbouw-Courant brengen. Naar 't zeggen van vele Engelschen was- de tentoonstelling dit jaar klein; echter groot genoeg om de verbazing op te wekken van eenen Nederlander, die nooit Engeland heeft bezocht. Wat de inrichting betreft, hiervan zal ik slechts met een paar woorden gewag maken; wie iets naders daarvan wil weten, leze na het werkje van Dr. Staring : ~Landbouwlessen, verzameld te Londen in 1862"; Haarlem, Kruseman 1863. Met een paar woorden kan men de inrichting karakteriseeren : doelmatig en eenvoudig. Het tentoonstellingsplein besloeg eene oppervlakte van 55 acres, d. i. ruim 25 bunders. Dit plein was geheel door eene dichte houten schutting omringd. Daar binnen bevonden zich loodsen voor de werktuigen en stallen voor het vee. De stallen der paarden waren aan alle zijden gesloten , -zoodat de dieren geheel tegen weer en wind beschut waren. Verder bleef er nog plaats over voor 3 omheinde ringen, waarin paarden en runderen eiken dag rondgeleid werden. lets dergelijks heb ik op onze tentooh-,
(1) De schrijver van dit stukje is één der drie a. s. landbouwleeraren , met Rijkshulp studerende te Hallo of Hohenheim , welke dit jaar op voorstel van den Inspecteur voor 't landbouwonderwijs door Z. E. den Minister van Binnenl: Zaken naar Engeland werden gezonden ter bijwoning onder de leiding van den heer mr. J. P. Amersfoordt van de meeting en de tentoonstelling der Royal Agricultural Society. stellingen nooit aangetroffen; de doelmatigheid moet echter ieder in 't oog springen; men heeft hierdoor gelegenheid de dieren in hunne bewegingen te zien; vooral bij paarden is dit niet genoeg te waardeeren , maar ook bij de runderen krijgt men een veel beter overzicht van den bouw der dieren, dan wanneer men ze alleen in den stal ziet slaan. In de loodsen had elke fabrikant Zijne genummerde plaats; de meesten hadden door groote naamborden wel gezorgd, dat ze gemakkelijk te vinden waren; overigens was dit met den catalogus in de hand niet moeilijk. Om van alles een vluchtig overzicht te krijgen, hadden we eenen geheelen dag noodig. Het zou mij daarom te ver • voeren , wilde ik alles hier ter plaatse, zij het nog zoo kort, bespreken. Ik zal mij daarom bepalen bij 't geen mij 't meest belang inboezemde. Eerst zal ik iets over het rundvee zeggen. Zeer verwonderde het mij, dat er niet meer rassen vertegenwoordigd waren. De eenige aanwezige waren Shorthorns , Devons , Herefords , Sussex , Yersey's en Guernsey's. Alzoo ontbraken, om slechts de, voornaamste te noemen, de ongehoornde rassen Angus , Galloway en Suffolk, verder de rassen van Ayrshire , Pembroke , het Westelijk Hoogland en zelfs van Sommersetshire, in welk graafschap de tentoonstelling gehouden werd. Waaraan is dit toe te schrijven ? Is het gebrek aan belangstelling bij de Engelschen ? Dit argument moest men al dadelijk als ongegrond erkennen bij het beschouwen der duizende bezoekers, die zich dagelijks op het terrein bewogen en als men in aanmerking neemt, welke sommen er aan 't welslagen der tentoonstelling worden besteed. Zou er, om iets te noemen, in Nederland eene stad zijn, die voor 't houden van eene landbouwtentoonstelling 2000 pond sterling beschikbaar stelt? En dit doet in Engeland elke stad, die de eer geniet de ten-18
toonstelling op haar gebied te hebben, zelfs kleine provincie-stadjes, zooals Taunton. Vrees van door de alles overheerschende rassen als Shorthorns en.Herefords overvleugeld te worden, behoeft ook de bezitters niet terug te houden hun vee ten toon te stellen, daar elk dier slechts met zijne rasgenooten heeft te con curreeren, en allen niet over ééne kam geschoren worden, zooals bij ons maar al te dikwijls het geval is. Aan prijzen ontbrak het overigens ook niet; die waren aanlokkend genoeg: voor de meeste klassen van rundvee waren 3 prijzen uitgeloofd h, 20, 10 en £, 5, voor de kalveren 15, 10, 5. Hoe 't zij, het feit bestond, tot mijn groote spijt, zooals ik 't boven opgaf. Shorthorns waren er 121 stuks, verdeeld in de volgende klassen: 1. Stieren boven 3 jaar oud. 2. Stieren boven 2 en beneden 3 jaar. • 3. Stieren boven 1 en beneden 2 jaar. 4. Stierkalveren boven -.12- en beneden 1 jaar. 5. Koeien boven 3 jaar. 6. Vaarzen; melkgevend of met een kalf, niet boven 3 jaar. 7. Vaarzen boven 1 en beneden 2 jaar. 8. Koekalveren boven en beneden 1 jaar. Bij het aanschouwen der stieren stond ik werkelijk verstomd. Wat de lichaamsgrootte betreft, gelijken het meer olifanten dan runderen. Groot, lang, van alle kanten breed en vierkant, daarbij het kleine kopje en de dunne ledematen: 't zijn in elk opzicht voortreffelijke dieren voor het doel, waarvoor ze gefokt worden: in één woord elk dier is een triomf voor de kunst des veefokkers. Onder allen muntte uit de licht roodgespikkelde 41 jaar oude „Duke of Aosta" gefokt door den heer Hudchinson van Manor House in Catterick, een waar prachtdier, dat den iee prijs bekwam. En dat deze stier ook goede nakomelingen voortbrengt, daarvoor strekt ten bewijze, dat zijne zonen den eersten prijs behaalden in de 2 volgende klassen. – Zulk een dier, dat dus alle goede eigenschappen van een fokstier bezit, is bijna met geen geld te betalen; men zou den eigenaar om het bezit kunnen benijden. De andere klassen der stieren waren niet minder voortreffelijk dan de eerste. Alleen wil ik nog opmerken, dat zich onder de stierkalveren één bevond van eene zwartbonte kleur. Gewoonlijk worden alleen als echte kleuren aangezien wit, rood, en roodgespikkeld. Dat echter dit dier ook als echt erkend werd, bleek daaruit, dat het eervol vermeld was. Om nu tot de koeien te komen: de melkteekens waren bij de meesten beneden het middelmatige, afgezien van den fijnen kop en hoorns en de losse, fijne huid. De melkspiegels lieten veel te wenschen over, bij sommige waren ze zelfs zeer slecht. Verscheidene hadden den Hervorm, maar zonder uitslag en roosjes en zeer verbasterd; vele andere hadden eenen basterd bandvorin. Een voorbeeld van de le orde heb ik in geene enkele klasse aangetroffen; daarentegen was overal de basterdvorm overwegend. Ook de melkaderen waren bij meest alle dieren slecht. De uiers waren onbeduidend en de spenen klein. 't Is duidelijk, dat de Engelschen bij 't Shorthornvec op de melk weinig gewicht leggen. De geheele bouw der dieren duidt dan ook reeds aan, dat ze voor 't voortbrengen van vleesch, niet van melk, geschikt zijn. Daarom is het, dunkt mij, zeer terecht, dat men in ons land in streken, waar melkproductie de hoofdzaak is, van 't kruisen met Shorthornvee teruggekomen is. Het beviel me in 't geheel niet, dat dieren, die als melkkoeien tentoongesteld worden, zoo vreeslijk vet zijn, zoodat ze dadelijk geschikt zouden zijn om geslacht te worden. Maar 't is nu eenmaal mode in Engeland, dat al wat niet met vet beladen is, niet bekroond wordt, en in zoover is het den bezitters der tentoonstellingsdieren niet kwalijk te nemen: zonder twijfel is het echter eene verkeerde mode. Een der sprekers op de vergadering van het Genootschap verhief er dan ook zijne stem tegen. Ik kom nu tot de Herefords. Ook hier was de verdeeling in dezelfde 8 klassen als bij de Shorthorns. Evenzoo bij de later volgende Devons. Wat hier het eerst mijne aandacht trok, was de gelijkmatigheid van het ras. Overal dezelfde vormen: breede , diepe borst, korte, maar tamelijk zware ledematen, breede kop met lange doch dunne en sierlijke hoorns vleeschkleurige neus, schoone roode kleur, wit onder den buik, witte kop en pooten en wit op den schoft. Ook dit ras heeft alle eigenschappen van mestvee, en streeft hierin de Shorthorns op zij, ofschoon het wat minder vroeg zich ontwikkelt. Melkrijk zijn de Herefords ook weder niet; de melkteekens waren dan ook slecht; bij sommige trof men nog goede melkaderen aan (hoewel door de verbazende vetheid der dieren moeilijk te vinden), maar de melkspiegels lieten weer veel te wenschen over. Vrij algemeen kwamen bandvorm en gaffelvorm voor, echter meest van eene lage orde of verbasterd. Dat alleen een paar vormen. zoo de overhand hadden, is daaraan toe te schrijven, dat zij uit slechts eenige weinige stamouders zijn voortgekomen. Omgekeerd pleit dit laatste weer voor de erfelijkheid des melkspiegels. Merkwaardig is nog liet feit, dat onder de vaarzen een dier bekroond was met den len prijs, 't welk geheel misvormde spenen bezat, zoodat het ongeschikt was, zoowel om gemolken als om door een kalf gezogen te worden. Devons. Hiervan geldt hetzelfde als van de overige rassen, wat de melkteekens betreft. Voor vetwording echter bezitten ook deze dieren uitmuntende eigenschappen. Hoewel minder zwaar dan de Shorthorns en Herefords , zijn ze voor dit doel bijzonder geschikt en schijnen zich ook tamelijk vroeg te ontwikkelen. De dieren maken eenen aangenamen indruk met hunne. fraaie roode kleur, hunne sierlijke hoorns op oenen fijnen kop met levendige oogen. Van de eigenlijke melkrassen waren slechts aanwezig Yersey's en G' uernsey's. Uier waren geen stieren boven 3 jaar gevraagd, een bewijs, dat ook de Engelschnian meent, geen oude stieren bij zijn melkvee te moeten toelaten. Op 't klaarste bleek hier weer, hoe weinig acht geslagen wordt op den melkspiegel. Zelfs bij deze melkrassen vond men slechts zeer middelmatige vormen. Ook de dieren zelf maakten op mij eenen slechten indruk; ze kunnen niet in vergelijking komen met eene goede Hollandsche melkkoe. De Engelschen vinden echter smaak in deze kleine eilanders; ze maken een weeldeartikel uit. Het is bij de groote landeigenaren gebruik, om ze te doen grazen in de parken voor de ramen van het kasteel, en er melk van te trekken voor de koffie en verder huiselijk gebruik, De Sussex waren, tengevolge van het heerschen der tongblaar in dat graafschap, in zoo gering aantal aanwezig, dat het moeilijk was zich een oordeel daarover te vormen. Bij de schapen bedroegen de uitgeloofde prijzen, even als bij het rundvee, 20, 15 en 5, resp. 15, 10, 5. Het eerst verdienen vermeld te worden de Southdowns, een ras dat tot de kortwollige behoort, en voor wolen vleeschproductie te gelijk geschikt is. Tot dit doel worden ze tegenwoordig in Duitschland veel gefokt, en verdringen meer en meer de Merinos. Men vindt in dit land reeds uitstekende kudden, b. v. in Canena bij Halle a. S., eigenaar de Heer Stahlschmied. 't Was jammer, dat deze niet mededong; dat hij met de Engelschen kan concurreeren, bewees de Bremer tentoonstelling in 1874, waar hij den tweeden prijs behaalde. Voor ons land zijn de Southdowns niet geschikt, wanneer men ze als weideschapen wil houden; ze behooren te huis op drogere, hooger gelegen weiden; hun vaderland is het graafschap Kent, met zijne krijtheuvelen. In Duitschland worden ze het geheele jaar in den stal gehouden; dit zou misschien bij ons ook rentegevend zijn in streken, waar men genoeg voedergewassen kan verbouwen. Beter zijn voor ons land geschikt de Lincolns en Leicesters, die in zeer schoone exemplaren aanwezig waren. Tusschen deze rassen bestaat weinig onderscheid; de Lincolns zijn een weinig zwaarder van stuk en dragen wat meer wol. 't Zijn langwollige rassen, en op onze laaglandsweiden op hunne plaats. Ze zijn dan ook reeds veelvuldig in Nederland verspreid, meest als kruislingen. Eene schoone kudde van volbloed Lincolns treft men aan in den Haarlemmermeer bij Mr. Amersfoordt, die elk jaar nieuw bloed uit Engeland aanvoert, en ook nu weder inkoopen deed. Verder verdienen vermelding de Cotswolds , eveneens tot de langwollige behoorende. 't Zijn zeer fraaie, groote dieren, die op den eersten blik de Lincolns en Leicesters schijnen te overtreffen. Evenwel bezitten ze het nadeel, dat ze zich minder snel ontwikkelen. In onze laaglanden zijn ze minder geschikt; de naam duidt reeds aan , dat ze in hoogere streken te huis behooren : ze zijn afkomstig van de Cotswoldheuvelen. Van de kortwollige rassen waren nog aanwezig de Shropshires, en verder de Hampshires en andere kortwollige rassen in éé ne categorie gerangschikt. Deze rassen worden niet scherp onderscheiden. Zij hebben alle veel overeenkomst met de Southdowns. Ten slotte noem ik nog de rassen van Dartmoor, , Dorset, Exinoor en Devon , voor ons van weinig belang. Ze leven op de kale heuvels van 't Z.-W. van Engeland, en hebben eenige overeenkomst met onze Texelsche schapen. Daar ze veel zwaarder zijn dan deze, zouden ze door kruising misschien verbetering kunnen aanbrengen. Meer dan iets anders bewezen de schapen, hoever de Engelschen het gebracht hebben in de kunst van tentoonstellen. Men behoefde slechts na te gaan, hoe zorgvuldig de dieren geschoren waren, ten einde hunne vormen op 't voordeeligst te doen uitkomen; hoe verder allerlei kunst- en vliegwerk was besteed in 't opmaken van de wol. Onder de paarden waren het merkwaardigst de landbouwpaarden en jachtpaarden (hunters); van de schoone koetspaarden , de Cleveland's, was geen enkel vertegenwoordiger. Bovenaan in den Catalogus staan de landbouwhengsten (geen Suffolks of Clydesdales), dan volgen de Clydesdale- en Suffolkhengsten. De Clydesdales hebben eenige overeenkomst met onze Friesche paarden; 't is waarschijnlijk, dat er van dit bloed gebruikt is om het ras te vormen, De elegante vormen van het Friesche paard zijn echter verduisterd door den zwaren bouw van den Clydesdaler. Niettegenstaande zijne zwaarte, is dit dier niet bepaald plomp te noemen; zijne bewegingen zijn nog tamelijk vlug. Minder is dit het geval bij de Suffolks, korte gedrongene paarden, echter ook groot van stuk, en in zoover is de naam Suffolk punch: „kleine dikkert", niet recht gepast. Vroeger hadden de Suffolks een rechten nek, een zoogenaamden hertehals; thans hebben ze meer den zwanenhals van den Clydesdaler. Beide bovengenoemde rassen zijn naar mijn oordeel in de meeste gevallen in ons land voor den landbouw te zwaar; ik bedoel de zuivere rassen; het kruisen met onze paarden kan echter, wanneer het met overleg geschiedt, zeer goede resultaten opleveren. Naar ik meen, bestaan daarvan in de provincie Groningen reeds voorbeelden. Bij de bekrooning van merriën met veulen werd er niet genoeg gewicht gehecht aan de eigenschappen van het laatste. Ook vond ik als eene grief opgegeven in de Engelsche bladen, dat meniën met veulen en merriën, die hun veulen nog niet ter wereld hebben gebracht, in dezelfde afdeeling gesteld waren. Deze aanmerking schijnt mij zeer gegrond te zijn; bij de laatste toch is het onmogelijk, om over de voornaamste voorwaarde voor een goed fokdier: het vererven van de goede eigenschappen, een oordeel te vellen. Zeer belangrijk waren de jachtpaarden. 't Was een lust om te zien, als deze prachtige dieren met hunne wonderschoone bewegingen 's middags in den ring werden gereden. Duizenden van toeschouwers waren dan hier vergaderd. Bij de keuring was het den scheidrechters niet genoeg, de bewegingen aan te zien: zelf bestegen ze de moedige rossen, om hun gang nauwkeuriger te beproeven. 't Moet inderdaad eene moeilijke taak geweest zijn, tusschen zulke fraaie dieren een oordeel te vellen. Volbloedpaarden waren er weinig; de aanwezige waren uitsluitend hengsten , meest zeer edele dieren. Wat echter de schoonheid van een Engelschen volbloed betreft, ik geloof niet, dat een schilder of beeldhouwer 18*
hem gaarne tot model zal nemen. Voor de paarden waren de hoogste prijzen uitgeloofd: ze gingen van 5 tot 50 pond sterling. Eene groote afdeeling vormden de hitten, die in Engeland zeer gezocht zijn en veel als rijpaardjes voor dames en kinderen dienst doen. Ten slotte vermeld ik nog de muildieren, die veel schijnen gevonden te worden in de bergachtige streken van Engeland en Schotland. Er bevonden zich onder de tentoongestelde eenige ter grootte van een paard. Van de varkens is weinig belangrijks te zeggen. Uitgeloofde prijzen : 10 en 5 in elke klasse. 'Ze waren in de volgende klassen gerangschikt. 10. het groote witte, 20. het kleine witte, 3°. het kleine zwarte slag; verder 40. de Berkshires en eindelijk s°. eene klasse voor andere rassen, alles door elkaar. Men ziet, dat de rassen niet zoo scherp meer onderscheiden worden als vroeger, 't geen ook zelfs voor den fijnsten kenner hoe langer hoe moeilijker werd. De eeltige overeenkomst, die deze tentoonstellingsexemplaren nog hebben met levende wezens, is, dat ze ademhalen, wat knorren , en van tijd tot tijd voedsel tot zich nemen; overigens liggen ze den geheelen dag onbeweeglijk in hun hok: 'tzijn levende klompen vet, tot voedsel voor den mensch ongeschikt. Ze gaan gewoonlijk na afloop der tentoonstellingen direkt naar den zeepzieder. Ik hoorde zelfs van Engelschen beweren, dat het toch wreed was, de dieren zoo vet te maken, en dat zegt veel. Eenige zeugen met biggetjes, die er werkelijk allerliefst uitzagen, brachten eene aangename afwisseling in dit tooneel. Hiermede neem ik afscheid van den geachten lezer, die zoo vriendelijk is gweest mij eenige aandacht te schenken; misschien schrijf ik in een volgend nummer nog iets over de werktuigen, en 't geen er meer te zien was. Holle OS, 7 Aug, 1875.
---

