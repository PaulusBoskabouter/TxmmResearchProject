OFFICIEEL GEDEELTE.
Bij Koninklijk besluit van 1 December 1875, n° 35, is de benoeming van J. W. Hein jr., burgemeester van Nieuwenhoorn, tot secretaris dier gemeente, goedgekeurd. Bij Koninklijk besluit van 30 November 1875, n°. 20, is de heer C. A. M. Bevers, thans surnumerair bij de administratie der directe belastingen, in- en uitgaande regten en accijnsen, werkzaam in de inspectie Rotterdam, benoemd tot ontvanger der directe belastingen en accijnsen te Veldhoven c. a. Bij Koninklijk besluit van den 29sten November 1875, n°. 31, is by het personeel van de geneeskundige dienst der landmagt van Neêrlandsch Indie benoemd tot officier van gezondheid der 2de klasse , de heer 6. Myatowitsch, civiel geneeskundige. Bij Koninklijk besluit van den 29sten November 1875, n°. 18, heeft het Zyner Majesteit behaagd , den heer 6. von Bültzingslöwen, wonende te Soerabaija, ter erkenning zijner groote verdiensten in de menschlievende zaak, waaraan de Nederlandsche vereeniging tot hulp aan zieke en gewonde krijgslieden in tijd van oorlog hare krachten wijdt, te benoemen tot Eerelid dier vereeniging. De Minister van Koloniën, gelet op Zijner Majesteits besluit van 6 October 1874, n°. 10, heeft den heer G. von Bültzingslöwen, voormalig gedelegeerde der vereeniging » het Roode Kruis" bij de 2de expeditie tegen Atjeh , in het bezit gesteld van het eereteeken voor belangrijke krijgsbedrijven , met de gesp » Atjeh 1873—1874", en van de Atjeh-medaille, en dat wel krachtens een Koninklijk kabinetsrescript van 14 October jl., n°. 5.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken ; Gelezen een aantal adressen , waarbij wordt aangedrongen op het behoud der tonvormige houten maten; Vestigt de aandacht van belanghebbenden op het Koninklijk besluit van 8 November 1875 ( Staatsblad n°. 185) waarbij het gebruik dier maten tot 1 Januarij 1878 wordt toegestaan. 's Gravenhage, 17 November 1875. Voor den Minister, De Secretaris-Generaal, Hubrecht. De Audientie van den Minister van Binnenlandsche Zaken zal aanstaanden Zaturdag 4 dezer niet plaats hebben.
---

MINISTERIE VAN MARINE.
De Minister van Marine brengt ter kennis van belanghebbenden , dat in het volgende jaar (1876) eenige jongelingen, na behoorlijk afgelegd examen , op het Koninklijk Instituut voor de Marine te Willemsoord kunnen worden toegelaten, om te worden opgeleid tot 2den luitenant bij het corps mariniers. Omstreeks de maand April 1876 zal nader worden bekend gemaakt het aantal plaatsen en de wijze, waarop ouders of voogden die verlangen dat hunne zonen of pupillen in dat jaar voor eene plaatsing in aanmerking komen, zich daartoe aan den Minister van Marine moeten wenden. De vereischte kundigheden bestaan in: a. het schrijven van eene goede hand; b. kennis der gronden van de Nederlandsche , Fransche, Engelsche en Hoogduitsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel in het Fransch, Engelsch en Hoogduitsch, zonder grove taal- of stijlfouten. c. kennis van de gewigtigste tijdperken en gebeurtenissen der vaderlandsche en der algemeene geschiedenis; d. kennis van de beginselen der aardrijkskunde; e. kennis van de rekenkunde, daaronder begrepen de leer der evenredigheden en der gewone en tiendeelige breuken, met toepassing op het metrieke stelsel; f■ de beginselen der wiskunde en wel de stelkunst tot aan de vierkantsvergelijkingen, en de meetkunst tot aan de vlakken. Geene meerdere, maar alleen grondige kennis van het gevorderde, blijkende uit ^ de toepassing van het geleerde, zal, wanneer er meer adspiranten zijn, die aan de vereischten voldaan hebben, dan plaatsen, van invloed^ op de rangschikking en derhalve op de toelating zijn. De toelating tot het examen wordt geweigerd aan: 1°. die op den lsten Januarij 1876 den ouderdom van 14 jaren
niet hebban bereikt of hun 18de jaar zijn ingetreden (dus worden alleen toegelaten zij die in 1859 , 1860 en 1861 zijn geboren); 2°. die geen Nederlanders zijn. 's Gravenhage, den lsten December 1875. De Minister voornoemd, Taalman Kip.
---

MINISTERIE VAN FINANTIEN.
De Minister van Finantien verwittigt de belanghebbenden, onder herinnering aan de in de Staatseourant van den 2den November jl., n°. 258, geplaatste aankondiging, dat de eerstvolgende verzending der brievenmaal voor Nederlandsch Indie, langs den weg van Napels, en verder met het stoomschip Koning der Nederlanden , van de maatschappij «Nederland", zal plaats hebben op Zondag den 5den December aanstaande, door middel van de op de volgende uren vertrekkende treinen: te 7 's morgens uit Amsterdam ; te 6,25 's morgens uit Rotterdam; en te 6.15 's morgens uit 's Gravenhage. 's Gravenhage , den 30sten November 1875. De Minister voornoemd, H. J. v. d . H eim. De Minister van Finantien brengt bij deze ter kennisse der belanghebbenden, dat in de maand Maart aanstaande, in het locaal van het Departement van Finantien, een vergelijkend onderzoek zal plaats hebben van adspiranten voor de betrekking van surnumerair bij het vak der posterijen, waartoe twaalf plaatsen ter vervulling worden opengesteld. De adspiranten bebooren zich vóór den lsten Februarij aanstaande, bij een op zegel geschreven request, tot den Minister te wenden. Na. dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. eene verklaring van het gemeentebestuur der woonplaats van den adressant, inhoudende dat hij is Nederlander en van een goed burgerlijk gedrag; b eene acte van geboorte waaruit blijkt dat hij is geboren tusschen den lsten Julij 1855 en den lsten Julij 1858 ; e. eene door het gemeentebestuur gelegaliseerde verklaring van twee geneoskundigen, houdende dat de adspirant is van een gezond en sterk gestel en vrij van ligchamelijke gebreken, welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier, waarvan exemplaren bij den directeur van ieder postkantoor te verkrijgen zijn. Dien onverminderd kan door de Commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij , wier stukken in orde worden bevonden , ontvangen eenen oproepingsbrief, aanwijzende den dag en het uur waarop zij voor do Commissie hebben te verschijnen. De kundigheden , die de candidaten zullen moeten bezitten , zijn: a. Het schrijven van eene nette en duidelijke hand. De candidaten, wier schrift blijkens hun verzoekschrift niet aan d» vereischten van duidelijkheid en netheid beantwoordt, worden van de mededinging aan het examen uitgesloten. b. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zyn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevens in het Fransch op eene goed verstaanbare wijze mondeling en schriftelijk te kunnen uitdrukken. Kennis van de regels der Engelsche en Hoogduitsche spraakkunst, en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug en naauwkeurig rekenen, waarbij eene volledige en grondige kennis der behandeling van gewone en tiendeelige breuken, wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang; meer bijzonder die van Nederland en van de Nederlandsche koloniën en bezittingen in andere werelddeelen.
De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten , waarop de candidaat met gemak de zeeën en meren , den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde , omvattende de kennis van de gedaante en afmetingen der aarde, van de laatsbepaling op hare oppervlakte, van de voornaamste verschijnselen , ontstaande door de beweging der aarde om hare as en om de zon ; van zons- en maansverduistering. Kennis van den natuurlijken toestand der aarde. Dampkring, temperatuur , winden , stroomingen, voortbrengselen. Bekendheid met den handel en het fabriekswezen van de voornaamste Europesche Staten. f. Kennis van de hoofdpunten der Nederlandsche Staatsinrigting, •wat betreft het bestuur van het Rijk, de provinciën en de gemeenten, 's Gravenhage, den 25sten November 1875. De Minister voornoemd, H. J. v. d. Heim.
---

