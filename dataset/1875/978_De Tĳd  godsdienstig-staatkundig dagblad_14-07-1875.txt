BUITENLAND. Algemeen Overzicht.
De wet op het Hooger Onderwijs in Frankrijk is gisteren definitief door de Nationale Vergadering in derde lezing met 316 tegen 266 stemmen aangenomen, en naar het schijnt, zonder noemenswaardige wijzigingen, buiten die, welke wij gisteren vermeld hebben. Zeker is voor het vrije onderwijs nog geen volledige vrijheid verworven, maar toch is veel, zeer veel gewonnen, en is men van het knellend monopolie der staatsuniversiteit verlost.
Thans is in de Nationale Vergadering de beurt aan het rapport-Savary, waarbij het ongetwijfeld weder tot heftige debatten zal komen. De Voorzitter , hertog d'Audiffret-Pasquier , zal voor die gelegenheid het presidium aan een der onder-voorzitters — vermoedelijk Kerdrel — opdragen, omdat hij bij de leiding der debatten, wegens zijn bekende antecedenten en politieke inzichten; wellicht van partijdigheid zou verdacht worden. Volgens anderen echter zou de oorzaak van deze presidentiëele eclips gezocht moeten worden in 's hertogs voornemen, om zelf met een geduchte redevoering tegen de bonapartisten los te trekken. Trouwens, de bonapartistische kuiperijen, welke door het onderzoek naar de onregelmatigheden der verkiezing van Bourgoing aan het licht zijn gekomen, kunnen niet te streng veroordeeld worden. Alleen is het merkwaardig, dat ook hier we» der de radicalen de hardste schreeuwers zijn, niettegenstaande zij aan hetzelfde euvel mank gaan. Omtrent den vermoedelij ken uitslag van het debat loopen de gissingen uiteen; doch volgens het gevoelen der meesten zal de verkiezing worden geldig verklaard, onverminderd een strenge veroordeeling der gepleegde kuiperijen. Men grondt dit vermoeden vooral op de omstandigheid, dat bij de wet op het onderwijs de bonapartisten zoo trouw met de rechterfractiën zijn samengegaan, en dus wederkeerig van daar hun steun zullen verwachten.
Don Juan, de vader van don Carlos, die verleden week naar Engeland heette vertrokken te zijn, bevindt zich nog altijd te Parijs, tot groote ergernis van het spaansche gezantschap aldaar, 'twelk zich over 's Prinsen aanwezigheid reeds bij Buffet moet beklaagd hebben. Buffet, device-president van den ministerraad en minister van Binnenlandsche Zaken, is namelijk voor den duur van Decazes' badkuur te Vichy ook ad interim met de portefeuille van Buitenlandsche Zaken belast. Het gezantschap is over het ontvangen antwoord maar half tevreden. Buffet deelde namelijk mede, dat don Juan, bij zijn aanhouding door den onderprefect van Bayorine— die hem moest arresteeren, tenzij hij zijn eerewoord gaf Frankrijk te zullen verlaten — zich volkomen bereid had verklaard , om zich onmiddellijk buiten de fransche grenzen te begeven, zoo men hem slechts den tijd wilde laten om te Parijs even zijn zaken in orde te brengen. Hij had namelijk met een bankiershuis aldaar een geschil, 'twelk door scheidsrechters moest beslist worden. Dit verzoek werd hem toegestaan. Het financiëele geschil is dus de éénige oorzaak van de vertraging zijner emigratie;
Marokko schijnt op zijn beurt in den stroom der beschaving te willen mede-' varen. Volgens telegraphische mededeelingen van Tanger zou de Sultan, die sedert de maand Sept. 1873 regeert — en misschien verlangt, mettertijd evenals de Schach van Perzië, de Seyyid van Zanzibar e tutti quanti in Europa gefêteerd te worden — het voornemen hebben doen kennen, om een zeker getal jeugdige Mooren naar Europa te zenden, ten einde hen daar hunne opvoeding te laten ontvangen, f'ovendien zou de marokkaansche minister van Buitenlandsche Zaken de leden van het diplomatieke en consulaire korps hebben verwittigd van een plan tot het leggen van een havenhoofd te Tanger en van een telegraafkabel, die deze stad met Europa verbindt.
In spijt van alle tegenspraak is de Kroonprins van Italië gisteren toch werkelijk te Londen aangekomen. De politiek wordt met dit reisje tot dusver niet in verband gebracht.
Zondag hebben te Londen de[republikeinsche en radicale clubs een bijeenkomst gehouden, om van gedachten te wisselen over de som, welke door de Regeering wordt gevraagd voordereis van den prins van Wallis naar Indië. Het besluit is genomen om morgen (Woensdag) op Trafalgar-square een openbare meeting te houden, ten einde tegen die aanvrage te protesteeren. 't Zal natuurlijk weinig baten: het Parlement zal, na met gewonen ernst de zaak gewikt en gewogen te hebben, ongetwijfeld de aangevraagde som toestaan, al mogen dan ook Charles Dilke, Macdonald en consorten van de gelegenheid tot het houden van republikeinsche redevoeringen nog zoo ruim gebruik maken. De aangevraagde som bedraagt totaal 14_.000 pond sterling, aldus verdeeld: £52.000 verhooging der begrooting van Marine, £ 30.000 voor den Onderkoning van Engelsch-Indië ter gemoetkoming voor de aan den Kroonprins te bewijzen gastvrijheid, en £60.000 voor 's Prinsen persoonlijke uitgaven. De Prins zal vermoedelijk den 17° Oetober aan boord der Serapi, en vergezeld van de Osborne, de reis aanvaarden, — van welke reis velen in den lande zich de beste resultaten voorstellen, vooral met betrekking tot Engelands verhouding tegenover Ruslands uitbreiding in Centraal-Azië.
De Times, gewagende van de russische expeditie naar Centraal-Azië, komt tot de slotsom, dat voor Engeland de veiligste en waardigste staatkunde hierin zou bestaan, om het vooruitdringen van Rusland in Centraal-Azië als onvermijdelijk te beschouwen, maar daarentegen het spoorwegnet in de noordwestelijke provinciën van Britsch-Indië te voltooien, de grenzen te versterken, debetrekkingen met Afghanistan te verbeteren, en zich zoodoende voor te bereiden om, in geval van nood, Rusland met alle hulpmiddelen des Rijks het hoofd te kunnen bieden.
In de katholieke kerken van Londen is Zondag een herderlijke brief van Mgr. Manning voorgelezen, handelende over de verbetering der katholieke confessioneele schoolorganisatie en daarvoor ondersteuning vragende.
De londensche Standard van 10 Juli bevat tijdingen uit Brazilië, welke een verscherping der vervolging tegen de Kerk melden. Het gouvernement zou namelijk het kapittel van Para gelast hebben, op straf van onmiddellijke gevangenneming, ter vervanging van den in den kerker zuchtenden wettigen bisschop, een nieuwen bisschop te kiezen. Voorts zou de Regeering nul en geener waarde verklaard hebben alle officiëele handelingen, in naam van den bisschop van Para gedaan. Het zal wel overbodig zijn te verklaren, dat het Kapittel geweigerd heeft aan den gestelden eisch te voldoen. Eerstdaags mag men dus wellicht het bericht verwachten, dat al zijne leden naar de gevangenis zijn gevoerd. — 't Zou echter ook nog mogelijk kunnen zijn, dat het bericht van den Standard onjuist is, aangezien Mgr. Macedo, voor zoo ver wij ons herinneren, wel gekerkerd, maar nog niet afgezet is.
Heden is het een jaar geleden, dat te Kissingen de beruchte moordaanslag tegen het leven van prins Bismarck werd gepleegd. — Ook dit jaar maakt de Prins- Rijkskanselier van het kissinger bronwater gebruik, maar hij laat het zich thans naar Varzin zenden, ten einde de badkuür niet alleen zonder gevaar voor Eehposten (hertenhagel) of papierproppen, maar ook in de noodige rust te kunnen ondergaan.
De Staats-Anzeiger bericht dan ook, dat zij, die meenen den Kanselier ondanks zijn afzondering met brieven te te moeten lastig vallen, volstrekt op geen antwoord behoeven te rekenen; want de Prins wil rust, rust in den volsten zin des woords.
Heden trekt de duitsche Keizer, op zijn reis naar Salzburg, door Munchen; doch hij reist incognito, zoodat geen officiëele ontvangst zal plaats hebben.
Het Neue Fremdenblatt verneemt van goederhand, dat de tot dusver in de Herzegowina voorgevallen sonbeduidende" ongeregeldheden zich tot de ook vroeger dikwijls voorgekomen wederspannigheden bepalen, welke niets anders ten doel hebben dan van de belastingen bevrijd te worden en privilegiën af te dwingen. De beweging bepaalt zich tot enkele grensplaatsen. De oostenrijksche Regeering, zegt genoemd orgaan, heeft voldoende maatregelen verordend om de grenzen te doen eerbiedigen en te voorkomen, dat de turksche weèrspannigen van oostenrijksche zijde aanmoediging of ondersteuning ontvangen,
---

Uit Nieuw-Caledonië.
Uit een reeks van nummers van den Moniteur de la Nouvelle- Cale'donie licht de ünivers eenige tijdingen, en wy ontieenea op onze beurt aan dit rezumee de volgende feiten. De pp. Maristen hebben 8 Febr.jl. te Noumea eene inrichting van middelbaar onderwijs geopend voor de kinderen, die, kunnende lezen en schrijven, den gewonen loop der middelbare studiën willen volgen. Een andere weldaad voor de strafkolonie is de tot stand-koming, dooide zorgen van Mgr. Vitte, van een bibliotheek, welks-boeken geleend worden aan alle personen, die ze begeeren te lezen, en eene derde weldaad mag voorzeker de sluiting der vrijmetselaarsloge heeten, welke onder den naam van TUnion Calédonienne te Noumea bestond.
Betreffende het resultaat van het na de ontvluchting van Rochefort c. s. door admiraal Ribourt ingestelde onderzoek, deelt de Moniteur o. a. mede, datGouet, havenmeester te Noumea, en Gauharoc, commies, van hun post zijn ontzet; terwijl verscheidene kooplieden uit Nieuw- Caledonië en onderhoorigheden verdreven zijn. Een hunner is echter in Frankrijk tegen zijn banvonnis, als zijnde dit onrechtvaardig, in appèl gekomen en heeft, na onderzoek der zaak, vergunning bekomen naar Nieuw-Caledonië terug te keeren.
De gedeporteerden, die blijven weigeren te werken en wier getal 46 bedraagt, krijgen niet meer voedsel, dan streng noodig is voor hun levensbehoud; bovendien zijn 4 vrouwen, die uit het oogpunt van gedrag en zedelijkheid veel te wenschen overlaten, aan hetzelfde regiem onderworpen. Wat overigens de behandeling der goed willigen betreft, deze, hoewel streng, kan toch niet te streng geacht worden, wanneer zelfs, zooals geschied is, vergunning verleend is om te Noumea tooneelvoorstellingen te geven.
---

Amsterdam, 13 Juli. De vrije Mededinging in het Onderwijs.
Sedert de fransche revolutie van 1789 kwamen allengs de europeesche universiteiten onder de uitsluitende macht des Staats, terwijl het Voltairianisme vooral in hooge kringen doordrong. Het natuurlijk gevolg daarvan was, dai (je leerstoelen der wetenschappen aan de apostelen des onge«-ofs aangeboden en de beginselen der Vrijdenkers onder de bescherming van den Staat gesteld werden. In Frankrijk kon men in de hooge onderscheiding, die den godloochenaar Rénan ten deel viel, het verderfelijk streven der radicale partijen herkennen, terwijl christelijke geleerden werden miskend en Baar den achtergrond gedrongen, gelijk nog onlangs geschiedde met den Parijschen professor, die door de studenten der geneeskundige school ¦Werd uitgefloten en mishandeld. Het was derhalve te verwachten, dat de bestrijding van een staatsmonopolie, hetwelk sedert de vorige eeuw dagteekent, allerwegen aanleiding tot ernstige bespreking, tot goed- en afkeuring , zou veroorzaken, en dat in de eerste plaats Duitschland zich die aangelegenheid zou aantrekken, wijl daar het monopolie, tot vóór korten tijd met zekere bescheidenheid toegepast, in de laatste jaren tot zijn hoogste ontwikkeling kwam. Daar immers wordt de wetenschap niet om haar ïelve beoefend, ook niet om practische mannen voor het maatschappelijk leven te kweeken, maar om de bestaande politieke tendenzen zooveel ¦Mogelijk in de hand te werken. In het program eener onbeperkte Staatsalmacht, zooals in Pruisen heerscht, komt geen enkel artikel over vrijheid voor. Geen concurrentie! is de leus, die in Duitschland zonder eenig voorbehoud wordt verkondigd; hetzelfde dus, wat ten onzent plaats grijpt, met dit onderscheid evenwel, dat onze liberalen niet oprecht en rond er voor uitkomen, daar zij nog van vrijheid spreken, terwijl een ontzaglijk alarm onder hen opgaat, zoodra de vrije concurrentie minder straf gekneveld en geboeid wordt. Wat bovendien in onze liberale organen over de nieuwe fransche onderwijswet geschreven werd, was meestal ontleend aan de officiëele en •officieuze duitsche pers, waarvan de strekking voor niemand een geheim meer is.
.Sedert den 5n Juni, toen het begmsnl dor vrijheid van onderwijs in <-e Nationale Vergadering te Versailles 'Wer-d geproclameerd, hebben de duitsche organen niet opgehouden de jr-ansche wet in een bespottelijk dag•"cht te stellen en het fransche volk Op grove wijze te beleedigen. Bij het lezen dier artikelen hebben wij meer-Walen verbaasd gestaan over de gren?enlooze aanmatiging, waarmede men lngreep in de binnenlandsche aangelegenheden der naburen, terwijl wij Van de andere zijde redenen vonden °"s te verwonderen over de buitengewone lijdzaamheid, waarmede de * ranschen al dien smaad met stilzwijgen voorbijgingen, hoezeer zij zich vert,uigd hielden, dat het aan nota's ?n vertoogen niet zou ontbroken heb,en > ingeval zij op hunne beurt zich ?'echts een gering deel der vrijpostig* eid hadden veroorloofd, -waarmede ?e Pruisische bemoeizucht zich in uJjne zaken gestoken had. Ter nauwernood was de algemeene , temming der Nationale Vergadering ekend, of men las in de duitsche 'aden, dat de nieuwe wet »een aller- PjJulijksten indruk op' het corps diployutique gemaakt had," dat »al de J^tegenwoordigers der buitenlandsche ?-ogendheden stom van verbazing waj. n." dat één der gezanten onmiddel- J* in eene dépêche aan zijne Regeering »de wet op de scherpste wijze had veroordeeld." Dat deze gezant niemand anders geweest is dan de pruisische vorst Hohenlohe, ligt voor de hand; voor het overige nemen wij de vrijheid die duitsche berichten als bloote verzinsels te beschouwen, tenzij het tegenovergestelde ons uit geloofwaardiger bronnen moge blijken.
Het pas verschenen Juli-nummer van Unsere Zeit stemt natuurlijk met het algemeene koor in. Het lied der bespotting wordt in alle toonaarden gezongen. Het zoo even genoemde maandschrift noemt Frankrijk de republiek van het ultramontanisme; »de Montmartre is de nieuwe heilige berg en de eerste-steenlegging der kerk van het H. Hart, waarbij de aanzienlijkste staatslieden en legerhoofden tegenwoordig waren, wijdt het nieuwe Frankrijk aan den dienst van Maria Alacoque en hare trouwe voorvechters, de Jezuïeten. Gelijktijdig werd in de Nationale Vergadering de vrijheid van het universitair onderwijs geproclameerd, d. i. de vrijheid van onderwijs voor den clerus." In dier voege gaat het maandschrift voort, zonder iets meer te leveren dan wat sedert het begin van Juni 11. scheringen inslag der reptielenpers uitmaakte.
Zoo wij op onze beurt over het belangrijk onderwerp ons gevoelen kenbaar maken, dan willen wijt niet ontveinzen, dat de gunstige uitslag onze verwachtingen overtroffen heeft; daar wij niet konden voorzien dat Frankrijk, zoo gehecht aan hetgeen de groote revolutie slichtte, zoo doortrokken vanrevolutionnaire beginselen, op eens ridderlijk zou breken met eene instelling, die in 1789 geboren werd.
Evenmin mochten wij verwachten, dat een man als Laboulaye, een volbloed-revolutionnair, zijn invloed zou doen gelden, om aan de vrijheid hare verloren rechten te hergeven en aan den Staat het monopolie te ontzeggen, hetwelk deze zoolang had bezeten. »Zoolanggij —dus sprak hij — het zwaard der concurrentie niet in de zijde der oude universiteit durft stooten, zult gij niets uitrichten. Als wij in de katholieke universiteiten een uitmuntend materiaal aantreffen, zullen wij tot het besef komen, dat de oude werktuigen onzer faculteiten geheel geschonden en onvoldoende zijn. Volgens mijne overtuiging — dus ging hij voort — kunnen wij niets tot stand brengen, zoolang wij der Kerk hare waarborgen niet verzekeren. Drie wegen kunnen wij met haar inslaan: haar de macht in handen geven, haar vertrappen, of haar vrijheid schenken. Het eerste mag zij niet verlangen; de geschiedenis ontraadt het ons. Haar vertrappen
niemand denkt daaraan; de romeursche keizers en Napoleon I zijn daardoor gevallen; en allen, die 't mochten beproeven, zouden zich tegen diezelfde hinderpaal verbrijzelen. Geven wij derhalve met beslistheid aan de Kerk de vrijheid van onderwijs; zij moet geen aanleiding vinden om ons toe te voegen, dat het geweten harer kinderen door een ongodsdienstig onderwijs bedreigd wordt." Hoezeer nu de heer _Laboulaye, bij de toepassing der vrijheid, met de ééne hand wilde terugnemen wat hij met de andere aanbood, steken niettemin zijne ronde woorden sterk af bij de taal der duitsche reptielen en bij het kleingeestig geknibbel en de angstige bekrompenheid, waarmede, zich gemeenlijk het liberalisme uitspreekt. . Het schijnt inderdaad alsof de liberalen hoegenaamd geen zelfbetrouwen bezitten, daar hun de schrik om het harte slaat, en zij hunne zaak als verloren rekenen, zoodra zich ergens een mededinger vertoont, die met dezelfde wapens tegen hen in het strijdperk wil treden.
---

Wapengekletter in Birma.
Eene van 15 Juni gedat. uit Calcutta aan den Timen gezonden correspondentie deelt betreffende de toen gemaakte oorlogstoebereidselen, zoowel van Birma's als van Engelands zijde, eenige bijzonderheden en geruchten mede. Tot de laatste rubriek behoort ook de bewering, dat enkele Italianen, voorgevende te fiombay een zijdefabriek te willen oprichten, naar Mangalay zijn gereisd en zich daar bezig houden met het vervaardigen van wapenen en ammunitie. Naar men wil, zouden zij 's wekelijks twee kanonnen aan de birmansche Regeering afleveren. Decorrespondent is evenwel van meening, dat kanonnen, zoo snel en met zoo de beperkte hulpmiddelen van een half beschaafd oostersch vorst gemaakt, niet zeer gevaarlijk voor de Engelschen zijn zullen. Op grond van een schrijven in de Madras Times meldt de correspondent verder, dat de koning van Birma, behalve de bewapening zijner stoomschepen — waarvan wij reeds gesproken hebben — het kanaal Irrawaddy met zand en houten blokken laat vullen," om aan de engelsche stoombooten den weg te versperren. Veertig duizend man — zegt een ander gerucht — bevinden zich te Minhla en 20,000 in de nabijheid van het engelsche grensstation te Tonghoo, doch hieraan wordt door den correspondent weinig geloof geslagen. Van engelsche zijde was 15 Juni alles ijverig in de weer om een grooten voorraad wapenen en ammunitie naar de grens te transporteeren. Rivierstoombooten zijn met zorg onderzocht, ten einde zich te vergewissen, dat zij kanonnen vervoeren kunnen. Geen versterking van troepen werd tot dusver uit Indië gezonden; maar het engelsche schip Briton is te Rangoon aangekomen en zal daar blijven tot de quaestie van oorlog of vrede beslist zal zijn.
Een gedeelte der engelsch-indische pers dringt aan op amnestie van Opper-Birma, of ten minste op de verlaging van den Koning tot eenvoudig vassaal van het indisch gouvernement, en — doet de correspondent opmerken —, het valt niet te ontkennen, dat öt het een of het ander, maar voornamelijk het eerste, geheel en al zou strooken met de wenschen van het grootste gedeelte der europeesche kolonie. Men betwijfelt echter, dat de Onderkoning of de Secretaris van Staat er mede ingenomen is.
---

De Knoet-Bekeering.
Men zal zich herinneren hoe, op hoog bevel, de arme geünieerde Grieken,wegens hun trouw aan de katholieke Kerk, gemarteld zijn geworden ; hoe meêdoogenlooze kozakken hen ten bfoede geeselden en op de onmenschelijkste wijze mishandelden. Dit alles in het geheugen roepende, geven wij den tekst van een schrijven, dat door Ruslands Keizer aan den minister van Binnenlandsche Zaken gericht werd, en welks hoofdzakelijke inhoud de volgende is: » Alexander Jegorowitsch 1 Krachtens de groote genade van de almachtige Voorzienigheid is de ruim 200,000 koppen tellende grieksch-geunieërde bevolking, ressorteerende onder de vroegere chelmer Eparchie, nu in den schoot der orthodoxe Kerk teruggekeerd, waarvan zij voor driehonderd jaar werd losgerukt. Door eerbiedige vreugde over deze belangrijke gebeurtenis vervuld, die onder zoo sprekende bewijzen der innige overtuiging en der oprechte gezindheid van de zijde der geestelijkheid, alsmede van de volkomen instemming (!?) der bevolking heeft plaats gehad, kan ik niet nalaten bij deze gelegenheid de verdiensten der personen recht te doen wedervaren, wier verstandige voorzorgen en doeltreffende maatregelen tot het gr oot sche werk hebben bijgedragen." De Keizer brengt daarop zijn dank aan den minister, die zes jaren daaraan gearbeid heeft en zich des Keizers vertrouwen volkomen had waardig gemaakt, verder aan den gouverneur-generaal van Warschau, Kotzebue. Tenslotte beveelt hij de nieuw bekeerden en hunne kerkelijke behoeften den minister aan.
Zou men niet zeggen, dat geen enkele druppel bloeds aar. het »bekeerings"werk kleefde?
---

