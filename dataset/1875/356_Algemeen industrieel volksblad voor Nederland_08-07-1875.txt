Een wolkbruik te Ofen.
Reeds hebben wij met een woord melding gemaakt van de overstrooming, die een deel van Hongarije bijna gelijktijdig met het Zuiden van Frankrijk heeft getroffen. Thans zijn de nadere bijzouderheden van het gebeurde bekend.
Sedert den 2den Pinksterdag van 1837 — zoo schrijft men van daar — den ongeluksdag, toen een vreeselijk onweder de feestelijke inwijding van den Schwabenberg zoo jammerlijk verstoorde en honderden bezoekers van den berg in den Donau sleepte, waar zij allen verdronken, sedert heeft de hoofdstad van Hongarije geen oproer der elementen aanschouwd als de vorige week. De onverdragelijke hitte, die 4 dagen alles met looden adem drukte, steeg in den loop van den dag (Woensdag) tot een onheilspellende hoogte ; slechts nu en dan kon de zon door de wolkenmassa heen dringen, altijd zwarter werden de wolken, die het verloren terrein kwamen heroveren. Tegen 6 uur in den avond was de geheele lucht met zware wolken bezet, een heete wind, die het ademhalen belette, joeg wolken van stof omhoog. De atmospheer werd voortdurend drukkender. Twee uren vóór zonsondergang werd het reeds geheel donker, en slechts van tijd tot tijd werd de duisternis door eenige bliksemstralen afgewisseld. Eindelijk, tegen 7 uur losttfr zich den strijd der elementen in eene ontzettende wolkbreuk op, die met voorbeeldelooze hevigheid neerviel en terstond daarop door een ratelenden hagelslag gevolgd werd. In een oogenblik was alles met stukken ijs ter grootte van een walnoot bedekt en met onbarmhartige volharding werden alle vensterruiten, die er mede in aanraking kwamen, vernietigd. Het aan een geweervuur herinnerde leven duurde ongeveer een halfuur. Daarna, als opende de hemel zijne sluizen, kwam eene watermassa naar beneden, met stralen van fabelachtige afmetingen. Alle beschrijvingen van hevige regenvallen zinken in ’t niet bij den waterval die nu plaats had. Bijna een vol uur duurde den toevloed voort. Reeds na twintig minuten waren de souterrains geheel met water gevuld en de laag gelegen straten bevaarbaar, de_ openingen der riolen bleken tegenover zulk een toevloed van water volkomen doelloos. De korte pauzen die invielen, schenen slechts te strekken om het ontketend element nieuwe krachten te geven. Tot middernacht duurde het tooneel voort. De stad Pest leed, in vergelijking van het bergachtige Ofen, dat geheel aan de orkaan was blootgesteld, veel minder.
Eerst den volgenden dag kon men eenigermate de gevolgen van het onweder overzien. Deze overtroffen ver de donkerste voorstellingen, die men zich gemaakt had. De Ofener-Raizenstadt, de Taban en Wassestadt, leveren heden een tooneel, dat met alle beschrijving spot en slechts doet vermoeden, welke hartverscheurende tooneelen hier in den nacht hadden plaats gehad. Een groote wandel- en recreatieruimte, die gisteren nog de lust was van ieder die er vertoefde, is m een diep moeras herschapen, waarin reeds menschen den dood vonden. Eene partij uit Pest, in twee wagens gezeten, werd daar door den waterstroom verrast. Met geweld kwam het water uit de hooge straten aanspoelen en wierp de personen, in de wagens gezeten, er uit. In den duisteren nacht was aan geen redding te denken, aan de twee koetsiers en nog een paar mannen gelukte het een toevluchtsoord te bereiken. Des morgens vroeg vond men in den modderpoel de lijken van een tot het gezelschap behoort hebbende vrouw en iets verder van een kind. Zoo sterk was de stroom, dat de kleederen grootendeels van de lichamen waren afgescheurd. Van de wagens werd hier en daar een spoor gevonden, de verdronken paaiden wezen voorts de plek aan, waar de vrolijke partij was ondergegaan. In de Raisenstadt zijn de meeste verwoestingen aangericht, en moeielijk kan men zich een denkbeeld maken van ’t geen in dit gedeelte der stad door den orkaan is teweeg gebracht. De straten bieden een aanblik der gruwelijkste verwoesting. Overal vindt men de treu-
1 rige overblijfselen van de uit den vloed geredde have, schreiende moeders en kinderen er omheen en de mannen met de wanhoop op ’t gelaat. Nog droeviger is het schouwspel, waar niet alleen have en welvaart ver loreu is, maar waar troosteloos naar ontbrekende leden van ’t gezin wordt omgezien. Een aantal buizen zijn ineengestort, op sommige plaatsen vindt men ternauwernood nog ruïnes, die de plek aanduiden, waar gisteren nog de woning stond. Van een nog grooter aantal huizen zijn de fondamenten ondermijud, zoodat nog voortdurend hnizen met oorverdoovend gekraak ineenstorten. Waar men het oog slaat, overal jammer, ellende en vertwijfeling. Des avonds ten 9 uur was daar het groote gevaar ontstaan. Een overwuifde straat kon toen den druk van het water niet langer weerstaan eu spatte met geweld uiteen. De nood werd nog vermeerderd, omdat de drijvende voorwerpen op sommige punten vast bleven zitten en van lieverlede een dam vormden. Met de straat vlogen 14 huizen als * in de lucht. Daardoor gingen vele menschenlevens verloren. Natuurlijk is het getal der omgekomenen nog niet bekend. Ook bij deze gelegenheid werd hartverheffende moed en zelfopoffering aan den dag gelegd, o. a. door een twintigjarig jongeling, Ludwig Berthel, de zoon van welgestelde ouders. Reeds had hij een aantal personen ’t leven gered, waaronder een in doodsgevaar verkeerende moeder met haar kind, ’t Laatst heeft men hem gezien in de nabijheid van het Raizenbad, waar hij met den vloed kampte om een pérsoon te redden. Hij is waarschijnlijk bij dien strijd bezweken. Zijn lijk is uo» niet gevonden. Anderen waren gelukkiger en mochten de voldoening smaken getuige te zijn van de dankbaarheid der personen, die zij met eigen levensgevaar hadden gered. Er bevinden zich 23 lijken in het hospitaal ter herkenning, terwijl 35 in particuliere woningen zijn opgenomen. Dat het aantal dooden echter veel grooter is, bewijst de toevloed van betrekkingen, die een der hun- i nen missen en tevergeefs een bezoek aan ’t hospitaal brengen. 1
---

Eigendom.
Novelle naar het Duitsch van Marie van Olfers. Eines schickt sich nicht für Alle 1 Sehe Jeder, wie er’» treibe, Sehe Jeder, wo er bleibe, Und wer stebt, dasz er nicht falie. Goethe. VIII. „Wij rekenen niet meer, wie geett? wie neemt?! Niet waar Cressentia?” Het meisje omarmde hem met hevigheid. „Als ik wilde gaan rekenen, zooals thans gewoonte is in de wereld, zou de geldduivel mij ook in zijne macht hebben gekregen,” voer hij voort, „ieder heeft eene zwakke zijde, waa. hij hem pakken kan. Ik zou zorgen en bezorgd zijn over mijn kind. — Vermogen kan ik voor mijne Cressentia niet verkrijgen, zonder vernedering. — Veel is haar nu eenmaal niet beschoren, maar ik laat haar wat beters na, Adam: een naam, waar zich velen om henen scharen; allen, die ik met de kunst voor mij won. — Dat zal hare familie zijnl Men spreekt zooveel van roem der kunst: de liefde, die ze ons verwerft, geeft duizendmaal meer — en ofschoon arm in geld, daarin ben ik nooit arm geweest. — Cressentia zal in dat opzicht eene rijke erfenis hebben.” „Als ik u verlies,” riep het meisje op smartelijken toon uit, „heb ik niets meer. — Thans ben ik lijk.” — „Arm kind!” zeide hij, haar streelend. —
„Arm — wij arm!” herhaalde zij — „wat ontbreekt ons? Zegt gij niet zelf, dat ik goud in de keel hebt!” Daarbij neuriede zij eene melodiewijs, zoodat het was, als* ontwaakte de nachtegaal in het boschje. — De kunstenaar knikte opgetogen, nam de viool, begeleidde haar, en nu had men eene tooverachtige beurtzang op het stille duin kunnen hooren, die tot een driestemmig gezang werd, door het regelmatige golfgeklots. — Adam was in hoogere spheren, ontrukt aan alle aardsche zorgen, eerst toen de laatste toon wegstierf, kwam hij op de aarde terug. — Het meisje leidde haar vader weg, die roerend van den zoon zijns vriends afscheid nam. — Zij reikte Adam de hand, haar oog straalde als gewoonlijk in het bleeke gezicht. — „Wie kan ons arm en ongelukkig noemen?” zeide zij trotsch. — Hij zat nog lang aan de zee — voor hem was het de zang der Sirenen geweest. — Zou hij werkelijk de fabriek verkoopen kunnen ? met Hillegonda al dat gewoel ontvlieden ? Verreweg zou zij eerder het geheim zijns zielelevens verstaan, geheel alleen met elkander, zoude de liefde, die als eene lieflijke kiem in hen beide lag, snel toenemen.— Heerlijk schilderde hij het zich voor. — Waarom zou hij al de wederwaardigheden van een onaangenaam leven op zich nemen, als hij, volgens Lambert, het recht had, zich er een te scheppen, dat benijdenswaard moest zijn? Zou hij gelukkig mogen worden? — * * * #
Onrustig ging hij langs het strand heen en weder, de golven ruischten in het geheimzinnige duister; .nergens klaarheid ; de schepen zelfs zagen er in den donkeren nevel als spookachtige schepen uit, slechts boven hem, de sterren, die veranderden niet. — Dikwijls overnachtte hij in eene oude burgtruïne, aati welker edele bouwvallen zich een kleine 'herberg had gehecht, evenals een zwaluwennest aan een reusachtigen rotsteen. — Daar hoog boven hem lag het, en met groen hellingen strekte zich de heuvel tot in zee uit. — Toen hij naar boven wilde stijgen, zag hij als een grauwe geest een ouden man op een omgekantelde boot zitten, in welken hij den waard van daar boven herkende. — „Wat voert gij hier uit, Josias, in het donker, in den nacht ?” zeide Adam verwonderd tot hem. — „Ik wacht op de dood,” antwoordde de grijsaard en zag hem met vreesachtigheid aan. „Die komt wel vroeg genoeg, ongeroepen, en ge kunt hem veel beter in uwe mooie kamer boven afwachten.” — „Mijne kamer,” herhaalde hij — „daar woont thans mijn zoon met vrouw en kinderen in. — Daar is geene plaats voor mij.”— „Zij moesten zich schamen, u uitgestooten te hebben !” „Ho, ho,” zeide de oude hem weder wat verwilderd aanziende, zoo was het niet, het is gansch in de gewone orde en ging heel kalm. — Werken kan ik niet meer, ik ben tot niets nut; zij moeten mij geheel onderhonden en doen dat ook zooals het behoort, maar zie, ik merk toch dat het jonge hont zou willen was»en en plaats hebben, derhalve — wacht ik op de dood.” Adam bracht de oude de hoogte on.” —,
Eene jonge vrouw deed open, achter haar huilend, en haar gebiedend aan haar rok trekkend, haar zoontje, blijkbaar het bed ontloopen. — Bits sprak zij den onden man aan. — „Nu, vader, komt ge weder, nu alles opgegeten is? Voor u zou men weder alleen kunnen dekken.” — Daarmede schoof zij hem naar binnen. — „Schaam u, Barbara,” zeide Adam, die haar van kinds been kende, „gij moet meer achting voor uw ouden vader hebben.” — „Wat wilt gij ?” antwoordde zij blozend — „hij is tot niets goed, overal in den weg. — Wij jongen zijn thans de baas — hij heeft lang genoeg gevloekt en gecommandeerd. — Ieder heeft zijn tijd — men moet toch zien, dat men dien niet verloren laat gaan, — later verdringt die daar ons weder”, — daarmede wees zij naar den kleinen Karei, dien zij aan de borst hield, „dat is nu eenmaal 2oo des werelds loopt. — „Het nuttigheidsbeginsel is toch barbaarsch,” dacht Adam, toen hij zich op zijn bed legde, „daarna gerekend, deed men beter, de oude menschen dood te slaan. —Ik verkoop de fabriek niet.” ’s Morgens ging hij langs de helling. — De zon schitterde en fonkelde in het water, overmoedig, juichende dook de schaar van jongens uit de omstreken in de golven. — Voor hen zat stomp en angstig de oude Josias, niemand bekommerde zich om hen, niemand sprak hem aan. — «Over korten tijd is die ijrissche jeugd ook zoover, en zat dan wel een ander begrip van oud en jong hebben,*” — dacht Adam. Het meer lag nu bewegingloos voor hem. — helder,
blauw, scherp, zonder dien geheimzinnigen sluier van gisteren. — Zijn weg lag recht voor hem. Hij vond Hillegonda op een bank in het tuintje. -— „Gundula,” zeide hij, „ik zou weleens ernstig met u willen spreken.” „Och, begin nu, bid ik u, ook niet zoo,” riep zij wanhoopig, „het is immers alles reeds zoo donker in de toekomst. —• Nu gaat waarlijk Lambert ook heen, die gaf nog het eenige genoegen.” „Als het u goed is, zullen wij beproeven, weder vrolijk te worden, en een feest vieren, namelijk onze bruilof vieren.” „Ach ja!” riep zij, hem omarmend, „laat ons haast maken, dat wij eindelijk eena uit die verwarring geraken. Verlos mij uit de hel, waarin ik thans leef — rechts de altijd klagende moeder, links de brommende vader, — dragen kan ik het niet langer, — wij willen weg, de wereld bezien, — jong is men maar eens, — de ouden zijn immers goedverzorgd, —later, als wij ziek en verdrietig zijn, kan men ons ook laten zitten.” — „Neen, Hillegonda, zoo was het met gemeend; als ik huw, moet ik hier blijven en de fabriek besturen. — Gij weet, vader kan het niet, de schurk Burgert moet het niet doen, en verkoopen is onmogelijk.” — Zij liet het hoofd hangen. — „Lambert had gelijk, gij zult nooit in deze zaak verstandig worden.” „Neen,” zeide hij, „nooit, zooals gij het meent.” — Hij zocht nu zijne gansche geestkracht met de nieuwe werkzaamheid bezig te doen zijn, maar waar de lust der ziel niet Imen gaat, is de spits van hare kracht afgebroken. — Zijne natuur werkte hem altijd tegen. —Iedere boom, die viel, iedere romanneske plaats, die verdween,!
wekte zijn medelijden op. — De fabriek verteerde als een groot monster de wouden van nabij en van verre. Hij kon het geluid der vallende boomen, der krassende zagen nauwelijks verdragen; de reuk der beendermolens* maakte hem geheel en al krank. Bungert stond hem van den beginne als een vijand tegen. — Alle mishandelingen van neef Laurens liet hij zich welgevallen, maar hij liet ze zich ook betalen. Bij overgrooten rijkdom zijn er niet weinig woekerplanten. — Iemand zeide eens van dezulken : Ik ben reeds tevreden, als niet hij, maar ik het grootste stuk bekom. — Hier werd het spoedig omgekeerd. — Adam greep ia het wespennest — maar om het vernietigen was zijne natuur te barmhartig, want het deed hem zelfs leed, als hij booze insecten moest vernietigen en met eigen hand dooden. — De welvaart van het huis verdween. — De eigenlijke bezitters leden het nadeel, gevolg van zulk een verwarden toestand, terwijl Bungert en familie alle voorrechten van den overvloed aan zich trokken. Overigens stond Bungert niet alleen met de begeerte, zich den zak op kosten van zijn meester te vullen. Een in ’t geheim woelenden kamp ving aan. De arbeiders morden. Reeds was in de verte het geratel des donders te hooren, dat een zwaar onweder aankondigde. Niet lang duurde het, of allen staakten den arbeid, trokken schreeuwend en tierend de omstreken door, vernielden de machines en richtten duizenderlei onheillen’aan. (Wordt vervolgd).
---

De Engelsche Uurwerk-Nijverheid.
Volgens inededeelingen, aan welker juistheid niet te twijfelen valt, worden in Engeland slechts weinig staande pendulen vervaardigd, daarentegen heeft men er zich in de laatste jaren meer met de vervaardiging van kleinere, draagbare, of nog meer van kleine voor reizen bestemde pendulen op groote schaal bezig gehouden; een fabrikaat, dat zeer geschikt is, als coucurent op te treden ir: de toekomst tegen de Fransche reis pendulen. De fabrikatie der groote uurwerken is in Engeland op ’t oogenblik ook in den vooruitgang begrepen, evenwel is Frankrijk in deze tak zoover vooruit, dat het nu ten minste van dat land geene merkbare concurrentie heeft te vreezen. De jaarlijksche waarde der Engelsche fabrikatie van Pendulen is ons niet bekend; slechts dit weten wij, dat Frankrijk ongeveer voor 6 k 8 millioen francs aan uurwerken, voornamelijk echter aan pendulen, naar Engeland uitvoert. De takken der Engelsche uurwerk-nijverheid, waarin voornamelijk wordt gewerkt, zijn de zakuurwerken en de chronometers. Wat voor ’t naast de Engelsche fabrieken voor deze industrie aanbelangt, zoo concentreeren zij zich op vier hoofdplaatsen als : Prescott, Londen, Liverpool en Conventiy. — De ketens voor de spiralen, welke laatste in de kleine stad Christchurch gemaakt worden, leveren verscheidene fabrieken in Engeland en ook eenige in het buitenland. — Prescott fabriceert verreweg voor het grootste deel de ruwe chronometer- en zakhorlogewerken. — De tanden op de raderen dezer werken wordeu deels met het mes ingesneden, deels met behulp der fraes-machine zooals die in Zwitserland wordt gebruikt. De Engelsche uurwerkmakers stemmen daarin met de Zwitsersche overeen, dat de met de fraes-machine vervaardigde tandraderen het rustigst en gelijkmatigst gaan. In de Engelsche fabrieken wordt het zakhorloge als volgt vervaardigd. De fabriekant maakt aan het ruwe werk zooals hij het uit Prescott heeft ontvangen, allereerst een herkenningsteeken, bestelt eene wijzerplaat en uurwerkkast en zend de schijf, die boven het echappement doorgeslagen is, naar een daarvoor aangestelden arbeider, die er het kompas aan zet. — Hierop wandelt het horloge naar den vervaardiger van het echappement, aan wien men tegelijkertijd de noodige robijnsteenen medezendt. Na dat het echappement is gereed gemaakt, gaat het werk achtereenvolgens naar den vergulder, naar den spiraalvervaardiger, naar den fabriekant der ketting
en naar den juwelier, die er de robijnen moet inzetten, r en als alles gemaakt is, dan komt het in de handen e van hem, die het horloge gereed maakt. Deze geeft het \ voorts af om te repasseeren, waarbij de spiraal veder in- i gelegd en den gang van het werk geregeld wordt. — 1 De fabrikant ontvangt nu het horloge terug en brengt j het zoo op de markt. — Den eersten raDg in de uur- j werkfabrikatie beslaan de Londensche fabriekanten; de zak- i uurwerken en chronometers, die bij hen vervaardigd zijn, : hebben eene verwonderlijke deugdzaamheid. Coventry is rijk aan zakhorloge fabrieken en inderdaad wordt ook j daar eene buitengewone menigte horloges van secunda i kwaliteit vervaardigd, als men ze met de Zwitsersche horloges uit Chaux-de-Fonds vergelijkt. De Liverpool- i fabrieken houden het midden tusschen Londen en Con- i ventry, leveren echter ook horloges, die niet behoeven te senroomen eene vergelijking met die uit de Londensche fabrieken te ondergaan. Over Goventry en zijne fabrieken voegen wij de volgende bijzouderheden bij. — Van de 37000 inwoners houden zich 2000 mannen tegen 1000 vrouwen en over de 5000 kinderen en leerlingen met het horlogiemaken bezig; een derdedeel der arbeiders is in de fabrieken bezig, de overigen werken tehuis. Is de arbeider vlijtig en bekwaam, dan kan hij het per week tot 25 a 30 frcs brengen ; vrouwen, kinderen en leerlingen verdienen tusschen 5 en 10 frcs. — De horlogemakerswerktuigen worden deels uit Zwitserland, deels uit Engeland zelf betvokken. — Over het getal der aan de uurwerkindustrie verbonden inwoners van Londen, Liverpool en Prescott, als over de verdeeling der arbeiders in de fabrieken, laat zich met zekerheid niets zeggen. — Ten laatste noemen wij nog de Engelsche chrometers. — De inrichting, in welke bij voorkeur de scheepschronometers vervaardigd worden, bevindt zich te Clerkenwell, een deel van Londen. Daar men bij de vervaardiging van het beginsel van arbeidersverdeeling uitgaat, volgt hieruit, dat men de bestanddeelen van hier en daar, waar ze vervaardigd worden, betrekt en dat de prijzen der gereedgemaakte chronometers buitengewoon i laag kunnen worden gesteld. Er volgt echter ook uit deze werkverdeeling de noodzakelijkheid, dat men uit, stekende arbeiders ten dienste moet hebben, welker werk . is, de chronometers klaar te maken, te repasseeren en , hun gang te reguleeren. Daar men echter zoodanige arbei■ ders overal en zoo ook in Engeland zeldzaam vindt, zoo r kan het niet missen, dat de chronometers, als zij gereed zijn, niet altijd eene even groote deugdzaamheid bezitten en dat natuurlijk ook daardoor een belangrijk prijsverschil ontstaat; feitelijk betaalt men Engelsche chronometers met 400 a 1500 frcs. Dat de laatste van onberispelijke, men zou kunnen zeggen van uitstekenden arbeid zijn, behoeft niet gezegd te worden. In het jaar 1858 had Engeland niet veel meer dan 2000 chronometers vervaardigd, die eene waarde van 1,300,000 frcs. vertegenwoordigden. — Wat ten tweede de Engelsche zakuurwerken betreft, zoo werden er naar de mededeeling van een Engelsch tijdschrift in het jaar 1796 in Goldsmith-Hall over 140,000 in Engeland vervaardigde zakuurwerken ingeschreven. Dit getal zonk echter in 1816 tot op 102,000 en in 1840 zelfs onder de 100.000 stuks. Naar luid van officieele opgaven bedroeg het in het werkjaar van 1 April 1866—1867 voor de Londensche fabrieken 25,437 stuks in goud en 98,144 stuks in zilver voorde fabrieken te Birmingham 12,855 stuks in zilver en voor die te Chester 12.550 stuks in goud en 18,607 stuks in zilver. Rekent men daar nu bij, wat in dien tijd aan zakhorloges in andere onbeduidende stadjes is vervaardigd geworden, zoo kan men, zonder zich bepaald te vergissen, tegenwoordig de Engelsche fabriekatie van zakhorloges weder op ca. 180,000 stuks stellen. De te Liverpool vervaardigde uurwerken worden te Chester en te Goventry gefabriceerd en in Birmingham beproefd. Daar de gemiddelde prijs der Engelsche uurwerken aanmerkelijk hooger is als de Zwitsersche, zoo kan men op grond van officiëele dokumenten * de gezamenlijke waarde ten naastebij berekenen, voor de Engelsche productie aan chronometers en zakuurwerken p. jaar op 10 a 15 millioen frcs schatten. — In 1866 werden in Engeland ingevoerd uit Zwitserland, over ’t algemeen uit het buitenland, gouden uurwerken 31,417 stuks, tot eene waaide van 2,345,328 frcs., zilveren uurwerken 139,696 stuks, tot eene waarde van 3,995,310 frcs. Te zaaien 171,013 stuks tot eene waarde van 6,440,638 frcs, waarbij de waarde p. gouden horloge op ca. 75 en die van het zilvere op 80 frcs staat.
---

