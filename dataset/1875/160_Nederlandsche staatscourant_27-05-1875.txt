OFFICIEEL GEDEELTE. (Staatsblad no. 77.) BESLUIT van den 19den Mei 1875, houdende bepalingen naar aanleiding van art. 16 der wet van 7 April 1869 (Staatsblad no. 57), betreffende de maten, gewigten en weegwerktuigen, zooals die is gewijzigd bij de wetten van 27 Mei 1869 (Staatsblad no. 88), 19 Junij 1871 (Staatsblad no. 62), 31 December 1872 (Staatsblad no. 160 en 161) en 8 Julij 1874 (Staatsblad no. 96).
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, evz., enz., enz. Op de voordragt van Onzen Minister van Bionenlandsche Zaken , van 24 April 1875, n°. 56, 12de afd.; Gelet op art. 16 der wet van 7 April 1869, betreffende de maten, gewigten on weegwerktuigen , overeenkomstig den gewijzigden tekst gevoegd bij het Koninklijk besluit van 29 November 1874 ( Staatsblad n°. 143); Den Raad van State gehoord (advies van 11 Mei 1875, n°. 16); Gelet op het nader advies van Onzen Minister van Binnenlandsche Zaken, van 15 Mei 1875, n°. 69, 12de afd.; Hebben goedgevonden en verstaan te bepalen: Artikel 1. De gewigten van een gram en van onderdeelen van een gram, bedoeld in art. 64 van het reglement, vastgesteld bij Ons besluit van 16 October 1869 (Staatsblad n°. 159), behoeven niet voorzien te zijn van het volgens art. 5 van dat reglement gevorderde merkteeken van den vervaardiger of verkooper. Artikel 2. Van de eerste stempeling, bedoeld in art. 15, lid 1, der bovengenoemde wet, zijn vrijgesteld: A. Gewigten van 20, 10, 5, 2 en l milligram. De stempeling wordt voor deze gewigten vervangen door eene door den ijker gewaarmerkte verklaring, aanduidende: het aantal en de soort der gewigten, den naam van den eigenaar en de dagteekening der verificatie. Deze verklaring wordt gesteld op eene enveloppe, waarin de gewigten aan don ijkpligtige worden teruggegeven, nadat die enveloppe met het merk van het kantoor is verzegeld. B. Gewigten van 1000, 500, 200, 100 en 50 milligram (vierkanten vorm), voor zooveel betreft het goedkeuringsmerk, bedoeld bij Ons besluit van 15 October 1873 ( Staatsblad n°. 137). C. Weegwerktuigen: c 1°. van eene grootste belading van minder dan 10 gram ; 2°. met jukken , uit regte of gebogen staven zamengesteld, waarin goene stempelopening kan worden aangebragt; 3°. met jukken, uit glas of andere breekbare stof vervaardigd. Voor deze weegwerktuigen worden als bewijs van verificatie de ijkmerken afgedrukt in zacht metaal of zegellak, gehecht op de verbinding der uiteinden van een fijnen metalen draad of dun zijden koord, zoodanig aan den toestel bevestigd, dat zijne werking daardoor niet wordt belemmerd. Artikel 3. Van de herhaalde stempeling, bedoeld in art. 15, lid 2, der bovengenoemde wet, zijn vrijgesteld: A. Gewigten van 1000, 500, 200, 100 en 50 milligram (vierkanten vorm). Bij den herijk wordt ten opzigte van deze gewigten gehandeld overeenkomstig het voorgeschrevene in art. 2 , sub A, van dit besluit. B. Lengtematen van 1 en 2 decimeter , bedoeld in art. 15 van het in art. 1 genoemde reglement. C. Inhoudsmaten voor natte waren, van porselein , glas of aardewerk van twee liter, een liter en een hal ven liter, bedoeld in art. 50 van het genoemde reglement, voor zoover zij volgons art. 6 der bovengenoemde wet als maten zijn aan te merken. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 's Gravenhage, den 19den Mei 1875. WILLEM. De Minister van Binnenlandsche Zaken, Heemskerk. Uitgegeven den vijf en twintigsten Mei 1875. De Minister van Justitie, van Lynden van Sandenburg.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden: ^met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren:
A. in de gemeente Schiedam: 1°. in den polder Nieuwland, op de landen, in gebruik bij K. H. Buschman, en kadastraal bekend sectie F, n°". 15, 17, 18, 21, 64, 65, 887 en 888; 2°. aan den Overschieschen weg, op het huis, de schuur en het erf, in gebruik bij C. van der Burg Czn , en kadastraal bekend sectie G, n 08 . 254 tot en met 256; B. in de gemeente Overschie, in den Spaanschen polder, op het land, in gebruik bij C. van der Burg Czn., en kadastraal bekend sectie D, n°\ 20 en 21; C. in de gemeente Pijnacker, in den Zuidpolder van Delfgauw: 1°. op de landen, in gebruik bij J. Sonneveld Pz., en kadastraal bekend sectie D, n°'. 78, 79 en 89; 2°. op het land, in gebruik bij H. van Koppen, en kadastraal bekend sectie D, n°. 90; D. in de gemeente Hazerswoude, in den Boterpolder, op het land, in gebruik bij M. J. Lankhout, en kadastraal bekend sectie D, n°'. 12 tot en met 14 en 16; E in de gemeente Loosduinen, in den Westkamppolder: 1°. op de landen, in gebruik bij A. Steiger, en kadastraal bekend sectie C, n°\ 602 tot en met 604; 2°. op de landen, in gebruik bij jhr. Quarles van Ufford, en kadastraal bekend sectie C, u°". 605 en 607; 3°. op de landen, in gebruik J. de Bruyn, en kadastraal bekend sectie C, n os . 600 en 601; F. in de gemeente Zevenhuizen, in den Eendragtspolder: 1°. op de landen, in gebruik bij de weduwe P. Keyzer, en kadastraal bekend sectie C, n°'. 224, 227, 243, 246 en 260; 2°. op het land, in gebruik bij J. Vente Lz., en kadastraal bekend sectie C, n°. 969. 's Gravenhage, 26 Mei 1875. Voor den Minister, De Secretaris-Generaal, Hubrecht.
---

MINISTERIE VAN MARINE.
De kapitein-luitenant ter zee J. H. P. E. Kniphorst, de luitenants ter zee der 1ste klasse J. M. H. Bervoets en F. J. Stokhuyzen en die der 2de klasse C. H. de Goeje, J. H. de Bruyn, J R. Eek en S. T. Land, laatst behoord hebbende tot het eskader in Oost-Indie, en van daar in Nederland teruggekeerd, de eersteden llden, de tweede, vijfde en zesde den 15den, de derde en zevende den 16den en de vierde den 18den dezer, worden met die datums op non-activiteit gesteld. De gewone Audientie van der. Minister van Marine zal op V rijdag den 28sten dezer niet plaats hebben.
---

MINISTERIE VAN FINANTIEN.
De Minister van Finantien verwittigt de belanghebbenden , dat voor de geldverzendingen door middel van postwissels, tusschen Nederland en' Belgie, met 1°. Junij aanstaande, nieuwe bepalingen in werking treden. Er zullen op alle postkantoren en hulpkantoren der posterijen formulieren voor postwissels naar Belgie voor het publiek verkrijgbaar zijn, tegen betaling van '/ 2 cent per stuk. Deze formulieren zijn bestemd om door de belanghebbenden zelve te worden ingevuld. Het regt, van den afzender hier te lande te heffen, bedraagt 12'/ 2 cent voor elke 12 gulden 50 cent of voor elk gedeelte van 12 gulden 50 ceut. De postwissels naar en uit Belgie kunnen aangeteekend worden verzonden. De afzenders hebben de bevoegdheid om te verlangen dat hun berigt van de ontvangst van zoodanige wissels worde gegeven. Het aanteekengeld voor de wissels bedraagt 10 cent, en voor de berigten van ontvang wordt een port van 10 cent, mede bij vooruitbetaling , geheven. De verzending der postwissels geschiedt niet meer door de belanghebbenden , maar zij worden door de postkantoren regtstreeks aan de geadresseerden verzonden. 's Gravenhage, den 25sten Mei 1875. De Minister van Finantien, H. J. v. d. Heim.
---

MINISTERIE VAN KOLONIEN.
De gewone Audientïe van den Minister van Koloniën zal op Vrijdag den 28sten dezer niet plaats hebben.
---

