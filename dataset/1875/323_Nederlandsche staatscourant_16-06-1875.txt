OFFICIEEL GEDEELTE. (Staatsblad no. 101.) WET van den 3den Junij 1875, tot afschaffing van het vuur-, ton- en bakengeld, en nadere regeling der meting van zeeschepen.
Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat h"t wenschelijk is het vuur-, ton- en bakengeld af te schaffen en de meting van zeeschepen op nieuw te regelen; Herzien de wetten van l.'ï Augustus 1849 ( Staatsblad n°. 40) en 14 Julij 1855 (Staatsblad n°. 105); Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Aitikel 1. De heffing van vuur-, ton- en bakengeld volgens de wet van 13 Augustus 1849 [Staatsblad n°. 40) vervalt. Voor de betonning, verlichting of bebakening der vaarwaters, waartoe die wet betrekking heeft, wordt geenerlei betaling gevorderd, roet uitzondering van : a. vuurgelden in bijzondere plaatsen geheven voor havenlichten , niet in het belang der algemeene stroombevaring, maar alleen in dat van de vaart, naar die plaatsen ontstoken; b. bakengelden voor de afbakening van kreken en kleine vaarwaters, naar bijzondere plaatsen leidende en enkel in het belang van de vaart naar die plaatsen dienstig. Artikel 2. De eigenaars, reeders of schippers van zeeschepen, welke, volgens de wet van 28 Mei 1869 ( Staatsblad n°. 96), moeten voorzien zijn van een' gewonen Nederlandschen zeebrief, zijn verpligt die schepen te doen meten door daartoe aangestelde ambtenaren ter plaatse waar het schip ligt, wanneer zulks vereischt wordt. Artikel 3. De eenheid van scheepsmaat is de kubieke meter. De meetbrief, aan den schipper uit te reiken, vormeldt den inhoud van het schip, behalve in die eenheid, in register-tonnen van 2,83 kubieke meter. Een algemeene maatregel van inwendig bestuur regelt verder de meting der schepen overeenkomstig het stelsel van Moorsom en den overgang tot dit stelsel, met bepaling van het tijdstip waarop de voorschriften van dit artikel in werking treden. Artikel 4. Met ingang van het tijdstip, bepaald volgens het slot van het voorgaand artikel, worden de consulaatgelden, voor wier heffing thans de ton van anderhalf maal den teerling van den meter tot grondslag dient, geheven naar den maatstaf van één kubieke meter. Het tarief der gelden wordt bij algemeenen maatregel van inwendig bestuur dienovereenkomstig gewijzigd, zóó dat het door de verandering van eenheid en meetwijze geene verhooging ondergaat. Artikel 5. Vreemde schepen worden op dezelfde wijs als Nederlandsche gemeten bij hunne eerste binnenkomst hier te lande. Wanneer die schepen voorzien zijn van een buitenlandschen meetbrief, afgegeven door de bevoegde autoriteit, kan de inhoud volgens de Nederlandsche maat bij wijze van herleiding bepaald worden. De verklaring omtrent deze herleiding vervangt den meetbrief voor de toepassing van de artt. 7 en 8 van de wet van 14 Julij 1855 (Staatsblad n°. 105) De herleiding wordt verder b j algemeenen maatregel van inwendig bestuur geregeld. Artikel 6. De schepen van landen, waarin dezelfde wijze van meten als in Nederland gevolgd wordt, kunnen door Ons onder beding van weêrkeerigheid en de verdere noodigo bepalingen van de meting hier te lande vrijgesteld worden. Artikel 7. De artt. 2, 3 en 4 der voornoemde wet van 14 Julij 1855 worden ingetrokken. De laatste zinsnede van art. 2 blijft intusschen van kracht tot het tijdstip, bepaald volgens het slot van art. 3 dezer wet. Artikel 8. Deze wet treedt in werking met den lsten Julij 1875. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven op het Loo, den 3den Junij 1875. WILLEM. De Minister van Financien, H. J. van der Heim. Uitgegeven den veertienden Junij 1875. De Minister van Justitie, van Lynden van Sandenbukg.
(Staatsblad n®. 113.) WET van den bden Junij 1875, betrekkelijk het nemen van maatregelen tegen overbrenging van den Colorado-kever. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het wenschelijk is maatie^elen te nemen tegen overbrenging hier te lande van den Coloradokever ; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Door Ons kan, toi wering van bovengenoemden kever, de in- en doorvoer van aardappelen , hetzij regtstreeks, hetzij middellijk aangevoerd uit de bij Ons besluit aan te duiden landen of plaatsen , alsmede van afval van deze aardappelen, van zakken, vaten en andere tot verpakking daarvan gediend hebbende voorwerpen verboden en kunnen de noodige maatregelen, ter uitvoering van dat verbod, bevolen worden. Artikel 2. Overtreding van de krachtens deze wet uit te vaardigen besluiten, alsmede het afgeven van valsche verklaringen van oorsprong of herkomst van uit don vreemde aangevoerde aardappelen of andere voorwerpen, in artikel 1 bedoeld, wordt gestraft met eene boete van vijftig tot vijf honderd gulden en eene gevangenisstraf van veertien dagen tot eene maand, te zamen of afzonderlijk. Bij ontdekking dezer overtreding worden de voorwerpen, ten opzigte waarvan die gepleegd is, in beslag genomen; bij het veroordeelend vonnis worden die verbeurd verklaard en kan de vernietiging daarvan worden bevolen. Artikel 3. Behalve de ambtenaren van Rijks- en gemeente-politie, zijn ook die der in- en uitgaande regten en accijnsen belast met de opsporing der overtredingen van de krachtens artikel 1 te nemen besluiten. Lasten en bevelen, dat deze in het Staatsblad zal worden geplaatst, en dat alle ministeriële departementen , autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 5den Junij 1875. WILLEM. De Minister van Binnenlandsche Zaken, Heemskerk. De Minister van Financiën, H. J. van der Heim. Uitgegeven den zestienden Junij 1875. De Minister van Justitie, van Lynden van Sandenburg. Op den 14den dezer is door Zijne Majesteit in een bijzonder gehoor ontvangen de heer dr. J. Rojas, ten einde aan Hoogstdenzi Ive te overhandigen zijne geloofsbrieven als buitengewoon gezant en gevolmagtigd minister van de Vereenigde Staten van Venezuela.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden, dat jn den loop van de maand Julij e. k. gelegenheid zal gegeven worden tot het afleggen der examens, vermeld in art. 7 der wet van 1 Junij 1865 (Staatsblad n°. 59), ter verkrijging van acten van bevoegdheid als leerling-apotheker (apothekers-bediende). Zij zullen worden afgenomen te Meppel en te Middelburg. Zij, die tot die examens wenschen te worden toegelaten , onverschillig waar zij met der woon gevestigd zijn , worden uitgenoodigd daarvan vóór 1 Julij e. k. schriftelijk opgave te doen aan den inspecteur voor het geneeskundig Staatstoezigt voor die provincie, waarin de plaats gelegen is waar zij het examen wenschen af te leggen ; zij, die ta Meppel wenschen geëxamineerd te worden, behooren zich te wenden tot den inspecteur voor het geneeskundig Staatstoezigt voor Overijssel en Drenthe (dr. D. Lubach) te Kampen, en zij die Middelburg verkiezen, tot den inspecteur voor het geneeskundig Staatstoezigt voor Zeeland (dr. A. Fokker) te Middelburg. 's Gravenhage, 4 Junij 1875. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter algemeene kennis , dat in den loop der maand Julij e k. gelegenheid zal worden gegeven tot het afleggen der examens, vermeld in art. 11, b, der wet van 1 Junij 1865 (Staatsblad n°. 59), ter verkrijging van acten van bevoegdheid als vroedvrouw.
Zij zullen wordon afgenomen te Rotterdam. Zij , die tot die examens wenschen te worden toegelaten , worden uitgenoodigd daarvan vóór 1 .Julij e. k. schriftelijk opgave te doen aan den inspecteur voor het geneeskundig Staatstoezigt voor do provincie Zuidholland dr. L. J. Egeling, te 's Gravenhage , en bij het verzoek om toelating het bewijs over te leggen dat zij als leerlingen in de verloskunde bij eenen geneeskundigen inspecteur zijn ingeschreven, onder de voorwaarden, vastgesteld bij Koninklijk besluit van 19 Mei 1866, n°. 44 , en minstons tien gewone verlossingen in tegenwoordigheid van eenen verloskundige of van eene vroedvrouw hobben verrigt. 's Gravenhage, 4 Junij 1875. Voor den Minister , De Secretaris- Generaal, Hubrecht.
---

