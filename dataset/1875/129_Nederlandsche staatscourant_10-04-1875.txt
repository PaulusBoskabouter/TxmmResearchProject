OFFICIEEL GEDEELTE. (Staatsblad no. 61.) WET van den 6den April 1875, tot verhooging der begrooting van Nederlandsch Indie voor het dienstjaar 1875 ten behoeve van den aanleg van spoorwegen op Java.
Wij WILLEM III, bij de gratie Gods, Koning der Nederlanden, Prins van Orasje-Nassau, Groot-Hertog van Luxemburg, enz., enz. , enz. Allen, .die deze zullen zien of hooren lezen, salut! doen te weten: Alzoo Wij in overweging genomen hebben , dat verbetering der middelen van gemeenschap door aanleg van spoorwegen op Java noodig is, en dat reeds dadelijk met den aanleg eener lijn in Oost-Java een aanvang kon worden gemaakt, terwijl opnemingen worden gedaan ter bepaling van de juiste rigting der verdere lijnen; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze : Artikel 1. Ten behoeve van den aanleg, voor rekening van den Staat, van een' spoorweg ter verbinding van Soerabaija, Pasoeroean en Malang, en ten behoeve van spoorwegopnemingen elders op Java, wordt: a. Onderafdeeling 40, Spoorwegen, van het Iste hoofdstuk der begrooting van uiigaven van Nederlandsch Indie voor het dienstjaar 1875 verhoogd met drie honderd vijftig duizend gulden (f 350 000); h. Onderafdeeling 84, Spoorwegen, van het Ilde hoofdstuk dier begrjoting verhoogd met zes honderd vijftig duizend gulden (f 650 000). Artikel 2. In Artikel 1 der wet, houdende aanwijzing van dein Nederland te ontvangen middelen ter goedmaking van de uitgaven. begrepen in de begrooting van Nederlandsch Indie voor het dienstjaar 1875, wordt onderdeel 10, Uitkeering uit het nader bij de wet vast te stellen batig slot der«algemeene rekening, wegens de ontvangsten en uitgaven van Nederlandsch Indie over het dienstjaar 1871, verhoogd met een millioen gulden (f 1 000 000). Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten , collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 6den April 1875. WILLEM. De Minister van Koloniën, W. van Goltstein. Uitgegeven den tienden April 1875. De Minister van Justitie, van Lynden van Sandenburg. Bij Koninklijk besluit van den 23sten Maart 1875 , is aan den heer W. C. Korthals, hoofdagent der Nederlandscbe handelmaatschappij te Yokohama, verlof verleend tot het aannemen van het ridderkruis der Wasa-orde, hem door Z. M. den Koning van Zweden en Noorwegen geschonken. Bij Koninklijk besluit van 29 Maart 1875, n°. 2, is aan den kapitein S. Tromp Meesters, commandant der dienstdoende schutterij te Steenwijk, de rang verleend van majoor. Bij Koninklijk besluit van 9 April 1875, n°. 3, is benoemd tot burgemeester der gemeenten Beets en Oudendijk jhr. D. C. J. van Akerlaken. Bij Koninklijk besluit van den 8sten April 1875, n°. 16, is aan den luitenant ter zee der 2de klasse W. H. van Braam, op zijn verzoek, met den 15den dezer, eervol ontslag verleend uit de zeedienst.
---

MINISTERIE VAN BINNENLANDSCHE ZAKEN.
Ter kennis van belaughebbenden wordt gebragt, dat, te beginnen met Vrijdag avond, 9 April aanstaande, de beide Ketellichten op den regter oever van het Keteldiep, tegenover de uitmonding van den Gelderschen IJssel, zullen ontstoken worden, zoodat de vaartuigen, die uit zee het Keteldiep willen invaren, deze beide lichten aan bakboordszijde inéén moeten houden. 's Gravenhage , 6 April 1875. Voor den Minister, De Secretaris- Generaal, Hubrecht. De Minister van Binnenlandsche Zaken brengt ter algemeene kennis, dat in de maand Junij e. k. gelegenheid zal worden gegeven tot het
afleggen der examens, vermeld in artt. 4, 5 en 8 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 [Staatsblad n°. 97), ter verkrijging van diplomata voor het eerste en het tweede natuurkundig examen en het natuurkundige examen voor hulp-apothekers, of van acten van bevoegdheid als arts of hulp-apotheker, in art. 16 vermeld. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 20 Mei e. k. schriftelijk opgave doen aan den voorzitter der commissie van examen: voor het eerste natuurkundig examen en het natuurkundig examen voor hulp-apothekers, den hoogleeraar dr. J. W. Gunning, t« Amsterdam; voor het tweede natuurkundig examen, den hoogleeraar dr. A. Heynsius, te Leiden; voor het geneeskundig examen, den hoogleeraar dr. L. C- van Goudoever, te Utrecht, en voor het praktisch examen van hulp-apotheker den hoogleeraar dr. W. F. R. Suringar, te Leiden. Zij, (lie tot het tweede natuurkundig examen wenschen te worden toegelaten, moeten bij hun verzoek het diploma overleggen waaruit blijkt, dat zij het eerste natuurkundig examen met goed gevolg hebben afgelegd. Zij , die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewys dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen. vermeld in art. 6 , sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 ( Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten , vermelden dit uitdrukkelijk in hun verzoek om toelating; zij behoeven alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd. Zij, die tot het praktisch examen van hulp-apotheker wenschen te worden toegelaten, moeten bij hun verzoek het diploma overleggen , waaruit blijkt dat zij met goed gevolg het natuurkundig examen voor hulp-apothekers hebben afgelegd. Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulp-apotheker voor alsnog niet wenschen af te leggen , behooren daarvan vóór 20 Mei e. k. schriftelijk opgave te doen aan den voorzitter der commissie voor die examens, den hoogleeraar dr. J. W. Gunning, te Amsterdam. 'sGravenhage, 9 April 1875. Voor den Minister, De Secretaris- Generaal, Hubrecht. Bij beschikking van 8 April 1875, n°. 68, 12de afdeeling, zijn de bij beschikkingen van 5 December 1864, n°. 253, 6de afdeeling, 21 April 1865, n e . 167, 6de afdeeling, 3 Junij 1865, n°. 211, 6de afdeeling, 17 Julij 1865, n°. 281, 6de afdeeling, en 19 October 1865, n°. 218, 6de afdeeling, aan L. G. Belzer, N. Belzer en P. Belzer te Gorinehem verleende concessien voor eene stoombootdienst tot vervoer van personen, goederen en vee op de Linge, tusschen Gorinehem, Beest en Gelderma lsen, alsmede tot het slepen van schepen, overgeschreven op naam van de firma N. Belzer en Cie. te Gorinehem.
---

MINISTERIE VAN MARINE
De officier van gezondheid der 1ste klasse J. Lamis, laatst behooid behoord hebbende tot het eskader in Oost-Indie en van daar den 4den dezer in Nederland teruggekeerd, wordt met dien datum op nonactiviteit gesteld. De officieren van gezondheid der 2de klasse G. F. Rochat en C. J. A. de Groot worden met den 16den dezer geplaatst aan boord van Zr. Ms. wachtschepen, respectivelijk te Amsterdam en te Willemsoord, laatstgemelde ten einde gedetacheerd te worden aan boord van het instructievaartuig Temate. De kapitein-luitenant ter zee jhr. J. II. 1'. von Scbmidt auf Altenstadt, onder-dii^cteur en havenmeester der marine te Hellevoetsluis, en de luitenants ter zee der 1ste klasse S. KraijenhofF van de Leur en A. J. Visser, adjudanteu van de directeuren en commandanten der mariue te Willemsoord en te Amsterdam, worden met den laatsten dezer eervol ontheven van de waarneming dier betrekkingen en op non-activiteit gesteld, en met den lsten Mei daaraanvolgende vervangen
door den kapitein-luitenant ter zee J. D. J. van der Hegge Spies en de luitenants ter zee der lste klasse J. L. Duker en J. van Burg. De luitenant ter zee der lste klasse C. E. Uhlenbeck en C. A. Ie Bron de Vexela, behoorende tot de rol van Zr. Ms. wachtschip te Willemsoord en gedetacheerd aan boord van het instructievaartuig Pro Patria en van de kanoneerboot n°. 13 , worden met den laatsten dezer op non-activiteit gesteld , en met den lsten Mei daaraanvolgende vervangen door de luitenants ter zee der lste klasse G. Kruys en J. P. Noorduyn , terwijl met laatstgemelden datum de luitenant ter zee der lste klasso L. M. L. de Haan geplaatst wordt aan boord van Zr. Ms. wachtschip te Hellevoetsluis.
---

