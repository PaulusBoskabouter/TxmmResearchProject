OFFICIEEL GEDEELTE.
Bij Koninklijk besluit van den 4den September 1875 , n°. 52, is de heer J. van Hasselt, civiel ingenieur te Nijmegen , voor den tijd van een jaar, benoemd tot leeraar in de genie-wetenschappen bij de Koninklijke Militaire Akademie. Bij Koninklijk besluit van den 4den September 1875, n°. 72, is bij het personeel van de geneeskundige dienst der landmagt in Nederlandsch Indie benoemd, tot officier van gezondheid der 2de klasse, de heer F. N. Kramer, arts.
---

MINISTERIE VAN BINNENLANDSCHE ZAKEN.
De Audientie van den Minister van Binnenlandsche Zaken zal aanstaanden Zaturdag 11 dezer niet plaats hebben.
---

MINISTERIE VAN FINANTIEN. TELEGRAFIE.
Het telegraafkantoor op het station der Maatschappij tot exploitatie han Staatsspoorwegen te Kruiningen zal, in het belang van den oestervandel, van 1 October aanstaande tot 31 Maart 1876, voor het algemeen verkeer open zijn. De bezorging van telegrammen, aan de oesterputten te Yerseke gerigt, geschiedt kosteloos. Op alle andere berigien , voor Kruiningen en de nabijheid van het station bestemd , zijn de regelen omtrent het bestelgeld van toepassing. Het kantoor zal dagelijks open zijn van 8 ure voor- tot 8 ure namiddags. 's Gravenhage, den 8sten September 1875. Namens den Minister, De Secretaris-Generaal, Bartstra.
---

MINISTERIE VAN KOLONIEN.
Voor de dienst der gouvernements-marine in Nederlandsch Indie zijn benoodigd eenige derde stuurlieden , alsmede drie tweede stuurliedon. Jongelieden, beneden den leeftijd van vier en twintig jaren, of, voor zooveel het de betrekking van tweeden stuurman betreft, stuurlieden niet ouder dan dertig jaren , en bij voorkeur af komstig van de Kweekschool voor de Zeevaart te Amsterdam , die genegen zijn mede te dingen om, op den voet — onder genot der voordoelen — en onder de verpligtingen, omschreven in de hieronder volgende Koninklijke besluiten van 13 April 1865, n°. 59, 9 December 1866, n°. 29, en 21 Mei 1875, n°. 24, als derde of tweede stuurman, aan 's lands dienst in Nederlandsch Indie te worden verbonden, kunnen zich, bij gezegeld request, tot het Departement van Koloniën wenden, onder overlegging van: a. een bewijs van zedelijk gedrag, af te geven na dagteekening dezer bekendmaking door burgemeester en wethouders der gemeente hunner inwoning ; b. een door den Commissaris des Konings in de betrokken provincie afgegeven certificaat van voldoening aan de wet op de nationale militie; en e. bewijzen van genoten opleiding. Zij behooren zich op nader te bepalen plaats en tijd respeotivelijk te onderwerpen aan de examens, bedoeld bij §§ c en d van art. 1 van het Koninklijk besluit van 13 April 1865, n°. 59, waarvan de programma's hieronder worden medegedeeld. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot tweeden of derden stuurman bij de gouvernements-marine daar te lande, op eene bezoldiging respeclivelijk van f 80 en f 50 'smaands, bestaan in: a. eene voorloopige bezoldiging van f 50 ( vijftig gulden) 's maands voor een tweeden stuurman, en f 25 (vijf en twintig gulden ) 's maands voor een derden stuurman , ingaande met den dag van inscheping voor de reis naar Batavia, en waarop voor het vertrek uit Nederland een voorschot van twee maanden kan worden uitgekeerd; b. eene gratificatie voor uitrusting, ten bedrage van: f 450 (vier honderd vijftig gulden ) voor een tweeden stuurman ; f 300 (drie honderd gulden ) voor een derden stuurman ; c. overtogt naar Batavia, als gouvernements-passagier der tweede klasse op verbeterden voet. De stuurlieden en gezaghebbers bij de gouvornemenls-marine in Nederlandsch Indie worden, met opzigt tot hun pensioen en dat hunner weduwen, beschouwd als burgerlijke ambtenaren, weshalve op hen van toepassing zijn de daar te lande bestaande of nader vast te stellen reglementen op de burgerlijke pensioenen en het weduwen- en weezenfonds van burgerlijke ambtenaren in Nederlandsch Indie, waardoor het uitzigt bestaat op pensioen voor henzelven na volbragten diensttijd, en voor hunne weduwen en kinderen, ingeval zij deze bij hun overlijden mogten nalaten, een en ander overeenkomstig do nu oflater van kracht zijnde bepalingen.
De ter zake op alle ambtenaren in Nederlandsch Indie rustende verpligtingen kunnen de belanghebbenden bij het Departement van Koloniën vernemen. Zij die in aanmerking komen voor de betrekkingen van tweeden of derden stuurman worden vooraf onderworpen aan een geneeskundig onderzoek van wege den inspecteur van de geneeskundige dienst der landmagt , ten blijke dat z^j zijn van een gezond ligchaamsgestel en vrij van voor de dienst in Nederlandsch Indie hinderlijke gebreken. 's Gravenhage, den 3den September 1875. De Minister van Koloniën, W. van Goltstein.
---

No. 59. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Overwegende: dat, ingevolge art. 7 en de laatste alinea van art. 10 van de bij Ons besluit, dd. 10 September 1864 (Staatsblad n°. 93), vastgestelde verordening op het bonoemen van ambtenaren bij de burgerlijke dienst in Nederlandsch Indie, door Ons moeten worden geregeld de bijzondere voorwaarden voor benoembaarheid tot en de voordeelen en verpligtingen verbonden aan het ter beschikking stellen van den GouverneurGeneraal van Nederlandsch Indie van personen bestemd tot het vervullen van bepaalde ambten of bedieningen ; dat het noodzakelijk is over te gaan tot de voormelde regeling, voor zooveel betreft de gezaghebbers en stuurlieden bij de dienst der gouvernements-marine in Nederlandsch Indie: Gezien Onze Kabinets-beschikking, dd 26 December 1861, n°. 121; Op de voordragt van Onzen Minister van Koloniën, dd. 11 April 1865 , litt. A pz., n°. 28; Hebben goedgevonden en verstaan: Artikel 1. Bij de dienst der gouvernements-marine in Nederlandsch Indie zijn benoembaar: a. tot gezaghebbers — zij, die hebben afgelegd een examen overeenkomstig het voor dien rang, bij besluit van den Gouverneur-Generaal van Nederlandsch Indie, dd. 23 October 1861, n°. 14, vastgestelde, en bij Ons tegenwoordig besluit sub. lit. A gevoegde programma; b. tot eerste stuurlieden — zij, die hebben afgelegd een examen overeenkomstig het voor dien rang, almede bij besluit van den GouverneurGeneraal van Nederlandsch Indie, dd. 23 October 1861, n°. 14, vastgestelde , en bij Ons tegenwoordig besluit sub. lit. B gevoegde programma; c. tot tweede stuurlieden — zij, die hebben afgelegd een examen overeenkomstig het voor dien rang, bij Ons tegenwoordig besluit vastgestelde , en sub. lit. C gevoegde programma; d. tot derde stuurlieden — zij, die hebben afgelegd een examen overeenkomstig het voor dien rang, bij Ons tegenwoordig besluit vastgestelde , en sub. lit. D gevoegde programma. Artikel 2. Van het afleggen van examen ter verkrijging van den rang van tweeden of van derden stuurman zijn vrijgesteld: a. de van de Kweekschool voor de Zeevaart te Amsterdam afkomstige kweekelingen, die door Onzen Minister van Koloniën, krachtens de overeenkomst met commissarissen over het Vaderlandsch Fonds ter aanmoediging van 's lands zeedienst, opgerigt in 1781 te Amsterdam, dd. 12/22 Mei 1852, zijn of worden gesteld ter beschikking van den Gouverneur-Generaal van Nederlandsch Indie, als stuurmans-leerlingen voor de dienst der gouvernements-marine daar te lande; b. de, vóór het in werking treden van Ons tegenwoordig besluit, bij de gouvernements-marine in Nederlandsch Indie in dienst zijnde derde stuurlieden. * Artikel 3. Naar gelang van de behoefte wordt door Onzen Minister van Koloniën het noodige personeel ten dienste van de gouvernementsmarine in Nederlandsch Indie ter beschikking gesteld van den Gouverneur-Generaal. Artikel 4. Aan de uitzending uit Nederland als stuurmansleerling zijn verbonden de volgende voordeelen: a. eene voorloopige bezoldiging van f 15 (vijftien gulden) 's maands , ingaande met den dag van inscheping voor de reis naar Batavia waarop, vóór het vertrek uit Nederland, een voorschot van hoogsten vier (1) maanden kan worden uitgekeerd; b. eene gratificatie voor uitrusting, ten bedrage van f300 ( drie honderd gulden); c. overtogt naar Batavia, voor rekening van den lande, als passagier der tweede klasse, met genot van gewone scheepsvoeding. Artikel 5. De door Onzen Minister van Koloniën voor de dienst der gouvernements-marine in Nederlandsch Indie, ter beschikking van den Gouverneur-Generaal te stellen personen moeten zich schriftelijk verbinden tot de onverwijlde teruggave aan 's lands kas van alle gelden , welke aan hen of te hunnen behoeve zijn voldaan, zoo wegens kosten van opleiding voor de dienst in Indie, als ter zake van gratificatie (1) Krachter.s de Koninklijke besluiten dd. 5 November 1863 , n°. 22, en 7 April 1873, n°. 36, teruggebragt tot twee maanden.
voor uitrusting en overtogt naar Indie, bijaldien zij binnen den tijd van vijf jaren na hunne aankomst op Java, hetzij op eigen verzoek, hetzij ten gevolge van dienstweigering, pligtverzuim of andere berispelijke gedragingen (het geval van wèl bewezene ziels- of ligchaamsgebreken tlléén uitgezonderd), uit 's Gouvernements dienst worden ontslagen. Artikel 6. De bepalingen van dit besluit treden in werking met de afkondiging: in Nederland door plaatsing in de Nederlandsche Staats-courant , en in Nederlandsch lndie door opname in het Staatsblad van Nederlandsch Indie. Onze Minister van Koloniën is belast met de uitvoering dezes. 's Gravenhage, den 13den April 1865. WILLEM. De Minister van Koloniën, I. D. Fransen van de Putte. Accordeert met deszelfs origineel, De Secretaris-Generaal bij het Ministerie van Koloniën , Feith. Lit. C. PROGRAMMA van examen , ter verkrijging van den rang van tweeden stuurman bij de dienst der gouvernementsmarine in Nederlandsch Indie , bedoeld bij § c van artikel 1 der verordening op de benoembaarheid tot gezaghebbers en stuurlieden bij de dienst der gouvernements-marine in Nederlandsch Indie, vastgesteld bij Koninklijk besluit dd. 13 April 1865, n c . 59. I. Mondeling worden behandeld de volgende punten: a. de benaming, bestemming en behandeling der deelen van het tuig, van de zeilen en van voorname voorwerpen van den inventaris van een schip, de benaming der voornaamste deelen van den romp; b. kennis van op- en aftuigen , aan- en afslaan van en werken met zeilen ; c. sturen, bra-sen, wenden en andere eenvoudige manoeuvres aan een hoofd van de wacht toevertrouwd; een algemeen begrip van onder zeil en stoom gaan, ankeren, vertuijen, klaar anker houden, de behandeling van een stoomschip, ook op eene rivier, slepen enz. d. het looden en loggen, bekendheid met de middelen daartoe in gebruik en met de seinvlaggen ; e. het gebruik van kompas en octant, het in rekening brengen der miswijzing van het kompas, het bepalen en toepassen der indexverbetering van een octant; f. het gebruik van den almanak ten dienste der zeelieden, voor zoo veel mot het schriftelijk examen overeenkomt; g. bekendheid met de inrigting van zeekaarten, het afzetten van bestek en peilingen ; /(. de benaming en aanwending van het geschut en de handwapenen bij de gouvernements-marine in gebruik , de benaming der voorwerpen voor de behandeling van het geschut en van de hoofddeelen der affuiten ; t. de benaming der hoofddeelen van het scheepsstoomwerktuig en den ketel; j. kennis van de Nederlandsche taal; het spreken van laag Maleisch ; k. de namen en ligging der eilanden en vaarwaters van den Nederlandsch-Indischen archipel, eenige kennis van de kusten, reeden, ondiepten , stroomen en heerschende winden ; I. het houden van scheepsjournaal; m. de werkkring en pligten van een hoofd der wacht op eene reede en in zee. II. Schriftelijk loopt het onderzoek over het volgende: a. het schrijven eener duidelijk leesbare hand; b. de rekenkunde, vlug cijferen, kennis der gewone en tiendeelige breuken, der evenredigheden en van het tiendeelig stelsel van maten en gewigten; e. de koers- en verheidsrekening, met toepassing van stoom en miswijzing; de verbetering van het gegiste bestek; d. de verbetering der waargenomen hoogten van hemelligchamen; e. de berekening der breedte door eene meridiaans-hoogte van de zon of maan; f. de berekening van den tijd aan boord door de waarneming eener zonshoogte en van de breedte door twee zonshoogten buiten den middag. g. bekendheid mot azimuth en amplitudo en de toepassing voor de bepaling der miswijzing van een kompas; h. de berekening der lengte door middel van een tijdmeter. Behoort bij het Koninklijk besluit dd. 13 April 1865, n°. 59. Mij bekend, De Minister van Koloniën, I. D. Fransen van de Pdtte. Lit. D. PROGRAMMA van examen, ter verkrijging van den rang van derden stuurman bij de dienst der gouvernements-marine in Nederlandsch Indie, bedoeld bij § d van art. 1 der verorde* ning op de benoembaarheid tot gezaghebbers en stuurlieden bij de dienst der gouvernements-marine in Nederlandsch Indie, vastgesteld bij Koninklijk besluit dd. 13 April 1865 , n'. 59. I. Mondeling worden behandeld de volgende punten : a. de benaming, bestemming en behandeling der deelen van het tuig, van de zeilen en van voorname voorwerpen van den inventaris van een schip; b. de benaming der hoofddeelen van den romp; c. eenige kennis van op-en aftuigen, aan-en afslaan van en werken met de zeilen ; d. sturen , brassen, wenden en andere eenvoudige manoeuvres aan oen hoofd van de wacht toevertrouwd ; e. hot looden en loggen , bekendheid met de middelen daartoe in gebruik; f. het gebruik van den almanak ten dienste der zeelieden voor zooveel met het schriftelijk examen overeenkomt; g. eenig begrip van de inrigting van zeekaarten; kennis van het afzetten van bestek en peilingen; h. het gebruik van kompas en octant; i. eenige kennis van de Nederlandsche taal; — het spreken van laag Maleisch is eene aanbeveling; j. de namen en ligging der voornaamste eilanden en vaarwaters van den Nederlandsch-Indischen Archipel; — eenige kennis van de kusten, reeden en heerschende winden.
II. Schriftelijk loopt het onderzoek over het volgende: a. het schrijven eener duidelijk leesbare hand ; b. de rekenkunde; oefening in het cijferen; kennis der gewone en tiendeelige breuken ; c. de koers- en verheidsrekening; d. het verbeteren van waargenomen zons- en maanshoogten ; e. de berekening der breedte, door eene meridiaans-hoogte van de zon; f. de berekening van den tijd aan boord door de waarneming eener zonshoogte: g. bekendheid met azimuth en amplitudo. Behoort bij het Koninklijk besluit dd. 13 April 1865, n°. 59. Mij bekend, De Minister van Koloniën, I. D. Fransen van de Putte.
---

