OFFICIEEL GEDEELTE.
Bij Zijner Majesteits besluit van den 29sten December 1875, n°. 4, zijn, met ingang van 15 Januarij 1876, benoemd: tot notaris binnen het arrondissement Utrecht, ter standplaats de gemeente Utrecht, J. G. Brouwer Nijhoff, thans notaris te Haastrecht; tot notaris binnen het arrondissement Rotterdam, ter standplaats de gemeente Haastrecht, H. J. F. Heyman, candidaat-notaris te Vianen. Bij Zijner Majesteits besluit van den 29sten December 1875, n°. 5, is benoemd tot notaris binnen het arrondissement 's Hertogenbosch, ter standplaats de gemeente Waalwijk, A. J. Bink, candidaat-notaris en gemeente-secretaris te Raamsdonk. Bij Zijner Majesteits besluit van den 29sten December 1875, n°. 7, is, met ingang van 1 Januarij 1876, benoemd tot raadsheer in het geregtshof te Leeuwarden rar. N. H. van Nes van Meerkerk, thans advocaat-generaal bij het provinciaal geregtshof in Zeeland. Bij Koninklijk besluit van 29 December 1875, n°. 24, is aan M. Merckelbach, op zijn verzoek, eervol ontslag verleend als burgemeester der gemeente Wittem. Bij besluit van den 29sten December 1875, n°. 9, heeft het Zijne Majesteit behaagd, te benoemen tot ridder der orde van den Nederlandschen Leeuw: den kapitein ter zee W. Enslie; en den dirigerenden officier van gezondheid bij de zeemagt dr. D. Hellema. Bij besluit van den 29sten December 1875, n°. 15, heeft Zijne Majesteit goedgevonden, met ingang van 1 Januarij aanstaande, aan den kapitein-luitenant ter zee P. J. Buyskes, chef der afdeeling Hydrographie bij het Departement van Marine, te verleonen den titulairen rang van kapitein ter zee. 's Gkavenhage , 11 December 1875. Aan den Koning. Hiernevens wordt Uwer Majesteit eerbiedig een algemeene staat aangeboden , betreffende den afloop van de ligting der nationale militie van 1875. Even als in vorige jaren, is deze staat opgemaakt uit de tabellarische verslagen, overeenkomstig art. 90 van Uwer Majesteits besluit van 8 Mei 1862 (Staatsblad n°. 46), door Hoogstdeszelfs Commissarissen in de provinciën ingezonden. Bij Uwer Majesteits besluit van 18Februarij jl. (Staatsblad n°. 20) , is het bedrag dier ligting op 11,000 man vastgesteld, waarvan 600 voor de dienst ter zee te bestemmen. Het getal ingeschrevenen, waarnaar bij dat besluit, volgens art. 2 der wet, het aandeel van iedere provincie in de ligting is bepaald, bedroeg, blijkens kolom 7 van den staat, 30,710 tegen 30,708 in 1874. Het cijfer der ligting stond derhalve tot dat der ingeschrevenen als Zoo bij de militie te land als bij de zeemilitie zijn 10,865 man ingelijfd (kolom 48 van den staat), er ontbreken dus 135 (kolom 49), ten gevolge van gebrek aan beschikbare lotelingen in 81 meestal kleine gemeenten. In 1871 bedroeg het tekort 93 op 32,240, in 1872, 91 op 32,407, in 1873, 125 op 31,190 en in 1874, 154 op 30,708 ingeschrevenen. "Vergeleken dus bij de ligting van 1874, toen het aantal ingeschrevenen op twee na overeenkwam met dat bij de ligting van 1875, is er bij het tekort over dit laatste jaar eene niet onbelangrijke vermindering waar te nemen. Blijkens kolom 47 van den staat, heeft het getal bij de zeemilitie ingelijfde lotelingen weder het bij Uwer Majesteits besluit van 18 Februarij jl. (Staatsblad n°. 20) vastgestelde en bij art. 5 der wet van 19 Augusius 1861 (Staatsblad n°. 72) als maximum bepaalde cijfer van 600 man bereikt. Het aantal lotelingen, dat zich voor die dienst heeft aangeboden , is tot dusverre jaarlijks vermeerderd en in 1875 tot 1641 gestegen, voorzeker een bewijs van toenemenden lust voor de dienst bij de zeemilitie. Het getal ingelijfde plaatsvervangers bij de ligting van 1875 bedraagt 1749 (kolom 44 van den staat), dus nagenoeg een zesde deel van het aantal afgeleverde manschappen", tegen 1581 in 1871, 1669 in 1872, 1774 in 1873 en 1708 in 1874. ' Van de bevoegdheid tot het stellen van plaatsvervangers is derhalve in 1875 , ofschoon tot een lager bedrag dan in 1873, ruimer gebruik gemaakt dan in 1871, 1872 en 1874. Daarentegen is er , ten aanzien van de nommerverwisseling, eene toenemende vermindering waar te nemen. Blijkens kolom 45 van den
staat, bedraagt het getal voor de ligting van 1875 opgetreden nommerverwisselaars 549, tegen 661 in 1871 , 682 in 1872, 617 in 1873 en 594 in 1874. Het getal opgetreden plaatsvervangers en nommerverwisselaars te zamen bedraagt 2298, alzoo ruim V, van het geheele bedrag der ligting. Het aantal toegekende vrijstellingen wegens gemis van de gevorderde lengte blijft in de laatste jaren voortdurend afnemende en bedraagt in 1875 (kolom 9 van den staat) 1487, tegen 1860 in 1871, 1826 in 1872, 1717 in 1873 en 1660 in 1874. De vrijstelling wegens ziekelijke gesteldheid of gebreken daarentegen is, vooral in de laatste twee jaren, toegenomen. In 1875 werden (kolom 10 van den staat) 2415 lotelingen als zoodanig vrijgesteld, tegen 2168 in 1871, 2157 in 1872, 2179 in 1«73 en 2292 in 1874. Als eenige wettige zoon (kolom 11 van den staat) is bij de ligting van 1875 aan 4442 lotelingen vrijstelling toegekend, tegen 4316 in 1871, 4473 in 1872, 4356 in 1873 en 4461 in 1874. Dat echter onder deze lotelingen zich niet weinigen zullen hebben bevonden, die ook andere redenen van vrijstelling hadden kunnen doen gelden, is met zekerheid aan te nemen. Blijkens de kolommen 12—27, zijn bij de ligting van 1875 8873 lotelingen vrijgesteld wegens eigen militaire dienst of die van broeders, tegen 9012 in 1871, 9149 in 1872, 8641 in 1873 en 8639 in 1874, zoodat het aantal dor in 1875 om die reden vrijgestelden, ofschoon tot een veel lager bedrag dan in de beide eerstgenoemde jaren, echter, bij de ligtingen van 1873 en 1874 vergeleken, aanmerkelijk is toegenomen. Het totaal bedrag der om verschillende redenen vrijgestelde lotelingen, met bijvoeging der uitgeslotenen en der tusschentijds overledenen, was voor de ligting van 1875 (kolom 35 van den staat) 17,270; in 1871 bedroeg dit aantal 17,425, in 1872, 17,685, in 1873, 16,952 en in 1874, 17,115. Het cijfer dezer vrijstellingen is dus in 1875 weder hooger geweest dan in het laatst voorafgaande jaar, toen het aantal ingeschrevenen met dat van deze ligting slechts een verschil van twee man opleverde. Aan 83 lotelingen der ligting van 1875 is, op grond van de eerste zinsnede van art. 127 der wet, ontheffing van de werkelijke dienst als geestelijken en bedienaren van de godsdienst bij de kerkgenootschappen of als studenten in de godgeleerdheid verleend. Aan slechts vijf militiepligtigen , voor die ligting ingelijfd, werd, krachtens de 2de zinsnede van art. 127, ontheffing van dienst door Uwe Majesteit toegekend. Het gezamenlijk getal der in 1874 door Uwe Majesteit verleende ontheffingen bedroeg 98. Het behage Uwer Majesteit mij te magtigen dit rapport met den daarbij behoorenden staat in de Staatscourant te doen opnemen. De Minister van Binnenlandsche Zaken, Heemskerk. [Zie de bij dit rapport behoorenden staat in het tweede bijvoegsel tot deze courant.]
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 31 Maart, 22 Mei, 23 Junij, 5, 29 October en 18 November 1875, opgenomen in de Staatscourant van 1 April, 23/24 Mei, 24 Junij , 6 en 30 October en 19 November daaraanvolgende; Heeft goedgevonden : 1°. te bepalen dat, met ingang van 30 dezer, de artt. 1, 3,4, 5, 6 en 7 van het aangehaald Koninklijk besluit niet langer van toepassing zijn op de in gemelde beschikkingen opgenoemde gedeelten van gemeenten in de provinciën Zuidholland en Friesland ; A. de gedeelten van de gemeente Voorburg, in gebruik bij H. van der Ham, G. van Schagen en J. Hooijmans sr.; B. de gedeelten van de gemeente Stompwijk, in gebruik bij H. van der Ham, G. van Schagen, J. Hooijmans Jaczn., J. van Koppen en Jac. Hooijmans sr.; C. de gedeelten van de gemeente Wijmbritseradeel, in gebruik bij K. Bakker, J. M. de Boer en G. S. Alberda; D. de gedeelten van de gemeente Rauwerderhem, in gebruik bij S. S. Riemstra en de weduwe J. M. de Groot; E. de gedeelten van de gemeente Baarderadeel, in gebruik bij T. R. Wynia en K. Schukking; F. de gedeelten van de gemeente Dantumadeel, in gebruik bij J. P. Minnema en P. J. Minnema; 2°. met ingang van 30 dezer, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren: A. in de gemeente Rijswijk, in den Hoekpolder, op het huis, de schuur en het erf, in gebruik bij de weduwe van der Arend, en kadastraal bekend sectie I, n°. 60;
B. in de gemeente Nootdorp in den Nootdorpschen polder, op het huis, de schuur en het erf, in gebruik bij de weduwe Q. van der Meer, en kadastraal bekend sectie C, n°. 1187; C. in de gemeente Wijmbritseradeel, op de huizen en de erven: a. in gebruik bij S. J. Aukes, te Indijk, en kadastraal bekend gemeente Woudsend, sectie B, n°. 31; b. in gebruik bij P. R. van der Zijl, te Offingawier, en kadastraal bekend gemeente Scharnegoutum, sectie D, n°. 369. 's Gravenhage , 29 December 1875. Heemskerk. De Audientie van den Minister van Binnenlandsche Zaken zal aanstaanden Zaturdag 1 Januarij 1876 niet plaats hebben.
---

