Boyton’s Zwemtoeren.
Toen de groote Amerikaansche zwemmer captain Paul Boyton in zijn nieuw-uitgevonden zwemgewaad het Kanaal, tusschen Engeland en Frankrijk, overstak, en toen hij later ijn afzakte, van Bazel tot Straatsburg, van daar tot Mentz en wederom van daar tot Keulen, leverde hij het bewijs dat zijn vinding probaat is om tegen verdrinken te beveiligen niet alleen, maar ook om het lang, zeer lang zelfs, in het water uit te houden. Daarmede echter niet tevreden, heeft hij ook willen toonen, tot welke kunststukken en redmiddelen zijn toestel hem in staat stelt en van welk practisch nut het dus voor schipbreukelingen is. Te Keulen aangekomen, heeft hij te dien einde jongstleden Donderdag, Vrijdag, Zaterdag en Zondag in de haven van de voorstad Deutz weder voor een talrijk publiek eenige merkwaardige proeven afgelegd, waarvan zijn reisgezel Sierakowski in do Kolnische Volkszeitung het volgende verslag geeft. Zoodra Boyton in het water was gesprongen, legde hij zich op den rug en begon, de beenen over elkander geslagen, met de pagaai te roeien. Hij is in staat het snelstvarende bootje bij te houden. Na aldus de beweging van een schipbreukeling, die zich van zijn reddingstoestel bedient, te hebben aangetoond, stak hij, in een aan den voetzool aangebrachte opening, een zeil op en liet zich door den wind afdrijven. Het zeil heeft de grootte van een servet; aan den stok woei een kleine Amerikaansche vlag. Vervolgens »iet zeil wegnemende, stak hij zoowel aan het hoofd als aan de voeten een vlag op, de Amerikaansche cn de Engelsche; als men hem zoo zag drijven, zou men in de verte meenen een klein bootje in feestdos te zien.
Hij had met zich genomen een blikken bus met postduiven, welke laatsten hij, met briefjes aan roode lintjes voorzien, opliet om aanschouwelijk te maken van welk groot nut postduiven zijn op zee, en hoe deze dieren algemeen dienden gebruikt te worden als het snelste middel tot overbrenging van depêches voor handelsscheepvaart. Alsnu begon hij een werkelijken schipbreukeling voor te stellen. Op het water drijven eenige balken en plan ken, als overblijfselen van een wrak. Steeds op den rug voortroeiende, brengt Boyton met de voeten deze voorwerpen bij elkaar en legt de kleinere planken op de borst, zoodat hij zich nog slechts met één vrije hand kan voortbewegen. Door het uitblazen van lucht neemt hij vervolgens een staande houding aan en begint de planken en balken tot een vlot aaneen te spijkeren. Hamer, spijkers en andere gereedschappen voert hij in een drijvenden reiszak met zich. Is het vlot gereed, dan klimt hij er op, en ziet met een verrekijker uit naar een schip, dat hem zal opnemen. Ziet hij er werkelijk een, dan blaast hij noodsignalen op zijn hoorn. Het schip schijnt hem echter niet te hebben opgemerkt, want teleuigesteld schikt hij zich weder tot wachten, maar laat voch geen tijd verloren gaan om ook voor voedsel te -orgen. Lit den onuitputtelijken reiszak haalt hij nu en uit saam te voegen deelen bestaanden vischangel oor ^den dag en begint te visschen- Weldra heeft hij „beet , en gaat welgemoed aan hel schoonmaken en bakken. Lichtbrandbare stof, potten en potten, alles komt uit den reiszak te voorschijn, en terwijl de vischpan te vuur staat, dekt hij het vlot met een servet. Spoedig zit hij rustig te eten en te drinken: het laatste heeft hij trouwens reeds zwemmende gedaan, maar dan gebruikt hij als tafel de opgetrokken knieën. Na den maaltijd houdt hij een middagslaapje en leest de courant. Het begint te regenen. Snel haalt hij uit den reiszak een paraplu en steekt die op. Het geklepper van vogels wekt hem. Weder de reiszak bij de hand: eeu buks in elkaar geschroefd, geladen en afgeschoten. Op die wijs kan hij het leven houden, totdat er redding komt; mits er ten minstens vogels en visschen zijn. Nadat het publiek zich bij al deze practische goocheltoeren kostelijk had vermaakt, leerde Boyton hoe zijn toestel ook tot redding van anderen kan strekken. Ver- ( keert een schip in nood en kan een reddingboot wegens i de branding niet naderen, dan trekt een matroos binnen twee minuten zijn toestel aan en brengt een noodlijn i naar de boot; langs die lijn kau de redding spoedig en
veilig geschieden. Ten bewijze roeit Boyton naar den oever, bevestigt de lijn en laat zich, weder naar het midden gezwommen zijnde, ïnet het grootste gemak aan land trekken. Of het echter in de branding zoo gemakkehjk zou gaan als op den kalmen Eijn, mag betwijfeld worden I ° Om ook liet nut van zijn toestel gedurende den nacht te toonen, laat hij vuurpijlen op en ontsteekt bengaalsch vuur. Op zijn reis van Bazel naar Keulen heeft hij daaivan practisch het nut zelf kunnen ondervinden. — m ten slotte het redden van een drenkeling voor te stellen, verzocht hij een jongeling gekleed te water te springen: ijlings grijpt hij hem om het midden en legt hem dwars over de borst; terwijl hij kalm naar den oever roeit. Vooral bij deze slotvertooning vielen hem daverende bravo’s ten deel. Zondag liet hij twee heeren, die van zijn toestel eens persoonlijk de proef hadden willen nemen, meêzwemmen, en bood hun op zijn eigengemaakt vlot een handig en flink toebereid diner aan, ’t geen in hooge mate den lachen misschien ook wel den eetlust der toeschouwers gaande maakte. Ook te Berlijn had hij reeds vroeger zulk een watergastvnjheid betoond. ,^a ,Z*J“ voorstelling van Vrijdag in zijn hotel weêrgekeeid zijnde, wachtte hem daar een niet onaardige surprise. Hij vond namelijk een brief uit Amsterdam met een kistje dezer dagen in den handel gebrachte „Boytonsigaren , uit de fabriek van den heer van den Berg alhier. De kapitein was niet weinig verrast, op de etiquette zijn eigen beeltenis in zwemkostuum te zien voorgesteld, en toonde zich dankbaar voor den aardigen inval.
---

Binnenland.
De ÏDeek*
Door den voorzitter van de Nederl. hoofdcommissie voor de Internationale Tentoonstelling te Philadelphia in 1876 is van den heer Burlage, lid der Nederl. hoofdcommissie te New-York, het telegraphisch bericht ontvangen, dat de plaatsruimte welke op deze tentoonstelling aan Nederland zal worden toegewezen, overeen zal komen met de ruimte, voor Belgie bestemd. De heer Burlage, die deze zaak persoonlijk heeft geregeld en tevens een goede plaatsing bedongen, zal per brief nadere inlichtingen aan de Nederlandsche hoofdcommissie doen toekomen.
---

Buitenland.
De hevige overstromingen, ontstaan door het zwellen der rivieren en bergstromen in verscheidene gedeelten van Engeland, stremden het spoorwegverkeer; sommige treinen waren verpligt zoo snel mogelijk door het water te stoomen, opdat het vuur niet uitgedoofd zou worden. Vele stations staan onder water, alsmede ijzergieterijen en steenkolenmijnen. Een volgend telegram zegt: Op sommige plaatsen in Engeland zijn de overstroo mingen verminderd; op andere punten daarentegen wast het water nog steeds. Het spoorwegverkeer is hier en daar gestremd.
Zondag-namiddag is de bekende luchtreiziger Eugène Godard uit het Park te Brussel met een reusachtigen ballon, de Univers genaamd, in tegenwoordigheid van den Koning en den graaf van Vlaanderen opgestegen. Behalve den heer Godard zelf en graaf Anatole d’Alcantara, hadden niet minder dan tien passagiers in het schuitje plaats genomen. Na eenige honderd meters omhoog gestegen te zijn, is de reusachtige ballon zuidwestwaarts afgedreven en, na eene hoogte van 2200 meter bereikt te hebben, te Trivieres, bij Louvière, neêrgedaald. De tocht bracht den heer Godard 8600 fr. op, waarvan de helft aan de armen is afgestaan. De heer Godard ontving van den Koning der Belgen eene niet verwerpelijke dotatie, waarvan hij eveneens de helft aan de armen afstond.
Volgens particuliere berichten zijn Donderdag en Vrijdag bij Prosjcza hevige gevechten geleverd, waarbij de Turken met ontzaglijke verliezen en 200 dooden geslagen zouden zijn. 6
---

Een Proclamatie.
De Servische prins Peter Kara Georgewics heeft thans eene proclamatie bekend gemaakt, waarin hij o. a. zegt: In den naam des Heeren spreken wij u toe, broeders van Bosnië en Herzegowina 1 In den naam des Heeren en der rechtvaardigheid, waarop wij steunen, noodigen wij u uit tot den opstand — nu of nooit! Broeders, zonen van eenzelfde vaderland en van denzelfden stam, welke ook uwe godsdienstige overtuiging moge zijn, grijpt, in den naam des Heeren, naar de wapenen. Grieken, Orthodoxen, Katholieken en Mahomeden, wij lijden allen op dezelfde wijze; wij zuchten onder dezelfde slavernij en het erfdeel onzer vaderen, ons aller geboortegrond, wordt vernield en verwoest.’ Te wapen broeders ! Het uur is geslagen, waarin wij allen moeten overwinnen of sterven I De maat onzer ellende is vol. Wij kunnen ze niet langer verdragen, of wij zouden slechts honden en den naam van menschen onwaardig zijn. Wij hebben geen heil te verwachten dan van God, van onze wapenen en van onze broeders. Al wie voortdurend door de Aziatische overweldigers is bedrogen, kan en moet zich in het vervolg toevertrouwen aan hen, die uit dezelfde moeder geboren zijn. Alleen zijn zij zwak, maar sterk genoeg om ons te bevrijden, wanneer slechts de eensgezindheid onder ons woont. Onze broeders van Servië en Montenegro komen bij talrijke menigte onze rijen versterken ; dat zij welkom zijn ! Ja, we zijn vereenigd; maar om het te blijven is het noodig dat de verraders sterven! Dat zij vallen' onder onze slagen — allen, die onze vrijheid, ons bloed en onze eer willen verkoopen aan die vervloekte Aziaten. Te wapen ! Dat ieder, die nog kracht in zijn rechterarm heeft, zich haaste dezen te gebruiken ten dienste van zijn land ; dat ieder, die nog bloed in zijnen aderen bezit, dit opoffere aan den God der rechtvaardigheid, die niet kan willen, dat Zijne schepselen in slavernij zuchten. Diegene onzer broeders, die zich niet vóór ons verklaart, is een verrader. Hij zij gevloekt I In den naam des Heeren, ten strijde tegen de tyrannen ! Dat dit beroep voor onze vijanden een vreeselijke weerklank moge vinden in elke hut zoowel als in ieder paleis”.
---

AMSTERDAM, 30 Oct. 1875.
Het bestuur van het Paleis voor Volksvlijt heeft het nieuwe orgel aan den toetsteen der critiek onderworpen en dat wel critiek in den ruirasten zin. De meeste musici en kunstvrienden uit deze stad niet alleen, ook de voornaamste orgel bespelers uit verschillende plaatsen van ons land waren tegen Dinsdag-middag in het Paleis genoodigd ter bijwoning van de eerste bespeling van dit orgel. De Panjsche firma Cavaillé Coll heeft het orgel geleverd, . en aan den Parijschen organist A. Guilmant was de uitvoering toevertrouwd. Het oordeel luidde algemeen gunstig. De heer Guilmant is oen zeer bekwaam orgelspeler, die er natuurlijk in slaagde al de goede eigenschappen van het instrument aan het licht te brengen, en die zijn niet gering. Het orgel mag een voortreffelijk werk genoemd worden, dat in zijne solo-stemmen krachten van bijzondere schoonheid bezit. Voor onze vaderlandsche nijverheid achten wij het intusscben een verblijdend feit van verschillende bevoegde personen vernomen te hebben dat zij in staat is een werk van niet mindere verdiensten te leveren, en zelfs mag zij er zich op beroemen in Den Haag, Delft, Rotterdam en andere steden orgels geleverd te heoben welker toon voller, waardiger is dan die van het Fransche, welker klank in enkele registers minder dun is dan die van het nieuwe orgel. Het spel van deD Parijschen organist was bijzonder loffelijk en kunstvaardig, hoewel zijne opvatting van Bach door onze kunstenaars zeker ni’et gedeeld wordt. Daarenboven vonden zijne gevoelvollo compositien bijval. Het orgel heeft een zeer net, bijna coquet front. De
bespeler is met bet gelaat naar het publiek .gekeerd, dus ook naar den directeur van een eventueel op te voeren oratorium. Ieder zal er zich in verheugen dat een waardige uitvoering van zulke toonscheppingen thans mogelijk is, en zal daarom het totstandkomen van een orgel als thans in het Paleis geplaatst is, met vreugde begroeten. Door een vijftigtal Amsterdamsche firma’s is een adres gericht aan de Tweede Kamer, om een enquête in te stellen naar de oorzaken der daling van effecten, mat name der obligatien van de Vincent-Brainard en andere spoorwegleeningen. Adressanten gronden hun verzoek op het gevoelig verlies, dat ons nationaal vermogen door die leeningen geleden heeft. Bij wijze van proef zal eenmaal ’t weeks een extra trein van Haarlem naar Amsterdam loopen om het bezoek van de gelegenheden tot uitspanning in de hoofdstad gemakkelijk te maken. De trein vertrekt 6.25 u. uit Haarlem en keert te 11.45 terug. De eerste trein loopt heden Zaterdag.
Het boofdcommité van het Roode Kruis hier te lande heeft weder mededeelingen van het centraal-comité in Indië ontvangen, ten aanzien van zijne verrichtingen in den oorlog tegen Atchin. Volgens de laatste berichten uit Indie heeft het centraal comité te Batavia, met het doel om zijn uitgeputte kas aan te vullen, een beroep gedaan op de ingezetenen van Ned.-Indië, met het verrassend gevolg, dat eene som van / 30,000 is bijeengebracht. Met ingenomenheid wordt vermeld, dat generaalmajoor de Brabant, bij zijn overlijden, een 12n gedeelte van zijne nalatenschap, tot een bedrag van circa/ 5000, heeft vermaakt aan het Roode Kruis in Indië. Ook ontving het centraal comité eene gift van circa ƒ 60 van de officieren en verdere equipage van het fransche oorlogsschip d' Assas, dat eemge dagen ter reede van Batavia vertoefde. Op verzoek van het centraal-comité te Batavia wordt met de eerste gelegenheid door het hoofd-comité een aanzienlijke hoeveelheid sigaren naar Indië verzonden. Voor de dienst in Nederlandsch-Indie zijn benoodigd tien onderwijzers der derde klasse, bij voorkeur ongehuwd, die in het bezit zijn eener acte van bekwaamheid als hoofd- of hulponderwijzer en van eene aanteekening voor eene vreemde taal, bij voorkeur de Fransche. De eischen en voorwaarden zijn in de Staats-Courant 1 gemeld.
Het nut van de openbaarheid der zittingen van de gemeenteraden is dezer dagen te Purmerend op eigenaardige wijze gebleken. Nadat bij de behandeling der begrooting voor 1876 alle verzoeken om verhooging der jaarwedden waren afgewezen, omdat „er geen geld was” —hoewel de finantien zeer gunstig zijn — kwam ook een dergelijk adres van hulponderwijzers aan de school voor meer uitgebreid lager onderwijs in stemming. De gemeente-secretaris deelde, zoo schrijft men ons, als uitslag mede, dat de stemmen staakten, zoodat de beslissing moest worden aangehouden. Van de publieke tribune werd echter de opmerking gemaakt, dat 6 vóór en 4 tegen hadden gestemd. Dit leidde tot een nauwkeuriger onderzoek en daarbij bleek, dat inderdaad het verzoek om verhooging was aangenomen, zoodat de hulponderwijzers nu ƒ 700 in plaats van / 600 zullen genieten. (Hbl.) Het N. v. d. Dag verhaalt hoe een dessabewoner zich bij de steeds klimmende onveiligheid op Java hand haafd: „Een ijverig dessabewoner had het na ruim twintig jaren door zuinigheid en vlijt met zijne vrouw tot zeven buffels gebracht. Hij werkte voor zich zelf en behoefde niet om daghuur te gaan. Zijne kinderen droegen gouden ringetjes in de ooren, en zijn Benjamin zelfs gouden armbandjes. „Hij huurde van zijne buren soms rijstveld in, bebouwde en bezaaide dit en had soms na den oogst een zuiver revenu van circa dertig pikoels rijst, ’t Was wat men noemt een gezeten dessaman. „Des daags weidden zijne vrouw of zijne kinderen de buffet, terwijl hij gedeeltelijk sliep en een arbeider in dienst nam. Hij sliep des daags, omdat hij des nachts steeds om zijn huis en kraal de ronde deed met een, van een landhuurder geleend, geweer, om zijne buffels, rijst en goederen tegen wegvoering te beveiligen.” De schrijver van deze correspondentie is een oud-voorzitter van het Indisch landbouwgenootschap op Java. Woensdag 11. werd te Rotterdam, onder voorzitterschap van prof. Buys Ballot, de derde Nederlandsche Protestantendag gehouden. Bij een talrijke opkomst werden de reeds vroeger door ons medegedeelde punten afgehandeld. Het laatste punt: over de houding der vrijzinnige pro testanten, na de onveranderde handhaving van art. 11 van het Alg. Regl. der Synode (handhaving der leer), werd besproken door den heer A. S. Carpentier Alting. Hij verlangde geen petitionement, maar een openhartig protest van alle liberale protestanten. Dezer dagen ontving het bestuur der Leidsche Kweek- | school voor de zeevaart een aangenaam blijk van waar-H
deering. De heer Schneyder, gezagvoerder van het barkschip Professor van der Boon Mesch, bracht eene som van f 88, nagelaten door den overleden scheepsjongen Gustav Hein en bestemd om onder de behoeftige scheepsjongens te worden veideeld. Maandag-namiddag had op den Lisserweg, Haarlemmermeer, een droevig ongeluk plaats. De 71jarige Jan Eenhuis, wonende te Nieuwvennep, in dienst bij den landbouwer A. v. d Maarl, zou een boerenwagen met hooi halen van den Ringdijk bij Oude Wetering. Ongeveer aan den Sloterweg gekomen stiet de wagen tegen een hoop grint, zoodat het voer hooi met het boveustel van den wagen omviel. De paarden sloegen mei het onderstel op hol, en de voerman werd met het hoofd op den grintweg over eene lengte van ongeveer 1000 meter meêgesleept. Toen de paarden werden opgevangen was de ongelukkige oude zoodanig gekneusd, dat hij ’s avonds overleed.
Men meldt uit Haarlem, dd. 25 Oct. Vóór eenigen tijd werden hier ter stede door een handelshuis twee soorten of monsters zoogenaamd „kunstmeel” den bakkers aangeboden. Door belangstellenden werden die monsters in handen gesteld van de Vereeniging tot bevordering der volksgezondheid, die aan de tweede sectie opdroeg, ze aan een chemisch onderzoek te onderwerpen. Het bleek daarbij, dat de beide monsters zoogenaamd „kunstmeel” hoofdzakelijk bestonden uit zwavelzuren kalk en koolzuren kalk, of gips en krijt. Het is zeker var* belang, de bakkers voor den aankoop en het gebruik van dit vervalschingsmiddel te waarschuwen, daar het brood, met deze stoffen bedeeld, zonder eenigen twijfel belangrijk in voedingswaarde vermindert en bij gebruik nadeelige gevolgen moet na zich slepen. (.ff. Ct.) De Koln. Zeitung deelt mede, dat dezpr dagen voor de rechtbank te Keulen, een Hollander, die zich aan het hoofd van een honderdtal zijner medearbeiders aan de vestingwerken had gesteld, tot 6 maanden gevangenisstraf werd veroordeeld. Door hem opgeruid, had de oproerige menigte zich met geweld toegang verschaft tot de woning van een der aannemers, wien men door bedreigingen hooger loon wilde af persen. De heer S. A. de Witt, sigarenhandelaar te ’s Hage. die dezer dagen overleed, heeft aan zijne winkelbedienden en werklieden legaten vermaakt van /100 tot/2000 opklimmende.
De Wageningsohe Ct. meldt het volgende: Maandagavond hebben eenige melkboeren eene vergadering gehouden ten huize van den koffiehuishouder M. de Roos, en daarin besloten om voortaan de melk, in plaats van voor acht cent — voor tien cent de liter te verkoopen. Andere melkverkoopers, die afwezig waren, hadden tot die verhooging hunne goedkeuring geschonken, doch wilden zich -niet tot een op te richten bond verbinden. De hooge prijzen der weilanden en van het vee waren — en zijn — drangredenen tot deze verhooging en moeten dan ook als billijk geacht worden, doch billijk zal de eisch van de koopers daar tegenover zijn, dat zij voor hun geld onvervalschte melk, of om duidelijk te spreken, melk zonder water, voor hun geld krijgen. Twee jaren geleden stond een ongehuwde moeder te Scherpende op aanvraag in een advertentie haar tweejarig kind af aan een onbekend heer, die per rijtuig het meisje afhaalde, verklarende dat haar een schoone toekomst wachtte, en vervolgens met haar Bergen-op-Zoom en verder per spoor vertrok, zonder eenig naricht te geven waarheen. Sedert dien tijd verdiepte men zich in gissingen, wat van de kleine zou geworden zijn; eenige. weken geleden kwam onverwachts een ander vreemd heer per vigilante, zocht de moeder op en gaf haar het kind teiug, zonder te zeggen wie hij was, of van waar hij kwam. De kleine is nu een lief meisje van 4 jaren : te ooideelen naar de kleeding, is zij niet bij rijke lieden woonachtig geweest. Zij antwoordt op de vraag, waar ze gewoond heeft: //te Amsterdam en ook te Haarlem”. Of dit echter zoo is, of wel dat men de kleine deze woorden heeft in den mond gelegd, is moeilijk uit te maken.
---

