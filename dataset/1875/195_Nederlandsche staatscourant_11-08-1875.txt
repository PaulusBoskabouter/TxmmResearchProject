OFFICIEEL GEDEELTE. (Staatsblad no. 142.) BESLUIT van den 30sten Julij 1875, tot vernietiging van het besluit van burgemeester en wethouders der gemeente Leeuwarden, van 16 Januarij 1875, waarbij teruggave van betaalde gemeentelijke directe belasting over 1874 verleend wordt aan E. C. DORHOUT en afschrijving van den aanslag in die belasting aan N. en T. DORHOUT.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken , van 26 Junij 1875, n°. 6, 2de afdeeling, tot vernietiging van een besluit van burgemeester en wethouders van Leeuwarden van 16 Januarij 1875, door den burgemeester dier gemeente krachtens art. 70 der gemeentewet niet ten uitvoer gelegd, waarbij aan Elisabeth Catharina Dorhout teruggave van f 233,57 en aan Neltje en Tettje Dorhout afschrijving" aan ieder van haar van f 196,37 is verleend, zijnde het 5 / lS gedeelte van hare aanslagen in de bij Ons besluit van 10 November 1866, n°. 67, goedgekeurde directe belasting op het inkomen in de gemeente Leeuwarden over 1874, op grond dat zij van 5 M«i tot 4 November 1874 te Rheden hebben gewoond; Gezien Ons besluit van 13 Februarij 1875 (Staatsblad n°. 10), waarbij genoemd besluit van burgemeester en wethouders van Leeuwarden tot 1 Augustus 1875 is geschorst; Overwegende: dat volgens art. 245 der gemeentewet, zooals dit gewijzigd is bij art. 6 der wet van 7 Julij 1865 (Staatsblad n c . 79), in de hoofdelijke omslagen of andere directe belastingen uitsluitend worden aangeslagen zij , die in de gemeente hun hoofdverblijf houden , en zij , die er verblijven ; dat daarin, over een dienstjaar, doorhem, die niet dat geheele jaar in de gemeente zijn hoofdverblijf hield of er verbleef, slechts voor zooveel twaalfden wordt gedeeld , als zijn hoofdverblijf of verblijf in de gemeente maanden heeft geduurd, gedeelten van maanden voor geheele te rekenen; door hem, die geene drie maanden van dat jaar in de gemeente verbleef, niet wordt bijgedragen; door hem, die ter waarneming . eener openbare betrekking in eene gemeente buiten zijn hoofdverblijf tijdelijk vertoeft, in die gemeente niet wordt bijgedragen ; en dat de vraag in welke gemeente het hoofdverblijf, waarvoor men steeds in de lasten bijdraagt, gevestigd is, niet uitsluitend naar de verklaringen , in art. 76 van het Burgerlijk Wetboek bedoeld , maar naar omstandigheden moet worden beantwoord; dat uit deze stellige bepaling der wet, in verband met de daarover gevoerde beraadslagingen , als bedoeling des wetgevers duidelijk blijkt, dat men bij tijdelijk verblijf in eene gemeente slechts voor den tijd , dien men er vertoeft, in de hoofdelijke omslagen of andere directe belastingen wordt aangeslagen , mits dat verblijf minstens drie maanden dure en men er niet ter waarneming eener openbare betrekking tijdelijk vertoeve, doch dat men in de plaats, alwaar men zijn hoofdverblijf gevestigd heeft, steeds in de lasten moet bijdragen; dat de gezusters Dorhout , te Leeuwarden geboren, steeds haar uitsluitend verblijf aldaar hebben gehad en eigenaressen en bewoonsters zijn van een voor eenige j aren nieuw gebouwd huis met stal en koetshuis, aldaar gelegen op de Wirdumerdijk, gequoteerd litt. D, n°. 83 a; dat zij sedert eenigen tijd een huis in de gemeente Rheden hebben gekocht en daar geregeld de zomermaanden gaan doorbrengen, doch telkens tegen het najaar hare woning te Leeuwarden betrekken ; dat zij zich op 19 Junij 1873 en 6 Junij 1874 van het bevolkingsregister van Leeuwarden hebben laten afschrijven en in dat der gemeente Rheden inschrijven , doch wederom in eerstgemeld register op 16 December 1873 en 2 November 1874 zijn ingeschreven ; dat gedurende den tijd , dien zij te Eheden verblijven , haar huis te Leeuwarden geheel bewoonbaar blijft, van alle meubelen voorzien en ieder oogenblik voor het gebruik geschikt aan de zorg eener huisbewaarster wordt toevertrouwd; dat zij in de gemeente Leeuwarden steeds de 5de en 6de grondslagen der personele belasting betalen, en hare dienstboden voortdurend in het bevolkingsregister dier gemeente zijn ingeschreven; dat uit al deze omstandigheden duidelijk blijkt, dat zij haar hoofdverblijf in de gemeente Leeuwarden gevestigd hebben en de door haar ter secretarie afgelegde verklaring om van het bevolkingsregister aldaar afgeschreven te worden volgens de uitdrukkelijke bepaling van art. 245 der gemeentewet geen bewijs van verplaatsing van het hoofdverblijf oplevert; dat zij derhalve voortdurend in de belastingen van de gemeente Leeuwarden, als haar hoofdverblijf, moeten blijven bijdragen en het besluit van burgemeester en wethouders dier gemeente, waarbij haar teruggave en afschrijving van belasting is toegestaan, enkel en alleen op grond van de afschrijvingen in 1874, op het bevolkingsregister der gemeente Leeuwarden voorkomende, zonder andere omstandigheden in aanmerking te nemen, in strijd is met de wet;
Gelet op art. 153 der gemeentewet; Den Raad van State gehoord (advies van den 13den July 1875 , n°. 21); Gezien het nader rapport van Onzen voornoemden Minister, van 26 Julij 1875, n°. 16, 2de afdeeling; Hebben goedgevonden en verstaan het besluit van burgemeester en wethouders van Leeuwarden van 16 Januarij 1875 te vernietigen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad geplaatst en in afschrift aan den Raad van State medegedeeld zal worden. Clarens, den 30sten Julij 1875. WILLEM. De Minister van Binnenlandsche Zaken, Heemskerk. Uitgegeven den zevenden Augustus De Minister van Justitie, van Lynden van Sandenburg. 1875. Bij; Koninklijk besluit van 28 Julij 1875, n°. 35, zijn tot leden van de commissie tot het instellen van een vergelijkend onderzoek naar de bekwaamheden van hen die naar de betrekking din gen van adspirantingenieur van den waterstaat , benoemd de heeren : P. Caland, inspecteur van den waterstaat in algemeene dienst, als voorzitter; F. J. van den Berg, hoogleeraar aan de Polytechnische school te Delft; J. Strootman , hoofdingenieur aan den waterstaat, te Assen ; G. van Diesen , hoofdingenieur van den waterstaat, te Middelburg; J. F. Boogaard, referendaris der afdeeling Waterstaat van het Departement van Binnenlandsche Zaken ; J. M. F. Wellan, ingenieur van den waterstaat, te Alkmaar; en R. O. van Manen, ingenieur van den waterstaat , to Nijmegen, tevens secretaris. Bij Koninklijk besluit van 7 Augustus 1875, n°, 53, is benoemd tot burgemeester der gemeente Loosdrecbt C. J. Hacke. Bij Koninklijk besluit van 7 Augustus 1875, n°. 54, is de benoeming van J. Schoenmaekers, burgemeester van Klimmen, tot secretaris dier gemeente, goedgekeurd. Bij Koninklijk besluit van den 4den Augustus 1875, n°. 38, is de 2de luitenant-adjudant P. T. W van der Paardt, van het 2de regement infanterie, in zijnen rang van 2den luitenant en in zijne ancienneteit als zoodanig, overgeplaatst bij het wapen der infanterie van het leger in Nederlandsch Indie. Bij Koninklijk besluit van den 4den Augustus 1875 , n°. 5 , is de heer B. C. Körnfeldt, hoofdonderwijzer te 's Gravenhage, benoemd tot hulpprediker bij de inlandsche Christen gemeenten in Nederlandsch Indie. Bij Koninklijk besluit van den 4den Augustus 187 5, n°. 52, is aan den bij het leger in Nederlandsch Indie dienenden fuselier A. J. B. Loridant vergunning verleend tot het dragen van de Fransche herinnerings-medaille voor het deelnemen aan de expeditie in Mexico. Bij Koninklijk besluit van den 4den Augustus 1875, n°. 53, zijn de heeren F. Beijerinck , resident van Kediri, en J. C. Th. Kroesen , adsistent-resident van Blitar, benoemd tot ridder der orde van den Nederlandschen Leeuw , en de sergeant-majoor H. Scharer, instructeur der pradjoerits te Blitar, tot broeder dier orde.
---

MINISTERIE VAN BINNENLANDSCHE ZAKEN.
De Audientie van den Minister van Binnenlandsche Zaken zal aanstaanden Zaturdag 14 dezer niet plaats hebben.
---

MINISTERIE VAN FINANTIEN.
Er bestaat gelegenheid tot verzending der correspondentie naar Nederlandsch Indie, door middel van het stoomschip Acton, van de «Star Ball Line", waarvan het vertrek uit Rotterdam op den 18den Augustus aanstaande is bepaald. De gedrukte stukken en monsters van koopwaren behooren uiterlijk in den avond van den 17den Augustus en de brieven den daarop volgenden dag, des voormiddags, te Rotterdam aangekomen te zijn. 's Gravenhage, den 9den Augustus 1875. De Minister voornoemd, H. J. v. d. Heim.
---

