De Engelsche Noordpoolreis in 1874.
Den 25sten September jl. liep ’t Engelsche stoomschip Diana kapitein Wiggins, de haven van Dundee binnen, komende van de Noordpool-expeditie, wier hoofddoel tweeledig was: lo. door de Karische zee naar ’t oosten voort te dringen en een handelsweg te zoeken tusschen Engeland en Centraal-Azië, van de Obi-golf uit; 2o. pogingen aan te wenden om de Oostenrijksche expeditie, welke door velen reeds verloren geacht werd, op te zoeken eD haar hulp te bieden, waartoe dan ook de heer Leigh Smith een groote hoeveelheid levensmiddelen en andere benoodigdheden aan boord der Diana had doen brengen. Den 4en Juni dezes jaars was de Diana uitgezeild en over Tromsoe naar Hammerfest gestoomd. Hier vernam de kapitein dat het schier onmogelijk was naaide Karische zee voort te dringen. De kloeke scheepsbevelhebber liet zich echter niet afschrikken en drong tot aan de Waaigatstraat vooruit, waar men den 26n °Juni aankwam. En zie daar bleek het, dat de toegang open en de zee bijna geheel vrij was van ijs. Vooruit dus, de oostkust langs. van ’t Samojeden-land, tot men op een afstand van drie tot vier Engelsche mijlen van ’t land op ijs stootte, ’t Was dus zaak zeer dicht langs de kust koers te houden en toch moest men, jammer genoeg drie weken bij de Lütke-eilanden voor anker liggen daar ’t ijs zoo dicht aan ’t land naderde, dat verder voortdringen onmogelijk werd. Hier echter ontmoette men de Noorweegsche schooners, die op de robben- en walrussenjacht waren. Zoo spoedig mogelijk echter ging de Diana door tot aan de Mudely-golf, waar de noodige waarnemingen en opmetingen werden gedaan.
Ljen nenige storm verhinderde ’t verdere voortdringen en ’t schip was dus genoodzaakt den 3n Augustus naar de kust terug te keeren tot men den 5n dier maand den mond der rivier de Obi bereikte. Het bleek onze reizigers nu, na nauwkeurige plaatsbepaling, dat het „witte eiland (Bjeloi Ostrow) op de kaarten een verkeerde plaats was aangewezen, daar ’t ongeveer 6 mijlen verder oosteljjk moest liggen. Verder vond men op een tocht dwars door de Obi-golf een zandig eiland dat slechts weinig boven den zeespiegel uitstak en ongeveer 20 mijlen van de kust was verwijderd. Er waren vele redenen, die den kapitein noodzaakten ook dezen tocht staken; hevige storm, dichte nevel en veel te zware golfslag voor het kleine stoomschip. Bovendien kon ’t aanwezig zijn van zandbanken niet genoeg gevreesd worden. Alsnu besloot men het tweede doel der reis te bereiken en de Oostenrijksche lotgenooten te gaan opzoeken. Maar de terugkeer naar de Witte Zee was zeer moeilijk. In de richting van t Noorden echter was de zee geheel open en men had alle reden om te hopen rechtstreeks naar de Beringstraat te kunnen doordringen. Van daar zou men de Noordelijke IJszee instoomen, gelijk dit in de laatste jaren door de nietige Noorweegsche scheepjes van slechts 30 ton inhoud, die in t geheel voor geen Poolreizen zijn ingericht, steeds werd gedaan. Mna? Hp Tiinwn harl clooli fa i i
icvcuöuiiuatJieu aan ooora voor één seizoen, een reden te meer om aan de terugreis te denken. Den 25en Augustus verliet men dus het Witte eiland en vond men spoedig daarop de Karische Zee geheel vrij van ijs. Zoo spoedig mogelijk op den westkant van Nowaja Semlja aan! was nu ’t wachtwoord, want daar hoopte men, ter hoogte van Kaap Nassau, de Oostenrijksch-Hongaarsche expeditie aan te treffen. Dit voorrecht was echter niet voor de Diana weg gelegd, daar zij, van den 2en tot den Ben September door de stormen heen en weer gedreven, de gezegde expeditie juist te Hammerfest ontmoette, waar ze twee uren véór de „Tegetthoff” was binnengeloopen. Kapitein Wiggins is overtuigd, dat de Karische golf tot aan ’t midden van October geheel vrij van ijs pleegt te zijn. Tot dien tijd vertoeven er gewoonlijk eenige Noorweegsche schepen. Er is dan ook geen reden, zegt hij, om te wanhopen aan een jaarlijksche stoomboot-verbinding tusschen Engeland en de Obi-golf, maar dan moet vooraf een nauwkeurig onderzoek der streek plaats hebben. Flink gebouwde stoomschepen met weinig diepgang zullen zich daartoe ’t best leenen. Ten slotte zij nog opgemerkt, dat de Diana verder naar ’t oosten is doori gedrongen dan dit tot heden aan eenig schip mocht gelukken; ze bereikt nl. 76° N. B. en 821° O. L. van G., dat is niet alleen den Obi-, maar zelfs den Jenisseïmond voorbij.
---

Buitenland.
De Week*
Er . is een proclomatie van den Carlos verschenen, waarin hij verklaart het te betreuren, dat Alfonsus, zijn bloedverwant, er in toestemt om het werktuig der revolutie te zijn. Hij (don Carlos), die alle revolutionnaire aanbiediugen van de hand heeft gewezen, is de eenige vertegenwoordiger der legitimisten. De uitroeping van Alfonsus opent hem (don Carlos) de poorten van Madrid. Hij voegt er bij, dat hij, getrouw aan zijne heilige zending, de revolutie zal onderdrukken, en dat hij het roemrijk vaandel, het symbool van de groote beginselen der beschaving, omhoog zal houden. Maarschalk Mac-Mahon heeft ouderhandelingen geopend voor den aanleg van een tunnel van Frankrijk naar Engeland. Vermoedelijk wil ook hij het tijdperk zijner regeering verbinden, aan eenig grootsch werk. Als die reuzenarbeid tot stand gebracht is zal hij eene blijvende herinnering zijn aan den bewindsman, die het initiatief er toe nam.
---

AMSTERDAM, 16 Jan. 1876.
In onzen gemeenteraad van Woensdag is o. a. door den voorzitter aan den Raad voorgesteld : Machtiging te verleenen om aan de hoofdcommissie van het Thorbecke monument te schrijven, dat Amsterdam bereid is het standbeeld eene geschikte plaats toe te kennen. De heer Corver Hooft ontwikkelde daartegen bezwaren. O. a. vraagt hij of het oogenblik wel gekomen is om voor Thorbecke een standbeeld op te richten ? De heer Rahusen daarentegen juicht het besluit toe. Tot stemming overgegaan zijnde verleent de Raad met algemeene tegen 1 stem (die des heeren Corver Hooft) de verlangde machtiging aan Burg. en Weth. De Thorbecke-meeting zal Zaterdag-avond in het lokaal De Keizerskroon alhier gehouden worden. Deze meeting wordt belegd door de 24 heeren, die reeds in Maart zich betreffende de plaatsing van het standbeeld schriftelijk tot de hoofdcommissie hebben gewend, met verzoek de hoofdstad als de plaats daarvoor aan te wijzen. De voorloopige leiding der vergadering is opgedragen aan mr. J. W. Tydeman. Men meldt uit Rotterdam dd. 11 Jan. Naar men verneemt, zal ten behoeve van den spoorweg van hier over Arnhem naar Munster, in dit jaar met de werkzaamheden tusschen deze stad en Schoonhoven een aanvang gemaakt worden. Dingsdag avond vergaderde Burgerpligt. De voorzitter gaf op schriftelijk verzoek van een twintigtal leden in overweging om een wijziging te brengen in het programma, eu allereerst de T'horbeckequestie te behandelenHiertoe werd besloten. Hierop stelde de heer Kelderman eene motie voor, waarbij de vergadering de houding van den Minister Heemskerk ten sterkste afkeurde en het verzoek richtte aan het Comité om ten spoedigste in deze eene beslissing uit te lokken. Deze motie werd bij acclamatie aangenomen. Vervolgens werd aan Mr. W. Heineken het woord gegeven tot inleiding van het debat (dat echter niet gevoerd werd) over ons stedelijk belastingstelsel. Spreker begon met te wijzen op de enorme vermeerdering der uitgaven ten behoeve van de stedelijke hnishouding, In 1850, even nadat de gemeentewet in ’t leven was geroepen, bedroeg het budget der gemeente 2| millioen, thans is het reeds geklommen tot 5 millioen. Ergo in 2 5 jaren 100 percent meer. De groote quaestie is en blijft steeds hoe in alle behoeften te voorzien ? De beantwoording dier vraag zal steeds moeilijker worden, als er geen wij-
ziging wordt gebracht in ons stedelijk belastingstelsel dat alles behalve volmaakt is. De gebreken, die het aankleven, werden breedvoerig behandeld; op tal van onbillijkheden werd gewezen, die trouwens het natuuvlijk gevolg waren van een slechten en hoogst afkeuringwaardigen grondslag. De groote fout is geweest dat men, toen men in 1856 het zoogenaamde aequivalent in voerde, is teruggedeinsd voor een eigen belasting en alles afhankelijk stelde van de huurwaarde, die in de meesten gevallen een valsche basis is. Was het aequivalent in 1856 reeds onbillijk, sedert is het nog veel onbillijker geworden, t Drukt te veel op den middenstand. Spreker toonde dit aan door een feit dat Amsterdam, volgens den aanslag in de belastingen, geen enkelen millionair telt. Slechts vijf personen zouden er in de hoofdstad gevonden worden met een jaarlijksch inkomen van ƒ 35,000, en die hoogste klasse betaalt het bagatel van 624/100 van het totaal dat wordt opgebracht. Het draagvermogen is hoogst onbillijk verdeeld en op grond daarvan betoogde de spreker de noodzakelijkheid om in Amsterdam eene directe inkomstenbelasting in te voeren. De groote voordeelen daarvan werden breedvoerig omschreven. Wenschelijk werd het geacht om de invoering van de zuiverste der personeele belastingen geleidelijk te doen plaats hebben en met eene zeer lage heffing te beginnen. De uitkomst zou dan na verloop van tijd gewis hoogst bevredigend zijn. Ons tegenwoordig belastingstelsel is verouderd. Er moet verandering in worden gebracht. Amsterdam moet voor. gaan. De hoofstad mag zich niet langer afhankelijk stellen van den Staat; zij moet vrij en zelfstandig zijn. Nadat een der leden een paar vragen tot den spreker had gericht en niemand het woord verlangde, stelde de voorzitter eene motie voor, waarbij de wenschelijkhsid wordt uitgesproken, dat in Amsterdam eene inkomsten-belasting zou worden ingevoerd en waarbij zij bij voorbaat constateerde dat zij rekende op de medewerking der burgerij. Dit voorstel werd bij aclamatie aangenomen. Ten slotte werd benoemd eene commissie van vijf leden, om te trachten samenwerking tusschen de liberalen te dezer stede te bevorderen. De vijf gekozene zijn de heeren Mr. H. J. Kist, Mr. J. A. Levy, Dr. H. F. R. Hubrecht. Mr. W. W. van Ler.nep en Voute.
Te Rotterdam circuleert een adres aan het hoofdcommite voor het Thorbecke-standbeeld, waarin aangedrongen wordt op de plaatsing van het monument te Amsterdam. Ook Rotterdam zou, zoo luidt het adres, trotsch zijn dit gedenkstuk op zijn grondgebied te ontvangen, maar adressanten gevoelen dat allereerst aan Neerlandsch hoofdstad die eer thans toekomt. Woensdag middag te half vijf is in het Park aan Generaal van Swieten den gouden beker uitgereikt, die hem voor ongeveer 350 vereerders als een blijk van hulde voor zijne leiding der tweede expeditie tegen Atsjin is aangeboden. Het stuk is vergezeld van een album, bevattende een in penteekening uitgevoerde opdracht en de namen der vereerders, die aan het geschenk bijgedragen hebben. De heer Gleichman, een der ontwerpers van het plan, hield een toespraak tot den generaal, waarin hij de beteekenis van het geschenk toelichtte, welke rede door den generaal met een dankbetuigiug beantwoord werd. De geest der vaderen, sprak de heer van Swieten, is nog levende bij hun kinderen. De verovering van Sumatra is een gewichtig feit, er zijn vele teekenen dat de vijand den oorlog moede is. Wij zijn nu bezig op het eiland een lichttoren te maken, die dit jaar zal worden ontstoken. Wanneer de ingang van. Straat Malocca dus veilig is gemaakt, dan zal men zien dat Nederland nog de beschaafde natie is tot groote daden ook voor anderen volken in staat. Nadat deze mededeeling omtrent den lichttoren en de verovering van Sumatra door de vereerders met luide toejuichingen was begroet, plaatste men zich aan den feestdisch, waar het natuurlijk aan tal van verschillende toasten niet heeft ontbroken.
Het werklieden genootschap Velen en toch een heeft zich bij adres tot Z. M. den Koning gewend; verzoekende daarbij, met het oog op verschillende verschijnselen, de instelling van een ministerie van Nijverheid. In het jaar 1874 zijn te Amsterdam geboren 5063 jongens en 4890 meisjes, te zamen 9963 kinderen, en overleden 3604 mannen, 3516 vrouwen, totaal 7119 personen. Het getal geborenen overtreft dat der overledenen dus met 2834. Onder de geborenen zijn 127 tweelingen en ééne drielinggeboorte. Naar men verneemt, zijn de feestelijkenheden ter viering van het 300-jarig bestaan der Leidsche Hoogeschool, in hoofdzaak, geregeld als volgt: Zondag 7 Pebr. Ontvangst van heeren curatoren en hoogleeraren der Leidsche hoogeschool met hare gasten, de afgevaardigden der binnen- en buitenlandsche hoogescholen, door het gemeentebestuur van Leiden. Maandag 8 Eebr. ten 1 ure. Feestrede in de Pieterskerk door den aftredenden Rector Magnificus, A. Heynsius, in de Nederlandsche taal; ’s-namiddags 6 uur: feestmaaltijd door den Senaat aan de autoriteiten en gasten der hoogeschool aangeboden. Dinsdag 9 Febr. Uitreiking der diplomata aan de bij
gelegenheid van het eeuwfeest benoemde doctoren honoris causa. ’s Avonds receptie bij heeren curatoren der hoogeschool. Evenals bij de artillerie, zullen er middelen beraamd worden, om de kaders van de infanterie-regimenten voltallig te maken; men wil de tractementen van de onderofficieren aanmerkelijk verhoogen. In Zeeland en Utrecht hebben de pogingen tot aanwervingen voor het Ned.-Indische leger, door daartoe aangestelde onderofficieren, nog zeer weinig succes. Tot nog is niemand bereid bevonden, zich op de bekende voorwaarden voor de dienst in de overzeesche bezittingen te verbinden. Te Wageningen is Maandag een allerdroevigst ongeluk voorgevallen. Twee knapen namelijk hadden de onvoorzichtigheid zich op het brooze ijs der stadsgracht te wagen. Zij zakten er spoedig doorheen en zouden waarschijnlijk verdronken zijn, toen een jongeling van circa 18 jaren hen ter hulp snelde. Doch ook deze verdween in de diepte. De broeder van dezen laatste, oud 20 jaar, het gevaar ziende waarin de drie drenkelingen zich bevonden, begaf zich ook op het ijs, om ten minste zijnen broeder te redden; maar ook hij verdween in het water. Ondertusschen had een der twee knapen het geluk, den wal te bereiken en kwam er nieuwe hulp opdagen. Twee andere personen begaven zich te water en haalden met eigen levensgevaar de drie ongelukkigen op het drooge. De beide broeders, die het eerst als redders waren opgetreden, waren echter reeds lijken. De ongelukkigen ouders, die uit de kerk te huis kwamen, vonden hunne zonen, die voor een groot deel den kost voor hen verdienden, levenloos weer.
Te Doesburg is door de justitie uit Zutfen onderzoek gedaan naar een aldaar gepleegden manslag op zekeren Hent Rutten, beter bekend onder den naam van Heintje Wijsheid, pakjesdrager en bode bij de diligences en wagens. De vorige week was hij bezig met het lossen van eene vracht turf in de Veerpoortstraat, toen hy telkens gesard werd door jongens, die hem met sneeuwballen wierpen en daardoor niet weinig in zijn werk belemmerden. Toen hij eindelijk hierover ging klagen bij den heer O., meubelmaker, wiens knechts naar het schijnt met de jongens gemeene zaak hadden ge maakt, werd hij vrij onzacht de trappen af met zijn hoofd op den grond geworpen. In geheel bewusteloozen toestand werd hij bij zijne vrouw thuis gebracht, waar hij binnen 48 uren bezweek. Men zegt dat het lijk i3 geopend en dat de schedel was gebarsten. Nolgens het Vad. is Nederland in den laatsten tyd zoozeer overstroomd door Hamburger loten, dat door de postadministratie maatregelen moesten worden genomen om stremming in de expeditie der brieven te voorkomen. Aan een schrijven uit Indië van het laatst van November ontleent bet D. v. Zh. het volgende: „Men kan zich in Holland er geen denkbeeld van maken hoedanig het leger hier meer en meer wegsmelt. Gebrek aan officieren maakt den dienst op de garnizoensplaatsen zeer bezwarend, daar ik als luitenant altijd de week heb, niettegenstaande er 3 luitenants per compagnie behoorden te zijn. Dit gebrek is zelfs zoo sterk, dat het geheele personeel officieren te Meester Cornelis in garnizoen 12e bataillon (6 eompagniën) bestaat uit één (zegge één) kapitein en vijf luitenants. Alle overigen zijn wegens ziekte met verlof. Atchin eet letterlijk menschen. Thans zyn er, naar ik hoor, 1150 zieken van de 3000 man, en als het zoo blijft voortgaan, is er over een halfjaar misschien geen enkel bataillon meer te brengen op oorlogssterkte. Er zijn campagniën, waarby 10 officieren zijn ingedeeld en waarvan er slechts 2 a 3 dienst doen.” Dinsdag is te Kassei met eenige plechtigheid het stoffelijk overschot van den ex-Keurvorst ter aarde besteld, ’t Schijnt dat de erfenis-quaestie tot verwikkelingen in de familie aanleiding zal geven. — De Duitsche bladen hebben blijkbaar moeite van den overledene het gebruikelijke „niets dan goed” te zeggen.
Bij het Engelsch aardrijkskundig genootschap is een bericht ontvangen van kapitein Elton, over een hem opgedragen zending, bestaande in de bevrijding van slaven, die door Indische onderdanen der Engelsche kroon gehouden worden. Deze zending strekte tot uitvoering der ^bepalingen van het tusschen Engeland en Zanzibar gesloten verdrag. In het geheel heeft de genoemde kapitein 1408 slaven bevrijd; 488 hunner bleven als vrije mannen in dienst van hunne meesters. De slavenhandel over zee moet, volgens het bedoelde bericht, thans geheel afgesneden zijn. De aanhechting der Fidji-eilanden aan het Britsche rijk is in den loop van October 1874 tot stand gekomen. Bij de deswege tusschen den koning der eilanden en den Britschen gedelegeerde gesloten overeenkomst is aan den koning een jaargeld toegelegd van £ 900. De inkomsten der nieuwe bezitting zijn voor 1875 geraamd op £ 23,875, en de uitgaven op £ 17,902, waarvan £ 6500 dienen (tot uitbetaling van jaarwedden, van het bedoelde jaargeld aan den voormaligen koning en van de pensioenen van voormalige hoofden. Het geraamde overschot van £ 6000 wordt bestemd tot delging van de schuld, welke bij de overname der eilanden
eene som van ongeveer £ 40,000 beliep. Een der eerste maatregelen van het Britsche bestuur op de Fidji-eilanden heeft bestaan in de afschaffing der bepaling dat nalatige belastingschuldigen tot het bedrag van hunnen achterstand bij blanke meesters gedwongen arbeid moesten verrichten. Alle dwangarbeiders van deze soort zijn, onder schadeloostelling aan hunne meesters, in vrijheid gesteld. Te Berlijn werden op Oudejaarsavond en nacht 666,768 brieven en briefkaarten aan ’t postkantoor ontvangen en verzonden. Verleden jaar was het getal 547,377, in 1872 384,937, in 1871 327,858 en op den laatsten dag van 1870 244,056 brieven. Bij afwisseling waren 18 en 24 beambten met de sorteering bezig. In de Times van Dinsdag komt een merkwaardige brief voor van den heer Seymour Haden, waarin voor ’t eerst, zegt de Pall Mali Gazette, eene ernstige poging in het werk wordt gesteld om de quaestie: wat te doen met onze dooden, tot oplossing te brengen, op andere wyze dan door de crematie, die velen onaannemelijk toeschijnt. De schryver erkent ten volle het billijke der klachten, die opgaan over de wijze, waarop men thans onze dooden begraaft, maar hij toont tevens op onwederlegbare wyze aan, dat die grieven geheel onafhankelijk zijn van het beginsel om de afgestorvenen te begraven, en dat zy te wyten zyn aan eigen schuld. Om kort te gaan, de heer Haden toont aan, dat het voorbarig zou wezen om er toe over te gaan, onze dooden te verbranden voordat we onderzocht hebben of we ze niet behoorlijk kunnen begraven. Het eigeulyke doel van begraven is : om het lijk door den directen invloed van de aarde ten spoedigste te ontbinden, hiertoe is de grond alleszins in staat en zou dit ook tot stand brengen, indien men zich niet door een onredelijk sentiment liet bewegen onze lijken zoo lang mogelijk boven aarde te laten staan, en ze te begraven op eene wijze, dat de grond het ontbindingsproces met kan verrichten. Het is onnoodig den heer Haden op den voet te volgen in zijne pijnlijke, doch juiste beschryving van de droeve dagen, welke verloopen tusschen het overlijden en de begrafenis; gevoegelyk kunnen we overgaan tot de door hem aanbevolen wyze van begraven. Streng veroordeelt hij de „onvergankelijke” doodkisten, de steenen groeven, de grafkelders en al wat het ontbindingsproces belemmert. Hij beveelt daarentegen aan, de kisten van teenen te doen vervaardigen en het lijk met geurige kruiden te bedekken. Dus kisten zonder deksel. De Pall Mali Gazette is het hiermede niet eens, en is van meening, dat een gewone houten kist niet te lang weerstand biedt aan den invloed van den grond. Te veroordeelen is, zegt de Gazette, het gebruik van looden kisten, van grafkelders en andere onnatuurlijke middelen om het ontbindingsproces der natuur te beletten. Aangezien negatieve hervormingen op minder tegenstand stuiten dan de positieve, zou het verstandiger zijn, om ons, voor het oogenblik althans, bij de eerstgenoemde hervorming te bepalen. Het ligt voor de hand, zegt het blad, dat de raadgeving van den heer Haden alleszins juist is, namelijk, dat wij onze dooden spoediger moeten begraven. Deze hervorming onzer gebruiken zyn we verplicht onmiddellijk in te voeren. Het „boven aarde laten staan” gedurende eenige dagen is even onnatuurlijk als ongezond. Wil men tot eene betere wijze van begraven komen, dan moet men beginnen met spoediger de dooden ter aarde te bestellen dan thans het geval is, en om hiertoe te komen zal het noodig zijn, niet alleen onnatuurlyke vooroordeelen, maar een natuurlijk en zeer vergeeflijk sentiment te bestrijden.
---

Tinmijnen in Australië.
De heer J. W. Ploos van Amstel, de Nederlandsche consul generaal voor Australië, Nieuw-Zeeland en Tasmania, te Melbourne, heeft in zijn verslag aan den minister van Buitenlandsche Zaken een belangrijk overzicht gegeven van de tinmijnen van Australië. Eerst in 1872 is men begonnen zich op de ontginning dier mijnen toe te leggen, waartoe vooral de hooge tinprijzen in Europa en de verminderde werkloonen in de Australische koloniën aanleiding gaven. Onder de tin-voortbrengende koloniën van Australië neemt Nieuw-Zuid-Wales eene eerste plaats in; dan volgt Queensland en ten laatste de kolonie Victoria. In de eerste kolonie worden de tinvelden voornamelijk gevonden in het district Nieuw-Engeland, op de grenzen van Queensland, in de nabijheid van Inverill, Stamford enz., hoewel men ook, zoowel ten noorden als ten zuiden van Sydney, zeer belangrijke ontdekt heeft; de rijkste tinlagen zijn evenwel bij Turmat, ongeveer 279 mijlen ten zuiden van Sydney. In Queensland zijn de voornaamste tinvelden op de grens van Nieuw-Zuid-Wales, te Stanthorpe, Darleng Downs enz., en in Victoria worden zij in het noordoostelijk deel dezer kolonie nabij Beechworth gevonden. De tinerts wordt in alle koloniën in beken of riviertjes gevonden nabij de oppervlakte van den grond en is onder de benaming van stroomtin bekend. Ook treft men ze aan in „lodes”, tinaderen, die echter minder bewerkt worden dan de eerste, omdat hare bewerking te kostbaar is. De grootste hoeveelheid tin, die tot nu toe uitgevoerd werd, werd van „shallow workings” uit beddingen van kleine rivieren verkregen op eene diepte van twee tot tien voet. De grootste, tot dusver bewerkte diepte ging de vijf en twintig voet niet te boven. De dikte der lagen verschilde van één duim tot vijf a zes voet; gemiddeld kan men die op anderhalven voet aannemen. Volgens de laatste officiële opgaven bedroeg de uitvoer van tin van Januari 1872 tot Juli 1874 in Nieuw-Zuid- , Wales 5500 ton tinerts en 2955 ton „ingots” of blok- ( ken; in hetzelfde tijdperk in Queensland 7268 ton tinerts en 753 ton ingots, en in Victoria 4003 ton tinerts en ] 108 ton ingots. ,
in iNieuw-Mua-vvaies leverde de tinerts gemiddeld 71 tot 73 pc. zuivere tin, in Queensland 60 tot 72 en in Victoria 65 pc. Bij de vermeerdering der productie werd natuurlijk ook aan het smelten der tinertsen bijzondere aandacht geschonken. In alle drie de kolonienjwerden smeltovens opgericht, welke echter' nog niet zulk eene volkomenheid hebben bereikt als die in Engeland; in sommige gevallen liet de smelting zelfs zeer veel te wenschen over. Tot nu toe was de ontginning der tinvelden zeer oppervlakkig en gebrekkig, en heeft zij daarom niet zulke resultaten gehad als anders had kunnen zijn; gebrek aan theoretische en technische kennis, gemis aan ervaring bij den mijnwerker waren hiervan vooral de oorzaak. Omtrent de vruchtbaarheid der Australische tinvelden mag opgemerkt worden, dat de meening, alsof de productie van stroomtin belangrijk zon afnemen, wanneer de beddingen der zoogenaamde riviertjes uitgewerkt waren, gebleken is onjuist te zijn, daar het thans zelfs bewezen is, dat de tinerts ver van de oevers dier riviertjes aangetroffen wordt. Ook de „lodetin” begint meer en meer de aandacht van mijnwerkers en kapitalisten te trekken, dewijl dooide invoering van behoorlijke machinerien ook deze soort gemakkelijker en goedkooper kan verkregen worden. Met het oog op dit een en ander kan men aan de Australische tinmijnen eene schoone toekomst voorspellen, en verzekeren, dat zij eerlang eenen aznzienlijken invloed op de Europesche markten zullen uitoefenen. Het is toch bewezen, dat zij belangrijke hoeveelheden tinerts inhouden, terwijl de aandacht, die men thans aan deze industrie schenkt, en de vele verbeteringen, die in de bewerking der mijnen worden ingevoerd, niet alleen tot eene belangrijke vermindering der productiekosten, maar tevens tot eene aanzienlijke vermeerdering der opbrengst moet leiden.
---

