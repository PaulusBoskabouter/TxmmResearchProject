OFFICIEEL GEDEELTE. (Staatsblad no. 248.) BESLUIT van den 18den December 1875, tot schorsing van het besluit van Gedeputeerde Staten van Noordbrabant, van 19 November 1875, betrekkelijk de benoeming van een commies ter provinciale griffie voor de afdeeling Statistiek.
Wij WILLEM III, bij de gratie Gods, Koning der Nederlanden, Prins van Oranje-Nassad, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 16 December 1875, n°. 216, Kabinet, omtrent een besluit van Gedeputeerde Staten van Noordbrabant, van 19 November jl., tot benoeming van een commies ter provinciale griffie voor de afdeeling Statistiek, waaraan Onze Commissaris in die provincie, krachtens art. 32 der provinciale wet, uitvoering geweigerd heeft; Overwegende, dat binnen den bij alinea 3 van genoemd art. 32 bepaalden termijn geene eindbeslissing in deze kan worden genomen; Gelet op art. 166 der provinciale wet; Hebben goedgevonden en verstaan het gemeld besluit van Gedeputeerde Staten van Noordbrabaat, van 19 November jl., te schorsen tot 1 Maart 1876. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 's Gravenhage, den 18den December 1875. De Minister van Binnenlandsche Zaken, Heemskerk. WILLEM. Uitgegeven den drie en twintigsten December 1875. De Minister van Justitie, van Lynden van Sandenburg. Bij Zijner Majesteits besluit van 27 December 1875, n°. 10, is de heer S. W. Ruyssenaers, agent en consul-generaal der Nederlanden te Alexandrie, op zijn verzoek, met den 31sten December 1875, gesteld op non-activiteit, buiten bezwaar van 's Rijks schatkist, onder dankbetuiging voor de vele en langdurige diensten door hem in die betrekking bewezen. Bij Zijner Majesteits besluit van den 30sten December 1875, n°. 20, zijn benoemd: tot regter in de arrondissements-regtbank te Leeuwarden mr. O. E. G. graaf van Limburg Stirum, thans substituut-officier van justitie bij die regtbank; tot substituut-officier van justitie bij de arrondissements-regtbank te Leeuwarden mr. E. Star Busmann , thans regter in de arrondissementsregtbank te Almelo. Bij Zijner Majesteits besluit van den 30sten December 1875, n°. 21, is aan F. F. Schreuder vergund zijne notariele standplaats over te brengen van Noordbeek naar Wit tem, en is benoemd tot notaris binnen het arrondissement Maastricht, ter standplaats de gemeente Noorbeek, B. J. Borghans , candidaat-notaris te Schaesbergh. Bij Zijner Majesteits besluit van den 30sten December 1875, n°. 22, zijn benoemd tot notaris binnen het arrondissement Amsterdam, ter standplaats Amsterdam, C. Jonker, candidaat-notaris aldaar; P. W. Schreuder, mede candidaat-notaris aldaar; en J. G. H. Ter Horst, thans notaris te Steen wijk. Bij Zijner Majesteits besluit van den 30sten December 1875 , n". 23, is benoemd tot substituut-griffier bij de arrondissements-regtbank te Eindhoven mr. E. F. M. Mathon, advocaat te Middelburg. Bij Koninklijk besluit van 30 December 1875 , n°. 5 , is aan W. van der Toorn, te Scheveningen , als blyk van Zr. Ms. goedkeuring en tevredenheid wegens de redding van verscheidene personen , die in den afgeloopen zomer bij het baden in zee in gevaar verkeerden van te verdrinken, toegekend de zilveren medaille , ingesteld bij besluit van 22 September 1855, n°. 64, alsmede een loffelijk getuigschrift. Bij Koninklijk besluit van 30 December 1875, n°. 25, is A. D. de Vries Abz., met ingang van 1 Januarij 1876, benoemd totopzigterbij 's Rijks Museum te Amsterdam.
Bij Koninklijk besluit van 29 December 1875, n°. 20, is de heer L. Berden, thans ontvanger der directe belastingen, in- en uitgaande regten en accijnson te Arcen c. a., benoemd tot ontvanger der directe belastingen en accijnsen te Boxmeer c. a.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 22 September, 29 October en 12 November 1875, opgenomen in de Staatscourant van 23 September, 30'October en 13 November daaraanvolgende; Heeft goedgevonden : 1°. te bepalen dat, met ingang van 1 Januarij 1876, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in gemelde beschikkingen opgenoemde gedeelten van de gemeente Nieuw Lekkerland , in gebruik bij C. Jongebreur en A. Smit; 2°. met ingang van 1 Januarij 1876, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Moordrecht, in den Zuidplaspolder, op de bouwmanswoning, de schuur en het erf, in gebruik bij H. van der Ban, en kadastraal bekend sectie A bis, n°. 1610. 's Gravenhage , 30 December 1875. Heemskerk. De Audientie van den Minister van Binnenlandsche Zaken zal aanstaanden Zaturdag 1 Januarij 1876 niet plaats hebben.
---

MINISTERIE VAN MARINE.
De officier van gezondheid der 1ste klasse C. J. A. de Groot, geplaatst bij het hospitaal der marine te Willemsoord, wordt met den eersten Januarij aanstaande overgeplaatst aan boord van Zr. Ms. wachtschip aldaar.
---

MINISTERIE VAN FINANTIEN.
De Minister van Finantien maakt bekend, dat bij hem ontvangen is een bankbiljet groot f 100, door een onbekende, onder de letters P. F. (postmerk 's Hertogenbosch dd. 29 dezer), tot voldoening van te weinig betaald successieregt ingezonden. 's Gravenhage, den 30sten December 1875. De Minister voornoemd, H. J. v. d. Heim. De Minister van Finantien brengt bij deze ter kennisse der belanghebbenden , dat in de maand Maart aanstaande, in het locaal van het Departement van Finantien, een vergelijkend onderzoek zal plaats hebben van adspiranten voor de betrekking van surnumerair bij het vak der posterijen, waartoe twaalf plaatsen ter vervulling worden opengesteld. De adspiranten bebooren zich vóór den lsten Februarij aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. eene verklaring van het gemeentebestuur der woonplaats van den adressant, inhoudende dat hij is Nederlander en van een goed burgerlijk gedrag; b. eene acte van geboorte waaruit blijkt dat hij is geboren tusschen den lsten Julij 1855 en den lsten Julij 1858; c. eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligcliamelijke gebreken, welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier, waarvan exemplaren bij den directeur van ieder postkantoor te verkrijgen zijn. Dien onverminderd kan door de Commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij , wier stukken in orde worden bevonden, ontvangen eenen oproepingsbrief, aanwijzende den dag en het uur waarop zij voor de Commissie hebben te verschijnen. De kundigheden, die de candidaten zullen moeten bezitten , zijn: a. Het schrijven van eene nette en duidelijke hand. De candidaten , wier schrift blijkens hun verzoekschrift niet aan de vereischten van duidelijkheid en netheid beantwoordt, worden van de mededinging aan het examen uitgesloten. b. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde.
Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevens in het Fransch op eene goed verstaanbare wijze mondeling en schriftelijk te kunnen uitdrukken. Kennis van de regels der Engelsche en Hoogduitsche spraakkunst, en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug en naauwkeurig rekenen, waarbij eene volledige en grondige kennis der behandeling van gewone en tiendeelige breuken, wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang; meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten , waarop de candidaat met gemak de zeeën en meren , den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde, omvattende de kennis van de gedaante en afmetingen der aarde, van de laatsbepaling op hare oppervlakte, van de voornaamste verschijnselen, ontstaande door de beweging der aarde om hare as en om de zon ; van zons- en maansverduistering. Kennis van den natuurlijken toestand der aarde. Dampkring, tempeTatuur , winden , stroomingen , voortbrengselen. Bekendheid met den handel en het fabriekswezen van de voornaamste Europesche Staten. f. Kennis van de hoofdpunten der Nederlandsche Staatsinrigting, ■wat betreft het bostuur van het Rijk , de provinciën en de gemeenten. 's Gravenhage , den 25sten November 1875. De Minister voornoemd, H. J. v. d. Heim. Telegrafie. Met ingang van den lsten Januarij 1876 zullen de telegraafkantoren op de stations der Hollandsche IJzeren Spoorwegmaatschappij in gemeenten, waar tevens Rijkstelegraafkantoren gevestigd zijn, namelijk die te Alkmaar, Amsterdam, Delft, 's Gravenhage, Haarlem, den Helder, Leiden, Rotterdam en Schiedam, zich niet meer met de aflevering van telegrammen belasten, maar uitsluitend open zijn voor de aanneming en overseining van aangeboden telegrammen. Van deze beperking zijn alleen uitgezonderd de telegrammen, welke in het adres de aanwijzing » station restant " bevatten. 's Gravenhage, den 29sten December 1875. Namens den Minister, De Secretaris-Generaal, Bartstra.
---

