OFFICIEEL GEDEELTE.
Bij Zijner Majesteits besluit van den 7den Augustus 1875, n°. 33, is aan nor. P. J. Teding van Berkhout, op zijn daartoe gedaan verzoek, eervol ontslag verleend als lid der commissie van administratie over de gevangenissen te Amsterdam. Bij Zijner Majesteits besluit van den 7den Augustus 1875, n°. 39, is, met ingang van 15 Augustus 1875 , benoemd tot plaatsvervangend kantonregter te Beetsterzwaag F. van Dalsen Fontein, ontvanger der registratie en domeinen. Bij Zijner Majesteits besluit van den 7den Augustus 1875, n°. 40, is aan mr. K. L. van Woelderen, op zijn daartoe gedaan verzoek, eervol ontslag verleend als plaatsvervangend kantonregter te Oirschot. Bij Zijner Majesteits besluit van den 7den Augustus 1875, n°. 41, is benoemd tot advocaat-generaal bij het provinciaal geregtshof in Zuidholland mr. A. F. L. Gregory, thans advocaat-generaal bij het provinciaal geregtshof in Groningen. Bij Koninklijk besluit van 7 Augustus 1875, n°. 44, is aan den heer H. J. Antink , op zijn verzoek, eervol ontslag verleend uit zijne betrekking van ontvanger der directe belastingen, in- en uitgaande regten en accijnsen te Winterswijk, behoudens aanspraak op pensioen. Bij Koninklijk besluit van den 28sten Julij 1875, n°. 14, is bij het wapen der artillerie benoemd tot 2den luitenant bij het 1ste regement vesting-artillerie de kadet C. Hoekwater,herkomstig van de Koninklijke Militaire Akademie. Bij Koninklijk besluit van den 28sten Julij 1875, n°. 15, is bij het corps ingenieurs, mineurs en sappeurs benoemd tot 2den luitenant de kadet W. G. L. Versteeg, herkomstig van de Koninklijke Militaire Akademie. Bij Koninklijk besluit van den 28sten Julij 1875, n°. 16, zijn bij het wapen der infanterie van het leger in Nederlandsch Indie benoemd tot 2den luitenant, de kadetten G. P. de Neve, F. Nauta en F. A. E. Auffmorth, allen herkomstig van de Koninklijke Militaire Akademie. Bij Koninklijk besluit van den 28sten Julij 1875 , n°. 7, zijn bij het wapen der genie van het leger in Nederlandsch Indie benoemd de kadetten H. W. Scheuer, H. R. de Vries, J. Groothoff en F. C. A. Vemer, allen herkomstig van de Koninklijke Militaire Akademie. Bij Koninklijk besluit van den 28sten Julij 1875, n°. 64, zijn bij het wapen der cavalerie benoemd tot 2den luitenant: bij het 1ste regement huzaren, de kadet J. V. Westenberg; bij het 2de regement huzaren, de kadet J. D. Camerling Helmondt; bij het 4de regement huzaren, de kadetten F. E. M. van Lilaar en M. van Kuyk; allen herkomstig van de Koninklijke Militaire Akademie. Bij Koninklijk besluit van den 7den Augustus 1875, n°. 26, is aan den voor de dienst in Indie bestemden soldaat A. J. L. E. Delacour, van het koloniaal werfdepot, vergunning verleend tot het dragen van de Fransche » Médaille Militaire".
---

MINISTERIE VAN BINNENLANDSCHE ZAKEN. RIJKSKWEEKSCHOOL VOOR VROEDVROUWEN.
Met 1 October dezes jaars is er gelegenheid tot plaatsing van 18 leerlingen aan de Rijkskweekschool voor vroedvrouwen te Amsterdam. Die leerlingen genieten van het Rijk huisvesting, voeding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Bovendien kunnen negen uitwonende leerlingen aan de lessen deel nemen. Alleen zij worden opgenomen of kunnen al3 uitwonende leerlingen worden toegelaten, die: 1°. van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zouden zijn,
2°. in staat zijn hare gedachten, zoowel mondeling als schriftelijk t geregeld mede te deelen, eene duidelijke hand schrijven en bekend zijn met de hoofdregels van de rekenkunde, en 3°. onbesproken van gedrag zijn, waarvan moet blijken uit een getuigschrift, door het gemeentebestuur van hare woonplaats in Augustus dezes jaars af te geven. Belanghebbenden worden uitgenoodigd van haar verlangen om geplaatst te worden, vóór 10 September e. k. kennis te geven aan den voorzitter van den geneeskundigen raad der provincie waarin zij hare woonplaats hebben : voor Noordbrabant en Limburg, dr. A. F. J. Ingenhousz, te Breda; voor Gelderland en Utrecht, dr. W. F. P. Kiehl, te Arnhem; voor Zuidholland, dr. L. J. Egeling, te 's Gravenhage; voor Noordholland, dr. J. Penn , te Amsterdam; voor Zeeland, dr. A. Fokker, te Middelburg; voor Friesland en Groningen, dr. L. Ali Cohen, te Groningen; voor Overijssel en Drenthe, dr. L. Lubach, te Kampen, 's Gravenhage, 11 Augustus 1875. Voor den Minister, De Secretaris-Generaal, Hubrecht. De Audiëntie van den Minister van Binnenlandsche Zaken zal aanstaanden Zaturdag 14 dezer niet plaats hebben.
---

MINISTERIE VAN FINANTIEN.
De Minister van Finantien brengt ter kennis van belanghebbenden: 1. In de maand November aanstaande zal te 's Gravenhage een vergelijkend onderzoek plaats hebben van personen, die wenschen te dingen naar de betrekking van klerk bij den Rijkstelegraaf 2. De rijkstelograafUioi-kon worden onderscheiden in klerken der eerste en der tweede klasse. Aanstelling geschiedt op eene jaarwedde van 350 gl., welke belooning voor de klerken, met het gewone dienstwerk belast, kan klimmen tot 800 gl. De klerken kunnen, mits voldoende aan de daarvoor gestelde eischen , uit hunne betrekking overgaan tot die van telegrafist. 3. Zij die zich aan het sub 1 bedoelde onderzoek verlangen te onderwerpen, moeten zich daartoe vóór of op den 15den October aanstaande bij het Departement van Finantien aanmelden, door een op zegel geschreven verzoek , met naauwkeurige opgave van naam , voornamen en woonplaats. Daarbij moeten worden overgelegd bewijsstukken, ten blijke dat de candidaat is: a. Nederlander, geboren in een der jaren 1850 tot 1859 ingesloten; b. onberispelijk van gedrag, volgens verklaring na 1 Augustus 1875 afgegeven door het bestuur der gemeente, waar de woonplaats van den candidaat is gevestigd. 4. Tot hot vergelijkend onderzoek wordt niemand toegelaten, tenzij hij door een van wege het Rijk aan te wijzen geneeskundige is bevonden te zijn van een gezond ligchaamsgestel en zonder gebreken, met name doofheid en bijziendheid. 5. De volgende kundigheden worden gevorderd : a. het vlug schrijven van net en duidelijk schrift; b. de Nederlandsche taal (het leveren van een opstel over een gegeven onderwerp in goeden stijl, zonder taalfouten en van degelijken inhoud); c. de Fransche taal (de candidaten behooren hunne gedachten daarin zonder moeite te kunnen uitdrukken , en een prozastuk uit het Nederlandsch in die taal te kunnen overbrengen zonder taalfouten; terwijl zij ook verklaring moeten weten te geven van de voornaamste taalregels) ; d. de beginselen der cijferkunst, met inbegrip van de leer der evenredigheden , die der gewone en tiendeelige breuken, en de kennis van het tientallig stelsel van maten en gewigten. 6. De aanstelling van hen , die aan de eischen van het examen zullen hebben voldaan, geschiedt naar mate de behoefte bij de Rijkstelegraafdienst die zal vorderen, en in de volgorde der rangnummers, den candidaten naar den graad hunner bekwaamheid toegekend. 7. Adressen om tot het vergelijkend onderzoek te worden toegelaten, blijven buiten beschikking indien zij op ongezegeld papier geschreven zijn of verzoeken behelzen tot ontheffing van eenige der vorenstaande bepalingen. 's Gravenhage, den lOden Augustus 1875. H. J. v. d. Heim.
---

MINISTERIE VAN OORLOG.
De Audientie van den Minister van Oorlog zal op ; Donderdag den 12den Augustus aanstaande niet plaats hebben.
---

