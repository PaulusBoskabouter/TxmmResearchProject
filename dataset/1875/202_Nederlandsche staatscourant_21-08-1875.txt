MINISTERIE VAN BINNENLANDSCHE ZAKEN. Nederlandsch Museum.
De Minister van Binnenlandsche Zaken brengt ter algemeene kennis , dat het Nederlandsch Museum, gevestigd te 's Gravenhage, op de Prinsegracht n°. 71, voor het publiek geopend zal worden op Maandag 23 Augustus 1875, en toegankelijk zal zijn op werkdagen van 10 ure des voor- tot 4 ure des namiddags, en des Zondags van 12V S tot 4 ure des namiddags. 's Gravenhage, 20 Augustus 1875. Heemskerk. De Minister van Binnenlandsche Zaken brengt ter algemeene kennis, dat in de maand September e. k. gelegenheid zal worden gegeven tot het afleggen der examens, vermeld in artt. 4, 5, 8 en 9 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van diplomata voor het eerste natuurkundig examen en hot natuurkundige examen voor hulp-apothekers, het tweede natuurkundig examen, of van acten van bevoegdheid als arts, hulp-apotheker of apotheker, in art. 16 vermeld. Dag en plaats dier examens zullen nader worden bekend gemaakt. Zij, die tot de examens wenschen te worden toegelaten, moeten daarvan vóór 25 Augustus e. k. schriftelijk opgave doen aan den voorzitter der commissie van examen: voor het eerste natuurkundig examen en het natuurkundig examen voor hulp-apothekers, den hoogleeraar dr. P. J. van KerckhofF, te Utrecht; voor het tweede natuurkundig examen, den hoogleeraar dr. F. C. Donders, te Utrecht; voor het
geneeskundig examen, den hoogleeraar dr. M. Polano, te Leiden, en voor het examen van apotheker en het praktisch examen van liulp-apotheker, den hoogleeraar dr. R. S. Tjaden Modderman , te Groningen. Zij, die tot het tweede natuurkundig examen wenschen te worden toegelaten, moeten bij hun verzoek voegen het diploma, waaruit blijkt, dat zij het eerste natuurkundig examen met goed gevolg hebben afgelegd. Zij, die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige, dat zij gedurende minstens twee jaren de geneesen heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6 , sub 2°., en die, welke een gevolg 'zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd. Zij, die tot het praktisch examen van hulp-apotheker wenschen toegelaten te worden, moeten bij hun verzoek het diploma overleggen , waaruit blijkt dat zij met goed gevolg het natuurkundig examen van hulp-apotheker hebben afgelegd, en zij, die tot het examen van apotheker wenschen te worden toegelaten, moeten bij hun verzoek het bewijs voegen, dat zij minstens twee jaren als hulp-apotheker binnen het Koningrijk zijn werkzaam geweest. Zij , die alleen wenschen te worden toegelaten tot het leveren der bewijzen, bedoeld in de eerste zinsnede van art. 4 en in de tweede zinsnede van art. 8 van de boven aangehaalde wet, en alzoo het eerste natuurkundig examen of het natuurkundig examen van hulp-apotheker voor alsnog niet wenschen af te leggen , behooren daarvan vóór 20 Augustus e. k. schriftelijk opgave te doen aan den voorzitter der comuiissie voor die examens, den hoogleeraar dr. P. J. van Kerckhoff", te Utrecht. 's Gravenhage, den 5den Julij 1875. Voor den Minister , De Secretaris-Generaal, Hubrecht.
---

MINISTERIE VAN FINANTIEN.
Herhaaldelijk komen ter post briefkaartformulieren, zonder postzegelstempel , doch die door de afzenders van een frankeerzegel van één cent zijn voorzien, met het doel om het aan de achterzijde geplaatste gedrukte berigt op den voet van drukwerk te verzenden. Vermits echter bij art. 21 der wet van 22 Julij 1870 (Staatsblad n° 138), het port der briefkaarten voor de binnenlandsche verzanding op 2'/j cent is vastgesteld, en het voor de toepassing van dat port geen verschil uitmaakt of het op de briefkaart geplaatste berigt gedrukt dan wel geschreven is, kunnen er geene briefkaarten ter v. rzending worden toegelaten waarvoor niet het volgens de wet verschuldigde port van 2'/ 2 cent is voldaan. Onvoldoend gefrankeerde briefkaarten, die niet vóór de verzending aan de afzenders zijn kunnen teruggegeven worden, worden met briefport belast.
---

MINISTERIE VAN OORLOG.
De Minister van Oorlog brengt ter algemeene kennis, dat tegen 1 September aanstaande voor een civiel ingenieur of voor een ingenieur van den waterstaat de gelegenheid is opengesteld, om aan de Koninklijke Militaire Akademie te Breda als leeraar in waterbouwkunde en het waterbouwkundig teekenen op te treden, tegen een jaarlijksch tractement van f 2000 a f 2400. Sollicitanten naar genoemde betrekking kunnen zich , tot het bekomen van nadere inlichtingen omtrent den aard van den bedoelden werkkring, wenden tot den generaal-majoor, gouverneur van voormelde inrigting, aan welken opperofïïcier tevens de verzoeken om plaatsing moeten worden ingezonden. 's Gravenhage, den 23sten Julij 1875. Enderlein.
---

RAAD VAN STATE.
Openbare Vergadering van den Raad van State, Afdeeling voor de geschillen van bestuur , op Woensdag den 25sten Augustus 1875, de» voormiddags ten elf ure.
---

OFFICIEEL GEDEELTE.
7 Aug. 1875, Wij WILLEM III, bij de gratie Gods, Koning n°. 50. der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onze Ministers van Binnenlandsche Zaken en van Oorlog, van 28 Julij 1875, lit. E, 4de afdeeling, en van den 31sten daaraanvolgende, n°. 45 P, betreffende een verzoek van de echtelieden Matthijs Veldhuyzen en Adriana Boender . te Helder, om ontheffing van de werkelijke dienst bij de militie voor hun zoon Arie Veldhuyzen , loteling van de ligting van dit jaar uit de gemeente Helder, onder den naam van Arie Boender ingelijfd bij het regement grenadiers en jagers; Overwegende: dat aan genoemden loteling, buiten huwelijk geboren en bij het op 7 November 1861 aangegaan huwelijk van de adressanten niet gewettigd, bij Ons besluit van 14 Meijl., n°. 21, brieven van wettiging zijn verleend; dat, ofschoon hij reeds op 8 Februarij jl. door zijne ouders bij notariele acte als hun kind was erkend en brieven van wettiging voor hem waren gevraagd, op dit verzoek, wegens de vormen en termijnen, die volgens de wet moesten worden in acht genomen, niet kon worden beschikt vóór de eerste zitting van den militieraad; dat hij mitsdien het vereischte bewijs van het bestaan zijner reden van vrijstelling als eenige wettige zoon niet kon bijbrengen en daarom door den militieraad voor de dienst is aangewezen ; dat, hoezeer volgens art. 332 van het Burgerlijk Wetboek de wettiging van een buiten huwelijk verwekt kind ten gevolge heeft, dat dit dezelfde regten geniet als ware het sedert het huwelijk geboren , de wet van 19 Augustus 1861 ( Staatsblad n°. 72) niet toelaat op de door den militieraad, volgens art. 54 dier wet te regt gedane uitspraak terug te komen; dat het echter, in dit bijzonder geval, billijk is, den loteling niet tot verdere dienst bij de militie te verpligteD, nu hem brieven van wettiging zijn verleend en het bewijs is bijgebragt, dat hij eenige wettige zoon was tijdens zijne vrijstelling als zoodanig bij den militieraad werd gevraagd; Gezien de tweede zinsnede van art. 127 der wet van 19 Augustus 1861 (Staatsblad n°. 72); Hebben goedgevonden en verstaan: aan Arie Veldhuyzen , ingelijfd loteling van de ligting der nationale militie van dit jaar uit de gemeente Helder, ontheffing van de werkelijke dienst voor zijn geheelen nog te vervullen diensttijd te verleenen. Onze Ministers van Binnenlandsche Zaken en van Oorlog zijn belast met de uitvoering van dit besluit, dat in de Staatscourant zal worden geplaatst. Clarens, den 7den Augustus 1875. WILLEM. De Minister van Binnenlandsche Zaken, Heemskerk. De Minister van Oorlog, Enderlkin.
---

