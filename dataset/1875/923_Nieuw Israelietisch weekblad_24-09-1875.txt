Bescherming tegen willekeur.
De treurige geschiedenis te Meppel, die overal veel sensatie, en, met het oog op het kerkelijk gemeentebestuur aldaar, zelfs walging heeft verwekt, heeft ook nog in een ander opzicht stof tot nadenken gegeven. Nu wij namelijk hebben gezien met welk een onbeschaamdheid het kerkbestuur aldaar het protest van den opperrabbijn tegen de aanstelling van den voorlezer-onderwijzer heeft geïgnoreerd; nu wij hebben ontwaard, hoe de bevoegde authoriteit het geduldig heeft toegezien, dat een nietswaardige den rabbijn in het publiek beleedigd heeft; nu wij zelfs vernomen hebben, dat het achtenswaardige kerkbestuur-zijn opperrabbijn op alle mogelijke manieren provoceert, om de grenzen der welvoegelijkheid te overschrijden, vragen wij: Is er dan niets wat don rabbijn tegen de willekeurige handelwijze van gewetenlooze en onbeschaafde bestuurders in bescherming neemt ? Staat de rabbijn dan geheel hulpeloos daar en is er geen wet, die hem tegen gewelddadigheid, tegen grenzelooze onbeschaamdheid beschermt? Heeft hij dan ook niet de minste zekerheid, dat hij, zelfs al is zijn gedrag onberispelijk, in zijn ambt zal bevestigd blijven? Loopt hij dan ieder oogenblik gevaar, om, indien kerkbestuurders, die zich alwijs en almachtig wanen, zulks verlangen, zonder vorm van proces aan den dijk gezet te worden? Kan hfl dan iederen dag' genoodzaakt worden, fijn tenten op te breken en met vrouw en kinderen een andere woonplaats to moeten opzoeken, de weldadigheid van andoren te moeten inroepen ? Ja, dit vragen wij ons af, en het antwoord op die vragen luidt: Inderdaad er is niets, dat de rabbijn in bescherming neemt; er bestaat geen wet, die hem tegen gewelddadigheid en grenzelooze onbeschaamdheid besehut; hij heeft ook niet de minste zekerheid voor het behouden van zijn bebetrekking; hij loopt inderdaad ieder oogenblik gevaar, zonder vorm van proces aan den dijk gezet te worden; elders, zoo goed hij kan, met vrouw en kinderen een heenkomen te moeten zoeken. Slechts de publieke opinie is gerechtigd, haar stem te doen hooren; zij alleen kan luide haar verontwaardiging over geweld en willekeur te kennen geven ; zij alleen kan diegenen, die zich aan dit laatste hebben schuldig gemaakt, voor haar rechtbank doen dagen en het anathema over hen uitspreken. Maar wordt de rabbijn, die eenmaal tot offer gekozen is, daardoor geholpen? Ook al doet zich de publieke opinie nog zoo luide hooren, al spreekt zij in nog zoo duidelijke bewoordingen haar afkeuring uit, dan nog heeft de rabbijn daardoor nog geen andere standplaats; dan nog heeft de rabbijn geen vergoeding voor al het leed, dat hij gedragen, al de schande, die hem berokkend is. Daarenboven, zij, die geen geweten hebben, op wier stalen voorhoofd alles afstuit, zijn ook doof voor de stem der publieke opinie, halen medelijdend de schouders voor haar op en doen haar, even als den rabbijn, alles
Nu zal niemand beweren, dat een dergelijke positie voor den rabbijn benijdenswaardig is, dat velen, indien zij dat voor oogen houden, zich opgewekt zullen gevoelen, hun leven aan den geestelijken stand te wijden, op gevaar, na jaren zwoegens, na langen tijd lief en leed met de eene of andere gemeente gedeeld te hebben, vervolgd en verjaagd te worden, na vooraf door een of ander onbeduidend, onwetend, soms ook zedeloos en nietswaardig persoon in het openbaar bijna in het aangezicht te zijn geslagen.
En dat nu zal het resultaat zijn van vele jaren zwoegens, van noeste vlijt; van 10 of 11 jaren onafgebroken blokken, studeeren, bijna dag en nacht ? Wie zal nu wel lust gevoelen, om, onder dergelijke omstandigheden, dien moeilijken weg te willen bewandelen ; om, bij dergelijke vooruitzichten, een strijd te aanvaarden, waaruit men niet gemakkelijk als overwinnaar wederkeert? Er moet dus noodzakelijk iets gedaan worden, om de geestelijken tegen ruw geweld, willekeur, oï wat dies meer zjj, in bescherming te nemen; er moet door de beroegde authoriteit een bepaling in het leven geroepen worden, waarbij de rechten van don rabbijn worden gehandhaafd.
Nu is het waar, de autonomie dor gemeenten is bij reglement der Centrale Commissie gewaarborgd, maar die autonomie kan en mag niet beteekencn, dat iedere gemeente maar ongestoord allerlei onrechtvaardigheden zal kunnen plegen, dat iedere gemeente maar straffeloos haar ambtenaren zou kunnen mishandelen en het kerkgenootschap, waarvan deze gemeente lid is, zulks geduldig zou moeten toezien.
De autonomie kan en mag niet beteekenen, dat wij die gemeenten, die zich voor altijd gebrandmerkt hebben, als modeleden van ons kerkgenootschap moeten beschouwen èn dat zij als zoodanig op de rechten en voordcelen, die dat lidmaatschap biedt, aanspraak; kunnen maken.
Wij gelooven daarom, dat hot. de taak der Centrale Commissie is, of althans voor het vervolg moet zijn, om, indien gemeenten zich gedragen zooals Meppel dit gedaan beeft; indion er gemeenten zonder eenig motief in openbaar verzet komen tegen haar geestelijken, die slechts hun plicht gedaan hebben, die gemeenten — zoo zij weigerachtig blijven, het kwaad volkomen te herstellen, uit het kerkgenootschap te stooten; haar alle praegoratieven, die dat genootschap schenkt, te ontnemen, haar de schoolsubsidie te onttrekken en ' alle gemeenschap met haar af te breken. ')
Zoo de tegenwoordige bepalingen zulks niet toelaten, zoo zouden er noodzakelijk stappen in dien geest gedaan moeten worden, indien men althans niet wil, dat de gemeenteambtenaren en vooral de geestelijken geheel hulpeloos daar staan en niet de minste verdediging tegen willekeur, ruw geweld en onbeschaamdheid hebben. Immers, gaat 't met Meppel goed, wie weet of. er dan ook niet opvolgers komen, of men ook niet elders de hand tegen de geestelijkheid straffeloos zal opheffen? En wat zal het gevolg daarvan zijn? Dat niemand lust zal gevoelen, zich te wijden aan een stand, die zoo weinig waarborgen voor de toekomst geeft, maar die veeleer de schoonste gelegenheid biedt, om op het onverwachts broodeloos gemaakt te worden, te moeten wijken voor den eersten den besten avonturier, die geen andere verdiensten dan zijn onbeschaamdheid en onzedelijkheid heeft, en die uitstekend de kunst verstaat, een geheele gemeente tegen den rabbijn in het harnas te jagen.
l) Het zou zelfs goed zijn, den respectieven rabbijnen der overige ressorten te verbieden, haar eenige herderlijke diensten te verleencu, ten einde haar aldus te dwingen het kwaad te herstellen.
---

BUITENLAND Duitschland.
Toen Mozes -Mendelssohn, die in Berlijn slechts als »Schutsjood" leefde, eens door een decreet bedreigd werd, Berlijn te moeten verlaten, wendde hij zich tot den marquis d' Argens, een vriend van Frederik de Groote, om hulp. De marquis, die veel hoogachting voor Mendelssohn koesterde, richtte tot den koning het volgende verzoek: »Un philosophe mauvais Catholique supplie vn philosophe mauvais Protestant, de donner Ie privilege a vn philosophe juif. Ily a trop de philosophie dans tout ccci, pour que la raison ne soit pas du cötó de la démande". (»Een philosoof, een slecht Katholiek, verzoekt een philosoof, die een slecht Protestant is, een Joodschen philosoof het privilegie te verleenen. Er komt in dat alles te veel philosophie voor, dat het verstand niet op de zijde des verzoekers zou zijn".) De koning willigde het verzoek in. Voor ons heeft, afgezien van de historische waarde, dit schrijven nog een andere beteekenis. De marquis noemt zich als wijsgeer een slecht Katholiek en den koning als zoodanig een slecht Protestant, terwijl hij deze bijvoeging sslecht" bij den Joodschen wijsgeer weglaat. Zij zou ook niet goed bij Mendelssohn in toepassing gebracht kunnen worden, daar hjj, niet slechts wat wat zjjn geloof betreft, maar ook in ceremonieel opzicht, zich streng aan het Jodendom hield. Tevens ligt in dat schrijven opgesloten, dat de philosophie niet in overeenstemming kan gebracht worden met het kerkelijk Katholicisme on Protestantisme, wel echter met het Jodendom. A. Z. d. J. — Onlangs hebben, wij melding gemaakt van de hatelijke aanvallen der Fuldaer Zeitung tegen het Jodendom en de flinke wijze, waarop dr. Enoch den redacteur op zijn plaats heelt gezet. Zooals men gemakkelijk bevroeden kan, heeft de heer redacteur, toen hem dr. E. op zoo gevoelige wijze de les gelezen heeft, daarop het stilzwijgen niet bewaard, maar geantwoord op den hem eigen manier, door namelijk op den rabbijn en het Jodendom te schelden. Hiertoe heeft hij, in navolging van Eisenmenger en Rohling, een menigte, bekende Talmoedcitaten op het slachtveld gebracht, die de slechtheid der Joodsche leer bewijzen moeten. De rabbijn, dr. Enoch, heeft daarop het volgende korte antwoord gegeven: »De gezamenlijke plaatsen, door de Fuldaer Zeitung met opgave der folio's geciteerd uit den Talmoed, komen daarin volstrekt niet voor en zijn derhalve onwaar". De rabbijn verklaart verder, dat hij niet ongenegen is, de betreffende originaliën ieder zaakkundige ter inzage voor te leggen. Eindelijk is hij door een aantal gemeenteleden gemachtigd, een offerte te doen. Hij belooft voor iedere aanwijzing van een der zeven geciteerde Talmoedplaatsen, indien die — wat hij bepaald bestrijdt — als waar bevonden wordt, 100 mark ten bate der te Pulda wonende armen. Tot heden heeft nog niemand van de goede gelegenheid gebruik gemaakt, om gelijktijdig den Talmoed uit het veld te slaan en den armen een dienst te bewijzen. — Uit Mecklenburg wordt aan de Volks- Zeilung gemeld: Voor de eerste maal heeft een Jood een betrekking als leeraar aan de groote stadsschool te Kostock gekregen. De beroepen onderwijzer is dr. Abraham Strelitz uit Gnesen. Tot dat de staat als wet geproclameerd had,, dat alle confessiën voor de wet gelijke rechten hebben, was'het den Joden verboden, zich langer dan 24 uren te Rostock op to houden.
— De onderhandelingen der stedelijke authoriteit te Berlijn met de provinciale schoolcommissie over het oprichten van gemeentescholen, die geen bepaald uitgedrukt confessioneel karakter dragen, hebben tot resultaat opgeleverd, dat de schoolcommissie, met toestemming van den minister van onderwijs, besloten heeft, dat, naar gelang van locale omstandigheden, aan de gemeente-scholen, behalvo Evangelisch, ook Katholiek en Joodsch godsdienst-onderwijs zal gegeven worden door leeraren, die tot deze confessiën bchooren en dat die leeraren het karakter der gewone docenten dezer scholen zullen hebben. Tevens heeft de schoolcommissie toegestaan, dat tot locale inspecteurs zoowel geestelijken als nietgeestelijken kunnen voorgedragen worden. M. I.
---

Frankrijk.
Dat het beginsel van vrijheid van onderwijs voor de clericaie partij siechts een masker was, een list, om do kortzichtige liberalen door hun eigen principe te slaan, wordt reeds nu bewaarheid, daar de clericalen na de behaalde overwinning, spoediger dan men dit verwacht heeft, het masker laten vallen. Op het Katholieken-congres te Poitier heeft rnonsigneur Nardi, een afgevaardige van den Roomschen staat, verklaard, dat de vrijheid van onderwijs een afschuwelijk beginsel is, en dat reeds het uitspreken van het woord hom een rilling door het lijf joeg. Zijne woorden vonden algemeen bijval en toestemming. De spoed, waarmede deze verklaring is ceschied, kan zeer goed gemotiveerd worden. Immers, nu de clerus deze vrijheid voor zich verkregen heeft, wenscht hij, dat die voor niemand anders zal bestaan.
— Bij de jongste verkiezing van leden voor het bureau van den generalen raad werden, zooals de Arch. Isr. berichten, in het departement Herault de heer Lisbonne tot president in het departement Boucher du Rhóne de heer Barrides tot vice-president benoemd. Bij de uitreiking van eere-medailles door den president van den republiek werden in den laatsten tijd 4 Israëlieten daarmede begiftigd. A. Z. d. J.
---

Engeland.
Het zal onzen lezers tot groot genoegen strekken te vernemen, dat slechts eenige dagen voor sir Mozes Montefiore voldoende waren tot zijn verblijf op »East Cliff Lodge Ramgato" om uit te rusten van de vermoeinissen zijnor onlangs gedane lange reis.
De edele menschenvriend zegt in een schrijven : Het is mij een ware bron van dankbaarheid, in staat te zijn, u te kunnen verzekeren, dat ik in mijne zending boven alle verwachting geslaagd ben en door Gods zegen het geluk gehad, heb, mijne innige hoop in het Heilige Land verwezenlijkt te zien. Dit stelt mij ruimschoots schadeloos voor de angsten en vermoeienissen, die ik tot bereiking van mijn doel heb doorgestaan. Sir Mozes werd gisteren te Londen verwacht. (Jew World.)
---

Rumenië.
Zondag 22 Aug. 11. had aan de Israëlietisch- Kumeensche jongensschool te Baila een examen plaats. Met het oog op de omstandigheid, dat de school pas één jaar bestaat, mogen de resultaten van het onderwijs uitstekend genoemd worden, hetgeen zeker het school-comité, dat niets onbeproefd laat, om de inrichting tot bloei te brengen, en niet minder den verdienstelijken onderwijzer tot eer verstrekt.
Er zijn circa 120 leerlingen, verdeeld in drie klassen en een voorbereidende klasse. Het onderwijs moet gegeven worden in de Duitsche en Rumeensche taal. De leervakken strekken zich uit over het lezen, schrijven, rekenen, grammatica, goographie, vaderlandsche geschiedenis, geschiedenis der Joden, bijbel en religie. A. Z. d. J.
---

Palestina.
Een comité van Franschen, bestaande uit de heeren du Temple, Carayon—Latour, d' Aboville, Lorgerie, graaf Diebach, contreadmiraal Kerjégu enz., heeft van de regeering der porte vergunning gekregen tot den bouw van een haven te Jaffa en het aanleggen van een spoorweg van Jaffa naar Jerusalem. M. I.
---

Amerika.
De Israelit ontleent aan den Jew. Record, dat de synagogen te Baltimore, ten gevolge der afwezendheid van cultus-beambten en leden, bijna geheel ledig zijn. De voorzanger weet als practische Amerikaan daarvan zeer goed te profiteeren. Hij bidt met stoomkracht. Den dienst op Zaterdag verricht hij, met inbegrip van het Thora-lézen, in den tijd van 42 minuten!!
— Te Long Island heeft zich eene godsdienst-secto gevormd, die zich de »Kerk Gods" noemt en haar zaligheid alleen aan het Jodendom wenscht te ontleenen. De secte bestaat hoofdzakelijk uit jonge lieden. (Jew World.)
---

Australië.
Zooals de Jew. Chr. meldt, wonen in Zuid- Australiö 435 Joden, die in het bezit zijn van een synagoge en een school, die door 45 leerlingen bezocht wordt.
---

BINNENLAND. AMSTERDAM, 23 September 1875.
* De heer J. Gudendag, die als werktuigkundige een goeden naam bezit is benoemd tot hofleverancier van Z. K. H. Prins Hendrik met vergunning om 's Prinsen wapen te voeren. * Donderdag-avond jl. had de plechtige inwijding der nieuwe wetsrol, bestemd voor gebruik in de Rapenburgerstraat-synagoge, plaats. Do plechtigheid onderscheidde zich slechts in zooverre van andere dergelijken, dat de 7 illSpn door dezelfde personen gedaan werden en niet telkens anderen daarmede vereerd werden, terwijl daarbij niet 7 psalmen, maar slechts één werd voorgedragen. De opperrabbijn hield de gelegenheidsrede, waarin hij vooral deed uitkomen, dat godsdienst-onderwijs onze tabernakel is en dat van gemeentewege ook voor het godsdienst-onderwijs der burgerkinderen moet gezorgd worden. De cadeaux, bij die gelegenheid geschonken, mogen inderdaad prachtig en kostbaar genoemd worden.
* Zaterdag jl. herdacht de eerw. heer L. van Minden den dag, waarop hij 30 jaren geleden als voorzanger in de Rapenburgerstraatsynagoge in functie trad. Gewis zal menigeen den jubilaris een blijk van belangstelling gegeven hebben.
* Met genoegen vernemen wij, dat op de nationale tentoonstelling, geopend Zaterdag 11 Sept., zijn bekroond onze geloofsgenooten de hh. A. de Casseros, chronometers, gouden kruis, L. van Praag, diamantzetten, zilververgulden kruis, M. Mendes da Costa, gedroogde groenten, zilveren kruis en M. Judels, spiegellijstcu, L. K. Maju, microscopische apparaten eu Josephus Jitta, bronzen kruis. Zooals wij in een onzer vorige nommers hebben medegedeeld, heeft ook do heer J. Sequeira, niet uit finantiëel belang, maar alleen met het doel om te toonen, dat de diamantwerkers, dio inderdaad op de hoogte van het vak zijn, op ontwikkeling mogen aanspraak maken, de diamantbewerking in miniatuur voorgesteld. Dit heeft ook veler aandacht getrokken, terwijl niet weinig diamantwerkers hem hun ingenomenheid met de alleszins geslaagde onderneming hebben te kennen gegeven. De jury heeft den exposant het zilveren kruis toegekend.
De vereeniging »Weldadigheid", opgericht door eenige jongelieden alhier, hield dinsdagavond jl. in het »Café Plantage", onder voorzitterschap van den heer W. A. Willing, een algemeene vergadering tot vaststelling van de statuten en het huishoudelijk reglement. Uit die statuten blijkt, dat de vereeniging zich ten doel stelt, haar leden jaarlijks onder anderen in het bezit van een zeker aantal bons voor levensmiddelen, kleedingstukken, brandstoffen enz. te stellen, om daarmede behoeftigen te begiftigen. De contributie bedraagt slechts ƒ 1.56 per jaar en wordt ook per week geïnd, zoodat de deelname zoo gemakkelijk mogelijk is gemaakt. Daar het initiatief tot oprichting door jongelieden is genomon, vertrouwen wij, dat velen zich opgewekt zullen gevoelen, om hunne edele pogingen te ondersteunen, opdat het hun tot spoorslag zal strekken, voort te gaan op den ingeslagen weg, om weldadigheid te oefenen en fatsoenlijke behoeftigen to ondersteunen. Het bestuur bestaat thans uit de heeren E. M. Premsela, voorzitter, D. M. Premsela, secr., L. Laurier, penningmeester en J. Groenman ; terwijl de heeren W. A. Willing, Z. de Jong en M. Vissel als commissarissen fungeeren.
* Zaterdag-avond jl. hadden wij het genoegen, tegenwoordig te zijn bij de eerste groote uitvoering, gegeven door de vereeniging s Kunst en Uitspanning". Nadat door het orchest eenige nommers ten gehoore gebracht waren, werd door den president, den jongenheer S. van Praag, een kort woord tot het publiek gericht, waarin hij het .doel, dat met de oprichting der vereeniging werd beoogd, duidelijk uiteenzette. Hierna werd ten tooneele gevoerd: »Stille Jan", hetgeen door de jeugdige dilettanten, waarvan de oudste slechts 15 jaren telt, flink en vlug, tot buitengewoon genoegen der aanwezigen, werd afgespeeld. Bij herhaling werden de vortooners, de jongeheeren S. van Praag, M. Mijer, de Wolf, A. Mendes en de jongejuffr. M. van Wezel, teruggeroepen. Dezelfde eer viel ook te beurt aan de dilettanten, die »Het kind van den Huize" eveneens zeer verdienstelijk speelden. Ook daarmede wisten de jongeheeren S. Querido, J. Dribbelaar, P. Hamel en de jongejuffr. Mot het publiek aangenaam bezig te houden en meermalen de lachspieren in beweging te brengen. De heer L. Muller, onder wiens leiding de dilettanten studeerden, heeft er waarlijk eer van.
* Sedert eenigen tijd verschijnt iedere week »Do Raaf", geïllustreerd Stuivers Weekblad, uitgave van J. M. Schalekamp, Haarlem. De redacteur heeft inderdaad een zeer moeilijke taak. ledere week toch moet hij zijn blaadje, dat onder de prulletjes een eerste plaats inneemt, vullen met karikatures en anecdotes die de lachspieren der lezers in beweging brengen. Dit schijnt hem niet altijd even gemakkelijk van de hand te gaan, en wat doet nu de redacteur bij gebrek aan stof?.... Hij voert de Joden ten tooneele. In • no. 36 toch leest men: »patent (ingezonden.) »Twee joden kwamen op het Stadhuis en eischten een patent. »»Waarvoor moet je een patent hebben?" luidde de vraag: »»Voor het plegen van diefstal, mijnheer". »»Die geven wij niet af; dat weetje immers well" »»Nah, Sam", zeide de eene, what eb ik je gezeid? die houden de heeren voor haar eighen zelf!" De redacteur van »De Raaf" schijnt niet goed op de hoogte te zijn, anders zou hij hier niet krassen van Joden, die juist een patent om te stelen verlangen. De statistiek spreekt in dat opzicht niet ten ongunste der Joden; zij geven den rechtbanken niet al te veel werk. Indien de redacteur op deze wijze aardigheden meent te moeten debiteeren gelooven wij, dat hij bij het weldenkend publiek geen gunstig onthaal zal vinden en dat wij weldra weder het genoegen zullen hebben, »De Raaf" met den geliefkoosden rouwrand in de publieke organen te zien prijken.
* Ontvangen bulletin no. 2 der »internationale tentoonstelling van tuinbouw, in 1877, te Amsterdam, te houden in het Paleis voor Volksvlijt enz." Hierbij is gevoegd het ontwerp-programma voor de tentoonstelling der voortbrengselen uit het plantenrijk, bestaande in katoen, tabak, kma, meekrap, indigo, kaoutchoue (gom-elastiek) en gutha pereha, vetten, altherische oliën, plantaardige grondstoffen voor papier, granen, catechu, vanielje, rabarber en sarsaparille.
Door het »aardrijkskundig genootschap" is dr. D. J. Coster van Amsterdam afgevaardigd, om medewerking en steun aan deze tentoonstelling te schenken.
UDEN, 19 Sept. Vrijdag jl. werd de nieuwe synagoge alhier ingewijd. Nadat door den weleerw. heer J. Lehmans, opperrabbijn van het ressort, met eene korte, doch inhoudrijko rede, naar aanleiding van Deut. 6, 4, van het tot dusverre bestaande bidvertrek afscheid was genomen, werden de wetsrollen in een rijtuig gedragen, dat stapvoets naar de nieuwe synagoge reed, voorafgegaan door jeugdige in het wit gekleede meisjes met bloemkorfjes en door knaapjes met vaantjes, en gevolgd door den heer opperabbijn en de personen, die aangewezen waren, om de gebruikelijke omgangen met de wetsrollen te houden. Voor de synagoge gekomen, werden de wetsrollen onderhet strooien van bloemen naar het voorportaal gebracht. Inmiddels hadden de voorzanger, de eerw. heer J. Italië uit's Bosch, en de talrijke genoodigden zich in het keurig versierde gebouw begeven, alwaar door den voorzanger en de gemeente Ps. 95 werd gereciteeerd en door den eerste oen groot gednolto van Ps. 24
gezongen, In het voorportaal gekomen, werden na bazuingeschal door d n heer opperrabbijn do verzen 'IJI pi!£ njTtF V ïnrfi overluid uitgesproken, waarna de voorzanger het slot van Ps. 24 voordroeg. De binnendeuren der synagoge werden nu geopend en de wetsrollen naar binnen gedragen. Een der jongejuffrouwen Blijdenstein bood nu den voorzitter van hot kerkbestuur met een aanspraak in dicht den op een versierd kussen liggenden sleutel van het kerkgebouw aan, welke aanspraak door den heer M. van Saxen namens zijn schoonvader, den voorzitter, werd beantwoord. Nadat vervolgens de omgangen waren gehouden en de wetsrollen in da H. Arke gebracht, betrad de heer opperrabbijn den kf *H en hield de inwijdingsrede. Uw verslaggever stond echter te ver af, om u den inhoud daarvan te kunnen mededeelen. Hij werd, nadat Ps. 30 was gezongen, gevolgd door den eerw. heer B. Hildesheim uit Rotterdam, die dooide feestcommissie tot het houden der feestrede was uitgenoodigd. Zijne van het begin tot het einde boeiende rede maakte een blijkbaar diepen indruk op het auditorium. De inhoud is te rijk, om daarvan eene beknopte schets te leveren. Zijn thema was Israëls verleden, heden en toekomst, ook in toepassing op zijne tempels en bedehuizen. Na hem voerde de heer A. Prins, godsdienstonderwijzer der gemeente, het woord, die namens het kerkbestuur den verschillenden gevers van geschenken aan de synagoge dank daarvoor toebracht en bovendien ieder in 't bijzonder dankte voor de moeite en opofferingen, die bij zich in de eene of andere betrekking tot de synagoge had getroost. Hierop werden weder eenige liederen gezongen, eene schaalcollecte gehouden, het gebed voor den Koning en het Kon. Huis door den voorzanger en een inwijdingsgebed door den heer opperrabbijn uitgesproken, waarna de plechtigheid met Ps. 150 door den voorzanger werd besloten. Het fraaie en toch eenvoudige kerkgebouw, waarmede onder één dak een schoollokaal, een vertrek voor den onderwijzer en een kerkelijk bad verbonden is, maakt ook van buiten een aangenamen indruk. Het strokt den architect en den aannemer tot eer. Ook bij de Sabbat-godsdienstoefening fungeerde de heer Italië als voorzanger op de uitmuntende wijze, die men van hem gewoon is. Zaterdag vóór TTüü hield do eerw. heer Hildesheim op algemeen verlangen eene geimproviseerde leerrede met Num. 24, 5 tot tekst en het verband van synagoge en huis tot thema. Ook deze leerrede deed hem als een geoefend en welsprekend kanselredenaar kennen, 's Avonds vóór en den volgenden ochtend na JTTW hield de heer opperrabbijn weer eenige godsdienstige toespraken, die mot de meeste aandacht werden gevolgd. Zaterdag-avond had or van 10 des avonds tot 5£ uur in den ochtend een zeer geanimeerd bal plaats, waaraan, behalve de gasten, die Vrjjdag reeds waren aangekomen, eene menigte heeren en dames deel namen, die van heinde en verre door den spoorwagen en met rijtuig waren aangebracht. Dit bal, waarop de schoonste harmonie heerschte, werd afgewisseld door luimige voordrachten der heeren Hildesheim uit Rotterdam en Hom uit Sittard, terwijl koddige liederen met begeleiding van orkest werden voorgedragen door de heeren Hildesheim uit Boxmeer, De Vries uit Ravenstein en Andriesse uit St. Oedenrode. Lang, nog zeer lang zal dit feest in herinnering blijven bij allen, die er deelgenooten van waren.
---

