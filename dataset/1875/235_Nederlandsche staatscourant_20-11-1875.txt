OFFICIEEL GEDEELTE.
Bij Zijner Majesteits besluit van den 18den November 1875, n°. 20' is aan mr. J. J. de Vries, op zijn daartoe gedaan verzoek , met ingang van 1 December 1875, eervol ontslag verleend als griffier bij het kantongeregt te Goor. • Bij Zijner Majesteits besluit van den 17den November 1875, n°. 10, is aan de commiesen bij de directien der marine te Amsterdam en te Willemsoord D. M. Nolthenius en A. F. Sariemijn , eerstgenoemde op zijn verzoek, met den 31sten December aanstaande, wegens vergevorderden leeftijd, eervol ontslag uit dio betrekking verleend, onder toekenning van zoodanig pensioen als waarop zij zullen bevonden worden aanspraak te hebben.
---

MINISTERIE VAN MARINE.
De Minister van Marine brengt ter kennis van belanghebbenden , dat bij de marine kunnen geplaatst worden eenige sergeant-schrijvers. Aan die betrekking is boven het genot der gewone scheepsvoeding eene maandelijksche soldij van f 32 verbonden, en bij het tot stand komen der verbindtenis voor vijf jaren, geniet de belanghebbende een voorschot van drie maanden soldij. De vereischten om hiervoor in aanmerking te komen, zijn: een gezond en sterk ligchaamsgestel: een leeftijd van tusschen de 20 en 30 jaren. De kundigheden, die vereischt worden, bestaan in: 1°. het schrijven van eene schoone hand; 2°. de kennis van de gronden der Nederlandsche taal, zoodat een opstel in die taal zonder grove taal- en stijlfouten kan gemaakt worden ; 3°. de kennis van de rekenkunde, daaronder begrepen de leer der gewone en tiendeelige breuken met toepassing op het metrieke stelsel. Zij die genegen mogten zijn naar die betrekking mede te dingen , zonden daartoe vóór den laatsten dezer een op gezegeld papier geschreven verzoekschrift in aan den Directeur en Commandant der Marine te Willemsoord , en leggen daarbij over hunne geboorte-acte en een bewijs van goed gedrag, af te geven door den burgemeester hunner woonplaats. s Gravenhage, den 12den November 1875. De Minister voornoemd, Taalman Kip.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden
(19 November) zijn de beraadslagingen voortgezet over de begrooting van Nederlandsch Indie voor het dienstjaar 1876. Hoofdstuk I tot vaststelling der in Nederland te ontvangen middelen werd zonder beraadslaging met algemeene stemmen aangenomen. Bij de behandeling van hoofdstuk II betreffende de in Nederlandsch Indie te ontvangen middelen, werd in beschouwingen getreden over de opiumpacht en de landrentenheffing. De heeren Kuyper, van Loon, Fransen van de Putte, Mackay, des Amorie van der Hoeven , Nierstrasz en de Minister van Kolonies voerden hierbij het woord. Na de goedkeuring van alle onderdeelen werd hoofdstuk II der middelen met 55 tegen déne stem, die van den heer Nierstrasz, aangenomen. Daarna behandelde de Kamer de volgeude wetsontwerpen: 1°. het wetsontwerp tot wijziging en verhooging der begrooting van Nederlandsch Indie voor het dienstjaar 1874 (Hoofdstuk 1. Uitgaven in Nederland). De Minister van Koloniën beantwoorde de in het verslag der Commissie van Rapporteurs voorkomende aanmerkingen ; 2°. het wetsontwerp tot verandering der grens tusschen de gemeente Helden en Meijel; Hierover had geene beraadslaging plaats; 3°. het wetsontwerp tot vaststelling der begrooting van de Algemeene Landsdrukkerij dienst 1876; 4°. het wetsontwerp tot verhooging der begrooting van uitgaven voor de Algemeene Landsdrukkerij over het jaar 1874. De Minister van Binnenlandsche Zaken gaf de in de verslagen gevraagde inlichtingen; 5°. de wetsontwerpen tot bekrachtiging van provinciale belastingen De Minister van Binnenlandsche Zaken beantwoordde de in bet verslag gemaakte aanmerkingen. Over de wetsontwerpen betreffende de provinciën Noordbrabant, Gelderland, Zuidholland, Noordholland, Zeeland, Utrecht, Overijssel, Drenthe en Limburg, hadden geene beraadslagingen plaats. Alle deze wetsontwerpen werden achtereenvolgens zonder hoofdelijke stemming aangenomen. Bij het wetsontwerp betreffende Friesland werd in beschouwing getreden over den post voorkomende in den staat, aanwijzende de behoeften tot welker dekking de provinciale belastingen zouden moeten dienen, luidende: >i Altera tanta van door gemeentebesturen toegekende verhooging van onderwijzerstractementen en voor de aanstelling van veeartsen. De heeren Schimmelpenninck van der Oye, Btstert, van Kerkwijk en de Ministers van Binnenlandsche Zaken en van Justitie voerden hierover het woord. Het wetsontwerp werd met 39 tegen 17 stemmen aangenomen. Tegen hebben gestemd de heeren: Schimmelpenninck, van Houten, Smidt, de Jonge, Schepel, Nierstrasz, Schimmelpenninck van der Oije, van Wassenaer van Catwijck , van den Berch van Heemstede, van Kerkwijk, Bichon van IJsselmonde, van Loon, de Vries, Oldenhuis Gratama, Teding van Berkhout, Kuyper en van Baar. 6°. het wetsontwerp tot verhooging van hoofdstuk V der Staatsbegrooting voor 1«75. Hierover had geene beraadslaging plaat9; 7". het wetsontwerp tot wijziging van hoofdstuk V der Staatsbegrooting voor 1874. De Minister van Binnenlandsche Zaken beantwoordde de in het verslag opgenomen vragen. Beide wetsontwerpen werden met algemeene stemmen aangenomen; 8°. het wetsontwerp tot goedkeuring eener met de gemeente Kampen gesloten overeenkomst betreffende den verkoop van aanwassen, veroorzaakt door Rijkswerken ter verbetering van den waterweg van Zwolle naar Zee. De heer de Vries bestreed dit wetsontwerp dat door den Minister van Finantien werd verdedigd. Het werd met 31 tegen 17 stemmen verworpen. Voor hebben gestemd de heeren: de Jonge, Verheijen, Fabius, Nierstrasz, Sandbarg . Schimmelpenninck van der Oije, des Amorie van der Hoeven, van Wassenaer van Catwijck , van Ra ppard , van den Berch van Heemstede, Corver Hooft, Saaymans Vader Bichon van IJsselmonde, Kerens de Wijlre, Begram, van der Does de Willebois en Lambrechts. 9. Het wetsontwerp tot bekrachtiging van den afstand aan de gemeente Leeuwarden van : 1°. een gedeelte van den rijksweg van Leeuwarden naar de Overijsselsche grenzen in die gemeente; 2°. een driehoekig perceel grond, gelegen tusschen dezen weg en de toegangswegen naar het station van den Staatsspoorweg. Hierover had geene beraadslaging plaats; het werd met algemeene stemmen aangenomen; 10°. het wetsontwerp tot bekrachtiging van onderhandschen verkoop van het Slotervar aan de gemeente Sloten (Friesland). Da heer Wybenga opperde bezwaren tegen dit wetsontwerp, die door den Minister van Finantien werden beantwoord. Het werd met 46 tegen ééne stem, die van den heer Wybinga, aangenomen. 11°. het wetsontwerp tot wijziging van hoofdstuk VII B der Staatsbegrooting voor 1874. 12°. het wetsontwerp tot regeling der ontvangsten en uitgaven van het pensioenfonds voor burgerlijke ambtenaren over het jaar 1876;
Bei ie werden zonder beraadslaging met algemeene stemmen aangenomen. De heer de Bruyn Kops bragt, namens de Commissie tot onderzoek van het Regegeringsverslag omtrent de verrigtingen van het armbestuur over 1872, daaromtrent verslag uit. Over de conclusie zal nader ■worden beslist. Volgens een bij het Departement van Marine ontvangen telegram heeft Zr. Ms. schroefstoomschip Cornelis DirJcs, onder bevel van den kapitein-luitenant ter zee E. L. baron van Heeckeren van Walion , in den avond van den 16den dezer, Falmouth verlaten, ter opvolging zijner bestemming. Wij zijn door het Departement van Koloniën in staat gesteld tot het mededeelen van staten betreffende den Invoer der voornaamste katoenen en wollen manufacturen te Batavia, Samarang en Soerabaija, en den In- en Uitvoer der voornaamste handelsartikelen op Java en Madura , over de maand Junij 1875 en de vorige maanden van 1875 te zaaien. [Zie deze staten hierachter ]
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden, dat de Commissie, belast met het afnemen van de examens van apotheker, volgens art. 9 der wet van 1 Junij 1865 (Staatsblad n°. 59), zal zitting houden op Maandag 6 December e. k. on volgende dagen te Groningen. 's Gravenhage, 19 November 1875. Voor den Minister, De Secretaris-Generaal, Hubrecht. De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 16 Julij, 13 en 24 September 1875, opgenomen in de Staatscourant van 17 Julij, 14 en 25 September daaraanvolgende; Heeft goedgevonden : 1°. te bepalen dat, met ingang van heden, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de in die beschikkingen opgenoemde gedeelten van de gemeente W addinxveen; 2°. met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Waddinxveen, in den Achterafschen polder, op den stal, in gebruik bij J. van der Breggen Az., en kadastraal bekend sectie A , n°. 864. 's Gravenhage, den 19den November 1875. Voor den Minister, De Secretaris-Generaal, Hubrecht.
---

