NEDERLANDEN. 's GRAVENHAGE, den 21sten April 1870.
Bij Koninklijk besluit van 20 April 1870 n°. 19, is: 1°. aan J. van Baasbank, op zijn verzoek, eervol ontslag verleend als 2den luitenant bij de 4de compagnie van het 4de bataillon der voormalige 1ste afdeeling rustende schutterij in de provincie Noordbrabant : 2°. aan de na te melden officieren en auditeurs bij de schuttersraden der voormalige afdeelingen en bataillons rustende schutterij in de provincie Noordbrabant mede eervol ontslag verleend, te weten: lste afdeeling, 1ste bataillon, aan mr. C. A. D. van Molhuyzen, als auditeur bij den schuttersraad; 4de compagnie, aan H. Vergouwen Schaap, als 2den luitenant, 2de bataillon, aan mr. F. J. N. I. Ruizijn vanHagens, als auditeur bij den schuttersraad; staf, aan H. E. de Gelder, als lsten luitenant-adjudant; aan P. Ghijsens, als officier van gezondheid der '2de klasse; Cde compagnie, aan H. Vogels, als 2den luitenant; 3de bataillon, aan mr. P. F. van Cooth, als auditeur bij den schuttersraad ; 2de compagnie, aan S. P. C. A de Bruyn, als 2den luitenant; 6de compagnie, aan C. J. W. Verstraaten, als kapitein; 4de bataillon, 4de compagnie, aan F. F. J. Machen , als lsten luitenant; en aan G. de Jong, als 2den luitenant; 2de afdeeling, lste bataillon, aan mr. K. A. van Dam, als auditeur bij den schuttersraad; staf, aan A. van Genk , als officier van gezondheid der 2de klasse; 3de compagnie, aan M. J. Coopmans, als kapitein; 6de compagnie, aan D. C. Koremans, als 2den luitenant; 2de bataillon, 4de compagnie, aan W. van den Broek, als 2denluitenant; 3de bataillon, staf, aan J. T. Allebes, als officier van gezondheid der 3de klasse; 5de compagnie, aan J. Buermans, als 2den luitenant; 6de compagnie, aan W. J. H. van Swieten , als kapitein ; 3de afdeeling, lste bataillon, staf, aan G. Houben , als officier van gezondheid der 2de klasse; lste compagnie, aan A. de Kroon, als lste luitenant; 2de compagnie, aan T. Borghouts en aan J. Cras, beiden als 2den luitenant; 2de bataillon, staf, aan mr. J. O. de Jong, als 2den luitenantkwartiermeester ; 3de compagnie, aan G. D. P. S. Hubar en aan J. Rooyakker, beiden als 2den luitenant; 4de compagnio, aan F. C. Bake , als 2den luitenant; 3de bataillon, 2de compagnie, aan J. W. Giessen, als 2den luitenant; 5de compagnie, aan H. Hoezelaar, als kapitein, en ï. J. Prinzen, als 2den luitenant; 4de bataillon, aan F. W. A. van Riet, als auditeur bij den schuttersraad ; staf, aan W. Hikspoor, als lsten luitenant-adjudant, aan J. L. During, als officier van gezondheid der 2de klasse, en aan J. van Hout, als officier van gezondheid der 3de klasse; lste compagnie, aan J. Bluysen, als kapitein: aan W. A. Hoefnagels en J. C. Michielsen , beiden als 2den luitenant; 3de compagnie, aan C. J. Beynen , als kapitein; aan L. van den Boer, als lsten luitenant; aan G. van Eyk en J. G. Roymans, beiden als 2den luitenant. Bij Koninklijk besluit van den 9den April jl., n°. 6, is ten laste van den Staat pensioen verleend aan: L. Geelen, gewezen rijksveldwachter te Apeldoorn, ten bedrage van f 154 's jaars; ... ,, ,, . , . J. H. Straalman, gewezen rijksveldwachter, opziener der jagt en vissclierij te Diepenveen, ten bedrage van f 161 s jaars, en H. van Engelen, gewezen rijksveldwachter te Zevenaar, ten bedrage van f 154 's jaars; . en zulks op grond van de artt. 5 en 43 der wet van 9 Mei 1846 (Staatsblad n\ 24) zoo als zij is gewijzigd bij die van 3 Mei 1851 (Staatsblad n°. 49). Bij Zijner Majesteits besluit van den 18den April jl., n°. 9, is aan P. Kool, op zijn daartoe gedaan verzoek, eervol ontslag verleend als plaatsvervangend kantonregter te Beverwijk. Bij Zijner Majesteits besluit van den 18den April jl., n . 10, is aan S J. Hoffman, op zijn daartoe gedaan verzoek, eervol ontslag verleend als plaatsvervangend kantonregter te Vlaardingen. Bij Zijner Majesteits besluit van den 20sten April jl., n". 1, is benoemd
tot notaris binnen het arrondissement Roermond , ter standplaats "VVell, gemeente Bergen , P. H. Ribbergh , candidaat-notaris te Roermond. Bij Zijner Majesteits besluit van den 20sten April jl., n°. 2, is benoemd tot kantonregter te Edam, mr. B. D. Weyland, thans griffier bij het kantongeregt te Maarssen. Bij Zijner Majesteits besluit van den 21sten dezer, n°. 1, is de adelborst der lste klasse H. C. E. van lJsselsteyn, dienende bij het eskader in Oost-Indie, op zijn verzoek, eervol uit de zeedienst ontslagen, met den laatsten der maand waarin dat besluit te zijner kennis zal worden gebragt. Bij besluit van den 20sten dezer, n°. 14, heeft Zijne Majesteit goedgevonden den lsten luitenant F. A. A. Halverhout, van het 3de regement vesting-artillerie, gedetacheerd bij de Pyrotechnische school, op zijn verzoek, een eervol ontslag uit de militaire dienst te verleenen. Bij Koninklijk besluit van den 12den April jl. n°. 12 , is aan den heer J. G. F. Riedel, adsistent-resident van Gorontalo (residentie Menado), vergunning verleend tot het aannemen der versierselen van » Officier de 1'Instruction Publique", hem door den minister van het openbaar onderwijs in Frankrijk in naam van Z. M. den Keizer der Franschen geschonken. ♦ Bij Koninklijk besluit van den 20sten April jl., n°. 12, is met ingang van 1 Junij 1870: 1°. aan de heeren W. H. Muller en G. A. Buys, commiesen bij het Departement van Koloniën, als gevolg eener nieuwe organisatie van het dienstvak waartoe zij behooren, een eervol ontslag verleend uit hunne betrekking, met behoud van aanspraak op wachtgeld, overeenkomstig het bepaalde bij de lste alinea van art. 1 van het Koninklijk besluit van 24 Julij 1869 ( Staatsblad n°. 142); en 2°. aan den vasten bode bij genoemd Departement W. Zoetjes een eervol ontslag verleend uit'slands dienst, met behoud van aanspraak op pensioen. MINISTERIE VAN F IN AN TIEN. De Minister van Finantien heeft bij resolutie van den 7den dezer, n°. 52 , beslist, dat de palmpittenkoeken voor de toepassing van het tarief van regten moeten worden gerangschikt onder den post raap-, hennep-, lijnzaad-, papaver- en grondnotenkoelcen , bij den invoer belast met 15 cents de 100 pond.
---

BUITENLANDSCHE BERIGTEN. OOSTENRIJK.
Ten aanzien der plannen van het nieuwe ministerie is nog niets naders met zekerheid bekend geworden. Volgens een vrij algemeen verspreid gerucht zou het besloten hebben eene vergadering van notabelen uit de onderscheidene gewesten bijeen te roepen zonder vooralsnog tot de ontbinding van den rijksraad en de landdagen over te gaan. Intusschen hèeft thans de heer Rechbauer het programma openbaar gemaakt, hetwelk hij, toen hij door den graaf Potocki aangezocht werd om in het nieuw te vormen ministerie te treden, aan dezen aangeboden heeft, doch hetwelk door den graaf Potocki niet aanneemlijk gekeurd is. Dit stuk bevat negen punten, waarvan de inhoud op het volgende nederkomt: De bestaande constitutie is de onaantastbare grondslag waarop de staat berust; geene verandering mag daarin gebragt worden dan langs den door de constitutie zelve voorgeschreven weg en door de grondwettig daartoe geroepen magten. Elke inbreuk op de constitutie zou eene regtsschennis zijn, die de noodlottigste gevolgen kon hebben. Ter versterking van het constitutionele stelsel wordt wijziging der staatsgrondwet betreffende de rijksvertegenwoordiging vereischt, in dien zin dat een volkshuis door regtstreeksche verkiezingen gevormd en het Heerenhuis in een landen-huis veranderd worde. Wat aangaat de betrekking der onderscheiden gewesten tot het Rijk moet de grondwettig gewaarborgde staatsregtelijke eenheid der in den rijksraad vertegenwoordigde koningrijken en landen streng gehandhaafd worden. Alle pogingen om daarin wijziging te brengen, hetzij opgrond van vermeende historische regten uit vroeger eeuwen (gelijk het herstel der Boheemsche Kroon) hetzij op grond van nationale aanspraken, zijn volstrekt verwerpelijk. De grondwettig gewaarborgde autonomie der onderscheiden landen moet niet alleen gehandhaafd, maar in den geest tener verstandige decentralisatie uitgebreid worden. Om de onderscheiden volksstammen tevreden te stellen is de uitvaardiging eener liberale wet op de nationaliteiten noodzakelijk, waarbij aan iedere nationaliteit volledige vrijheid tot ontwikkeling van hare
taal en eigenaardige zeden, en bescherming tegen onderdrukking door andere verzekerd worde, met handhaving altoos ten behoeve der Duitsche nationaliteit van die hoogere positie, ivelke haar op grond der geschiedenis en van haar aantal, hare beschaving en haar vermogen toekomt. Ten opzigte der betrekking van den staat tot de kerk is volledige souvereiniteit van den staat ook over de kerk , voor zoo ver deze ook in het burgerlijk gebied ingrijpt, volstrekt noodzakelijk, vooral met het oog op hetgeen thans in Rome plaats heeft. Dus moeten de reeds uitgevaardigde confessionele wetten gehandhaafd, het concordaat geheel afgeschaft, en het burgerlijk huwelijk verpligtend gesteld worden. Tot herstel van het evenwigt in de staatshuishouding wordt vermindering der uitgaven voor het leger vereischt, hetgeen alleen door het allengs voorbereiden der invoering van het militiestelsel kan geschieden. Wat de buitenlandsche politiek betreft vorderen de belangen des rijks gebiedend de handhaving van den vrede, en dus onthouding van allo storende bemoeijenis met de Duitsche aangelegenheden; bestrijding der Russische woelingen in de Slavische landen, en aankweeking van vriendschappelijke betrekkingen met Pruissen en Italië. Ten slotte zegt de heer Rechbauer ten aanzien der in de eerste plaats te nemen maatregelen, dat van de dadelijke ontbinding des rijksraads en der gezamenlijke landdagen bij de tegenwoordige nationale en clericale woelingen slechts zeer onzekere uitkomsten te wachten zijn, weshalve hij zou aanbevelen om voorloopig in die landen, welker afgevaardigden den rijksraad verlaten hebben, de landdagen tot het verkiezen van nieuwe afgevaardigden bijeen te roepen, en de ontbinding van de omstandigheden te laten afhangen. DUITSCBLAND. De lialfofficiele Provinzial Correspondenz berigt dat de opening van het tolparlement op den 21sten dezer door den minister Delbrück zal geschieden, daar de bondskanselier graaf Bismarck door ziekte hierin verhinderd wordt. Volgens bijzondere berigten is de graaf von Bismarck te Yarzin door do geelzucht aangetast en is zijn gewone geneesheer uit Berlyn derwaarts ontboden. Naar de dagbladen melden heeft de Noord-Duitsche bondsraad zich in zijne laatste zitting met eeno vrij teedere quaestie moeten bezig houden. De regering van Schwarzburg-Rudolstadt had namelijk de kennisgeving ingezonden dat zij zich voorloopig buiten staat zag om de matriculaire bijdrage voor de bondsuitgaven te betalen, vermits de Scliwarzburger landdag onlangs de verhooging van belastingen, welke door de regering voorgesteld was om aan hare verpligtingen jegens den bond te kunnen voldoen, verworpen had, op grond dat naar zijn inzien de bijdrage uit de vorstelijke domeinkas geringer was dan het land regt had te vorderen. De bondsraad heeft aan zijne regtskundige commissie het onderzoek dezer zaak opgedragen. F R A N K R IJ K. In do eergisteren gehouden zitting des Senaats is de discussie over de artikelen der nieuwe constitutie aangevangen en gevorderd tot art. 25. De eerste 24 artikelen zijn aangenomen, doch niet zonder wijziging, en na eene discussie die bij wijlen warm en belangrijk werd. Art. 13, hetwelk den Keizer verantwoordelijk aan het volk verklaart en hem het regt geeft om een beroep op het volk te doen wanneer hij dit noodig acht, is zonder discussie en met gejuich aangenomen. Op art. 14 was een amendement voorgesteld, strekkende om te bepalen dat de maires en hunne adjuncten door den Keizer benoemd en uit de leden van den gemeenteraad gekozen worden, terwijl de voordragt de geheele zaak van de benoeming der maires aan de gewone wetgeving te regelen laat. De minister Ollivier verdedigde de voordragt op dit punt; hoewel instemmend met het gevoelen dat de benoeming der maires door het gouvernement dient te geschieden, achtte hij raadzaam hiervan geene grondwetsbepaling te maken, maar de geheele zaak te regelen bij eene wet, welke met minder moeite te veranderen zou zijn zoo dikwerf zulks door de veranderende tijdsomstandigheden noodig mogt worden. Eene hierbij door den minister afgelegde verklaring, dat het kabinet even zeer tegen de verwezenlijking der dwaze denkbeelden van zekore heethoofden was als tegen de reactie, werd levendig toegejuicht. Daarop is het amendement met 97 tegen 24 stemmen verworpen. Op art. 14 was een ander amendement ingediend, strekkende om den Keizer uitdrukkelijk bet regt toe te kennen tot het afkondigen van den staat van beleg in een of meer departementen. Hierop werd namens de commissie van rapporteurs de aanmerking gemaakt, dat dit regt reeds in andere bepalingen der nieuwe constitutie opgesloten lag; vervolgens is het amendement door den voorsteller ingetrokken. Over art. 24, betreffende de benoeming van de leden des Senaats, is eene belangrijke discussie gevoerd; hare uitkomst was niet in den geest van het parlementaire regeringsstelsel, maar toonde dat de Senaat zijne zamenstelling zoo veel mogelijk onafhankelijk wilde houden van ministerien , afwisselende zoo dikwijls de meerderheid in de volks vertegen*woordiging verandert. Aan dat artikel was door de commissie van rapporteurs eene lijst toegevoegd, aanwijzende uit welke klassen van personen de senaatsleden door den Keizer zouden moeten worden gekozen ; bij nadere overweging had zij , in overleg met de ministers, die lijst van kategorien geschrapt, bevindende dat de aanwijzing der benoembaren of te ruim werd om eenigen waarborg voor eene goede keuze op te leveren, öf zoo eng dat zij uiterst geschikte personen zou uitsluiten; daarentegen had de commissie gemeend, als waarborg voor eene goede keuze, eene nieuwe bepaling in de plaats der kategorien te moeten stellen , de bepaling namelijk dat de benoeming van senaatsleden door den Keizer moest worden gedaan in rade van ministers. Deze bepaling is, tegen den wensch des bewinds, door den Senaat met 63 tegen 40 stemmen verworpen , maar de schrapping der kategorien is goedgekeurd. — In de gisteren gehouden zitting des Senaats is door den heer Ollivier, in antwoord op eene interpellatie, gezegd dat al wat de afkondiging en opheffing van den staat van beleg in eenig deel des lands betreft, bij de bestaande wet geregeld is en een onderwerp der gewone wetgeving blijft. Daarna is een amendement, volgens hetwelk de voorzitter des Senaats niet meer door den Keizer benoemd maar door de vergadering zelve verkozen zou worden, in discusssie gekomen en verworpen.
Van het slot dezer senaatszitting vinden wij nog geen berigt in da Parysche dagbladen van gisteren. __— De einduitkomst van de langdurige beraadslagingen der linker zijde over het plebisciet is een tegen hetzelve gerigt manifest, hetwelk slechts door zeventien volksafgevaardigden en dagbladschrijvers is onderteekend Het gematigde en parlementaire deel der linkerzijde heeft dat werk van de revolutionaire linker zijde afgekeurd. — De zakelijke inhoud der nota van het Fransche gouvernement betrefende het concilie, welke onlangs door den sedert afgetreden minister Daru aan den Franschen gezant bij zijnen terugkeer naar Home is medegegeven, wordt thans door de Augsburgsche Allgemeine Zeituiig medegedeeld. Zij verzoekt deels wijziging en deels verwerping der aan het concilie voorgedragen canones en stelregelen betrekkelijk de inrigting der Kerk, dewijl die canones het burgerlijk gezag aan het kerkelijke ondergeschikt willen maken en de grondslagen van het hedendaagscli staatsregt zouden aantasten. Indien zoodanige stelregelen met het hooge gezag der kerkvergadering, en welligt ook met het onfeilbaar verklaarde gezag van den Paus, wierden vastgesteld, zou er, zegt de nota, denkelijk in de burgermaatschappij strijd tusschen de regeringen de gemoedelijke katholieken, en gewis strijd tusschen den Staat en de Kerk ontstaan , tot blijdschap enkel voor de vijanden der godsdienst. Op die gevolgen meent het Fransche gouvernement waarschuwend, en onder eerbiediging van de vrijheid der kerkvergadering, te moeten wijzen, eer het te laat is en de bedenkelijke besluiten onherroepelijk genomen zouden zijn. Volgens een berigt van de Londenscho Times is de boven gemelde nota thans officieel aan het hof van Rome medegedeeld en overhandigd. SPANJE. Een dagblad van Madrid , de Imparcial , berigt dat de nabestaanden van wijlen Don Henrique de Bourbon weigeren de som van 30,000 francs aan te nemen , welke de hertog van Montpensier hun als schadevergoeding zou moeten betalen naar het vonnis hetwelk door den militairen regter in zake van het bekende duel is uitgesproken. Bij dat vonnis was verder aan den hertog als straf de verpligting opgelegd om gedurende eene maand op eenen afstand van de plaats des tweegevechts te blijven. Ter voldoening daaraan heeft hij zich uit Madrid naar Sevilla, zijne gewone verblijfplaats, begeven , met het voornemen om na het verstrijken eener maand weder te Madrid te komen en er voor zijne candidatuur werkzaam te zijn. De aanhangers des hertogs verzekeren dat zijne kans op de kroon door het zoo noodlottig afgeloopen duel en vooral door het daarover gevoerde regtsgeding, eer toegenomen dan verminderd is, en dat in de Cortesvergadering vele progressisten en unionisten, te zamen eene meerderheid uitmakend, thans voor zijne troonsverheffing gestemd zijn ; deze zou thans ook gewenscht worden door den Regent Serrano, welke gaarne van zijne zware taak zou willen ontheven worden , alsmede door den president-minister Prim , die eindelijk de hoop op het vinden van eenen anderen en beteren candidaat zou opgeven. ITALIË. Volgens een bij L'Univers ontvangen schrijven uit Rome van 15 April behoorde eene verdaging van het concilie van Junij tot October steeds tot de mogelijkheden, maar was er niets zekers dienaangaande bekend. Een ander katholiek dagblad, het Journal de Bruxelles, heeft een schrijven uit Rome van den 15den ontvangen, waarin het volgende voorkomt: » Er zijn drie brochures die hier thans opzien baren; zij zijn tegen het vaststellen der onfeilbaarheidsleer gerigt, en brengen alle gemoederen in beweging; van eene is de schrijver bekend; door wie de andere geschreven zijn is een onderwerp van gissingen. De eerste is van mgr. Hefele, den bisschop van Rottenburg in Zuid-Duitscliland; de tweede wordt toegeschreven aan den cardinaal Schwarzenberg, aartsbisschop van Prag; de derde zou, naar men denkt, het werk zijn van den cardinaal aartsbisschop van Weenen. is Morgen houdt do commissie voor de geloofszaken zitting om den uitslag der stemmingen, door het concilie in het comité-generaal van verleden Dingsdag gehouden, in overweging te nemen, en inzonderheid de aanmerkingen, daarbij ingebragt door de 83 concilieleden die, terwijl zij voor de voordragt betrekkelijk de geloofszaken stemden. een of ander voorbehoud aan hunne stem verbonden hebben. » Hier wordt steeds verzekerd dat er op 24 April eene publieke zitting van het concilie zal worden gehouden; op den volgenden dag zou, naar verzekerd wordt, de discussie over de voordragt tot vaststelling der onfeilbaarheidsleer aanvangen ; doch dit is nog geenszins stellig te zeggen." In een schrijven uit Rome van den 15den zegt de correspondent der Londensclie Times: »Er is nog geene officiele aankondiging gedaan van eene publieke zitting der kerkvergadering. Het aantal concilieleden van de oppositie, die voor de voordragt betrekkelijk geloofszaken hebben gestemd juxta modum, gelijk het reglement zegt, dat is onder eenig voorbehoud of protest, is vier en tachtig. Dat is een ruimschoots toereikend aantal om te beletten dat de voordragt gezegd worde met zedelijke eenstemmigheid aangenomen te zijn. Uit dien hoofde zal er in het comité-generaal van aanstaanden Dingsdag eene poging bij het concilie worden godaan om tot meer volledige eenstemmigheid tusschen de oppositie en de meerderheid te geraken. Indien deze poging gelukt, zullen er eerstdaags besluiten der kerkvergadering in publieke zitting door den Paus af te kondigen zijn. Thans ontbreekt het daaraan nog; en in de daad is de lang verwachte dag der publieke zitting tot afkondiging van besluiten nog even ver af als ooit." TURKVE. Te Berlyn wordt verzekerd dat do Porte hare toestemming tot de ontworpen hervorming van het regtswezen in Egypte, waardoor de aloude capitulatien daar te lande vervallen zouden, wil geven, mits die hervorming zoo worde gewijzigd, dat zij overal in het Turksche rijk zou kunnen worden toegepast. — De Grieksche patriarch te Konstantinopel heeft, terwijl hij protesteerde tegen de afscheiding der Bulgaarsche kerkgemeenten , als zijnde eene inbreuk der Porte op het zelfbeheer der kerk in louter geestelijke zaken, daarbij toestemming verzocht tot het beleggen van een oekumenisch concilie ter vereffening van het geschil tusschen de Bulgaarsche christenen en den patriarchalen stoel van Konstantinopel.
— Volgens berigten uit Konstautinopel van den 8sten waren de hoofden van het afgescheiden deel der Armenische kerkgemeente werkzaam om de toetreding van al de andere Armeniers te verkrijgen. De gelastigde van den Paus, mgr. Pluym, zocht zulks door eene gematigde houding te verhoeden, en had do uiterste dwangmiddelen der Kerk nog niet te baat genomen om de gehoorzaamheid aan den Roomschen Stoel te herstellen. BELGIË. De voordragt der regering tot invoering van een algemeen briefport van 10 centimes, tot afschaffing der belasting en invoerregten op zout en visch, en tot verhooging dor belasting op de sterke dranken, is door de centrale afdeeling der Belgische Kamer van Vertegenwoordigers met zes stemmen goedgekeurd, terwijl het zevende lid der commissie zich onthield van te stemmen. Daar in verscheiden gemeenten door het plaatselijk bestuur, in het belang der stedelijke kas, voorschriften zijn gemaakt welke de strekking hebben om den handel in visch te belemmeren en om den prijs van dat artikel te verhoogen, is door de commissie eene bepaling aan het wets-ontwerp toegevoegd, welke alle voorschriften van zoodanigen aard verbiedt. Da zoutzieders, die in Belgie tot nu toe bescherming tegen de buitenlandsche mededinging genieten , vreezen door de afschaffing van alle regten op het zout groote schade te zullen lijden. Met de regering is de commissie van oordeel geweest dat zulks een onvermijdelijk gevolg ■der voorgenomen hervorming zou zijn, maar dat door zekere bepalingen, aan het wets-ontwerp toe te voegen, eenige tijdelijke tegemoetkoming aan die industrie verleend diende te worden. In de voorgestelde bepalingen betrekkelijk den accijns op het gedistilleerd worden eenige kleine wijzigingen door de commissie voorgeslagen ; maar tegen de verhooging zelve van dien accijns heeft zij geenerlei bedenking; zij zegt in tegendeel: »Ter verzekering van het linantieel evenwigt dient de schatkist eene vergoeding te ontvangen voor de inkomsten die zij door deze hervorming zal verliezen. Het gouvernement wil die vergoeding vinden bij de regten op de vervaardiging en op den invoer van alkohol. Ontegenzeggelijk is de belasting op den alkohol, zelfs wanneer zij veel hooger wordt gesteld, meer doelmatig, redelijk -en billijk, dan die belastingen, welke zij zou moeten vervangen. Er kan in zekere mate worden gezegd dat de verhooging der belasting op den alkohol gewenscht wordt door al diegenen, welke de verwoestende werking van het misbruik van sterken drank onder onze arbeidende volksklasse bejammeren; en indien de hoop zich verwezenlijkt dat het verbruik van sterken drank door de verhooging der belasting zal afnemen , zal er aan de heilrijke uitwerkselen dezer hervorming een van oneindig groot gewigt toe te voegen zijn." ZUID-AFRIKA. De gisteren vermelde dood van Moshesh of Mozes, het hoog bejaarde •opperhoofd van den inlandschen volksstam der Basuto-kaffers, is eene gebeurtenis van eenig gewigt voor de toekomst van Zuid-Afrika en van de oud-Hollandsche gemeenebesten aldaar. Reeds was met eene vroegere brievenmaal het berigt van het naderend uiteinde van Moshesh ■ontvangen; de Standard , een Engelsch dagblad van de Kaapstad, zegt in zijn nommer van 17 Maart: » Moshesh, de bekwaamste onder al de inlandsche opperhoofden van Zuid-Afrika, ligt op zijn doodbed Hij heeft het oppergezag nedergelegd ; •en Letsen, zijn oudste zoon, is in zijne plaats tot opperhoofd verkozen. Moshesh is eens in de gelegenheid geweest om een Engelsch leger in de pan te hakken; doch hij achtte het beter gebruik van deze gelegenheid te maken om aanzoek om herstel des vredes te doen ; immers, zeide hij, »indien ik deze duizenden dood, zal de groote Koningin aan de overzijde der zee tien malen zoo vele duizenden zenden om mij te dooden )j Moshesh had door zijne bekwaamheid en beleid veel zedelijken invloed bij de inlanders verworven , en daardoor zijne magt vergroot; zijn opvolger Letsen zal nooit zoo veel magt hebben als zijn vader; hij aanvaardt het gezag terwijl zijn land onder het Britsche beschermheerschap staat: en een opperhoofd in Britsch Basuto-land, zoo als zijn gebied thans heet, zal enkel in naam het opperhoofd zijn. Doch heeft Moshesh het gezag verminderd aan zijnen zoon overgedragen, hij kan zich troosten met de gedachte dat de Basuto's thans welvaart genieten en tevreden zijn." De bevolking van oud-Hollandsche afkomst, die zich door verhuizing naar het binnenland aan het Britsche gezag heeft onttrokken, oordeelt veel minder gunstig over Moshesh, dan de Engelschen ; zij werd herhaaldelijk door zijne sluwe tegenstreving gedrongen om de wapenen tegen hem op te vatten; en toen zij hem overwonnen had, verloor zij de vruchten der zege gedeeltelijk, daar Moshesh beschuttino- zocht en vond onder het beschermheerschap van de Engelschen. TELEGRAPHISCHE BERIGTEN. Parys , 20 April. Bij de voortzetting der beraadslaging over het Senaatsconsult heeft de heer Ollivier gezegd dat de regering, zoo zij bij de stemming over het plebisciet zegeviert —iets waaraan niet te twijfelen viel — steeds zonder te aarzelen of moede te worden voorwaarts zal streven. Hij bragt hulde aan de liberale gevoelens des Keizers, en eindigde met te zeggen dat de zegepraal der constitutionele vrijheid in Frankrijk niet alleen voor het Keizerrijk maar ^oor de geheele natie eene zegepraal zal zijn. De Senaat heeft daarop de nieuwe constitutie eenstemmig aangenomen en zich tot den Donderdag na de stemming over het plebisciet verdaagd. Parys , 20 April. Het manifest der linker zijde is door 17 afgevaardigden onderteekend, en geeft den raad om i)f het plebisciet te verwerpen öf in het geheel niet te stemmen. Daarin wordt gezegd dat de nieuwe constitutie niet berust op hot beginsel dat het land zich zelf moet regeren, maar de verderfelijkste voorregten van het persoonlijke gouvernement bestendigt, alsmede dat de natie , door het plebisciet aan te nemen, afstand zou doen van hare regten. De onderteekenaars \an het manifest verklaren dat zij tegen het plebisciet zullen stemmen. Madrid , 20 April. De Cortes hebben de wet, vaststellende liet contingent voor het leger, met 148 tegen 37, en de wet houdende bepalingen tot verzekering der openbare orde met 156 te^en 27 stemmen aangenomen.
Florexce , 20 April. De Italië berigt, dat de commissie der Kamer van Afgevaardigden voor de finantiele aangelegenheden wijzigingen voorstelt in de met de Nationale Bank gesloten overeenkomst. Zij zou verlangen dat men zich bepaalde tot het opnemen bij de bank van 122 millioen, op onderpand van obligatien op de kerkelijke goederen, terwijl ten aanzien der reeds bestaande schuld van 378 millioen geene verandering gemaakt en het commissieloon der bank verminderd zou worden. Dit berigt schijnt bevestiging te behoeven. Weenen, 19 April. De Koningin Maria van Napels is hier aangekomen en heeft in het Keizerlijk paleis haren intrek genomen: de Koning wordt eerstdaags hier verwacht. Wegens het overlijden der Hertogin van Berry is een hofrouw van twaalf dagen verordend. München , 21 April. Heden is door den minister van binnenlandsche zaken bij de Tweede Kamer een ontwerp van kieswet ingediend, gegrond op het stelsel van regtstreeksche verkiezing met geheime stemuitbrenging. St. Petersburg, 19 April. Het Duitsche dagblad van St. Petersburg behelst heden een tweede artikel over de Oostzee-provincien en ontwikkelt daarin het onderscheid tusschen het burgerlijke en het staats-regt. Het betoogt dat het eerste steeds een meer duurzaam karakter moet hebben, het laatste daarentegen in voorkomende gevallen voor het staatsbelang behoort te wijken. Kopenhagen , 19 April. De Koning heeft aan den minister van oorlog generaal Raeslöff het gevraagde ontslag verleend. De president van den ministerraad is voorloopig met de leiding van het departement van oorlog belast. Washington, 20 April. Het opperste geregtshof heeft thans beslist dat de wet, waarbij aan het papiergeld gedwongen koers wordt verzekerd, niet toepasselijk is op contracten, voor de uitvaardiging dier wet aangegaan. New York, 20 April. Goud-agio 13 3 / 4 .
---

