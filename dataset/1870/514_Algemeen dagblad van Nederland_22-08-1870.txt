FRANKRIJK.
BUITENLAND.
De uitgifte van het Parijsche dagblad le Gentre Gauche is op bevel van de militaire overheid gestaakt. Een Duitsch officier heeft bij de Sjiicherer hoogte twee Fransehe brieven gevonden, één van een moeder aan haar zoon, en één van een soldaat aan zijn zuster, die evenwel onvoltooid is gehleven. De moeder schrijft aan haar zoon: //Ik heb uw brief ontvangen, en gezien, dat gij te Forbach zijt en spoedig met den vijand slaags zult raken om het bedreigde vaderland en den bedreigden godsdienst te verdedigen. Hoeveel verdriet ik en uwe zusters ook hebben, dat gij in gevaar verkeert, wij troosten ons met de hoop u weder te zien, want niet allen komen om in den oorlog en de Franschen strijden thans voor een rechtvaardige zaak, terwijl de Pruis een rooveroorlog voert; hij wil landen veroveren en zijn godsdienst anderen volken opdringen. God zal hem ten val brengen, Hij zal u de zege geven. Intusschen willen wij bidden voor u en voor het vaderland, voor den keizer en voor het heele leger. Bidt gij ook dagelijks, vergeet het niet, denk vooral aan Hem vóór den slag, wanneer gij in het vuur zult komen. Hij helpt, want Hij is ook de God der veldslagen.” In den anderen brief schrijft de broeder aan zijn zuster, dd. 6 Augustus: „Wij hebben nu al twee veldslagen gehad en 50 a 80 man verloren. Wij hebben als goede zouaven gestreden. Wij hebben nu reeds over de 600 gevangenen en hebben hem (den Pruis) nu al tweemaal geslagen, zoodat hem de moed in de schoenen gezakt is, en wanneer wij zoo voortmaken dan kunnen wij den 15 Augustus wel te Berlijn zijn. En wij hebben nu al twee steden (Saarbrücken) genomen, waarin wij wonen; maar, zuster, wij zijn allen zoo zwart als de duivel; ik kan je zeggen dat het geen gekheid is.” Talrijke benden wilde zwijnen en wolven, door het geweervuur en het geschut van Woerth en Saarbrücken uit de bosschen van Lotharingen en den Elzas verjaagd, zijn thans in de Ardennen verschenen. De wilde dieren vluchten verschrikt voor den wreedaardigen oorlog. Men heeft op verschillende plaatsen klopjachten ingericht. In éen keer werden 15 wilde zwijnen gedood. De heer Ollivier is met zijne gemalin voor eenige dagen te Culoz gezien, van waar zij zich naar Italië zouden begeven. Hunne reis naar het buitenland, onder de tegenwoordige omstandigheden, zegt de Ternes, wordt sterk afgekeurd. In een Fransch blad leest men: „In den omtrek van Saarbrücken zijn den lilden dezer nog over de honderd lijken uit het laatst aldaar gehouden gevecht gevonden. Wegens de ondragelijke lucht, die hierdoor verspreid werd, hebben de ingezetenen zelf handen aan ’t werk geslagen om ze te begraven. De meesten waren blijkbaar geplunderd, velen zelfs verminkt, sommigen naakt uitgekleed. Er zijn reeds eenige personen gearresteerd, bij welke men voorwerpen heeft gevonden, die blijkbaar van de gesneuvelden afkomstig zijn. „Op denzelfden dag, toen die personen gevankelijk werden weggevoerd, was er een transport Fransehe krijgsgevangenen aangekomen. Terwijl de nieuwsgierige menigte rondom die militairen geschaard stond, drong een meisje naar een der officieren en verzocht hem in ’t Fransch, haar een zijner épauletten te verkoopen, die zij ter gedachtenis wil bewaren. Toen de officier aan haar wensch gehoor had gegeven, maakte de vrijmoedige koopster de épaulet op haren schouder vast, hetwelk een algemeen gelach te weeg bracht, en meende nu door het volk heen te stappen, om zich uit de voeten te maken. Maar een der gendarmes had opgemerkt, dat zij den officier iets in ’t oor had gefluisterd, en daar hem dit verdacht toescheen, hield hij haar tegen. Zij trachtte zich los te wringen, maar dit hielp niet: zij moest mede. En wal bleek nu? Dat de onbekende schoone een verkleed Fransch officier was, die door zijne vermomming gelegenhe d had gezocht en gevonden, om den ander iets meetedeelen, wat nu juist de Pruisen niet behoefden te weten. Het spreekt van zelf, dat hij meteen op de reis naar de Duitsche I vesting werd medegenomen.”
---

Het „incident’ te Groningen.
Eerbied voor de rechterlijke macht is, naar mijne in- i nige, ongeveinsde overtuiging, een der hoeksteenen van de maatschappelijke orde. Maar daarom juist acht ik het wenschlijk, om alles te vermijden en te verwijderen, i wat daaraan afbreuk kan doen en alzoo, vooral, wat het vertrouwen op ’• rechters onpartijdigheid kan verzwakken. Eerbied, afgedwongen door ambts- of beroepseeden of strafbepalingen, is een ijdel vertoon. Zal hij in waarheid zijn een hoeksteen der maatschappelijke órde, dan moet hij op betere grondslagen rusten. Mr. A. F. Jongstra. Zoolang het hoogste woord aan de wapenen is; zoolang de alvernielende krijg twee groote volken op het slagveld drijft en duizenden dooden en gekwetsten kost, zoolang pleegt ook in naburige landen, waar men de wisselende kansen met spanning volgt, zelfs voor gebeurtenissen, die in gewone, rustige dagen de algemeene aandacht trekken, zekere onverschilligheid te heerschen. Dat verschijnsel is even treurig als natuurlijk. Wij gelooven dan ook, dat ’t de taak der pers is, het publiek in zulke dagen niet alleen eene welkome afleiding te verschaffen, maar tevens al datgene te releveeren wat zonder gevaar voor een gezond publiek leven, ook in dagen van oorlog en verwarring, niet onopgemerkt mag voorbijgaan. Tot dien laatsten kring van feiten en gebeurtenissen nu behoort de zonderlinge „gratie” van den heer B. Rotgers te Groningen. Na gedurende 15 maanden, onder den smet van een onteerend arrest, in de strafgevangenis te Leeuwarden te hebben gezucht, na gedurende 15 maanden onschuldig aan al de folteringen der kerkerstraf te hebben blootgestaan, blijkt het, dat de geruchten, die reeds in den aanvang liepen, niet gelogen hadden; blijkt het dat een onschuldige veroordeeld was. Zonder eenige schadeloosstelling wordt de ongelukkige thans in vrijheid gesteld, „van den smet der eerloosheid Ontheven”, en naar huis gezonden, met de opbouwende overtuiging, „dat de rechterlijke macht zich heeft vergist”. Niet zonder reden heeft eene levendige verontwaardiging zich in de noordelijke provinciën geopenbaard. Algemeen betreurt men er een voorval, dat ’t gezag der rechterlijke macht op nieuw gevoelig schokt, en de menschelijke zwakheid en feilbaarheid met schelle kleuren in ’t licht plaatst.Maar niet alleen de feilbaarheid der rechters, ook de gebreken onzer wetgeving springen helderder dan ooit in ’t oog. Is het niet of juist de preventieve gevangenis een ernstig, grondig, veelzijdig onderzoek belemmert? Is het niet, of juist datbarbaarsche, onmenschelijke rechtsmiddel, ’t welk de justitie waarborgt tegen ’t ontsnappen van haar prooi, hare energie verlamt, haar terughoudt van eene grondige instructie, en tot arresten leidt, die ’t crediet en den goeden naam van een gerechtshof ontzaggelijk benadeelen? Welke waarde bezit die preventieve gevangenis, zoo het keerjop keer al overtuigender blijkt, dat zij alleen dient om rustige burgers te kwellen, onschuldigen in den gevangenis te werpen, en aan eene enkele kaste van lieden eene gruwelijke macht te schenken, die ontwijfelbaar niet meer is van onzen tijd? Er bestaat echter meer.
De rechterlijke macht heeft gedwaald. Ook bij de beste wet, bij de beste instructie, na het grondigst, het strengst, het ijverigst, het eerlijkst onderzoek blijft dat mogelijk. Zou bij toeval het mandaat van rechter of raadsheer de menschelijke zwakheid en feilbaarheid elimineeren? Waarom echter bevat de wet, die zoo streng, zoo wreedelijk straft, waar zij schuld meent te betrappen, geene bepalingen voor ’t geval zij de onschuld blijkt gekastijd te hebben? Waar zij de deuren harer gevangenis voor een slachtoffer harer kortzichtigheid moet openen? Is het genoeg, tegen zoo iemand te zeggen: „De ellendige, onteerende behandeling, waaraan gij hebt blootgestaan; de rampen, waarmee uwe veroordeeling uw gezin, uwe oude moeder, uwe arme vrouw, uwe hulpelooze kinderen, uwe zusters, uwe broeders heeft getroffen, dat alles kunnen wij niet helpen... Wij hebben ons vergist. Want bij alle togadeftigheid, bij al onzen kreukeloozen ernst, bij al onze schuldelooze aanmatiging, zijn ook wij, rechters, arme, zwakke menschenkinderen. Komaan, gij zijt vrij! Gij moogt huiswaarts keeren, naar uw vereenzaamde woning, uw verwoest geluk, uw verstorven reputatie. Vijftien maanden hebt ge onschuldig in den kerker gezucht. Eilacy! ’t Is jammer; maar wat kunnen wij er aan doen? Wees blij en verheug u, goede man, dat uwe ellende althans niet langer duurde!” Moest de wet zoo iemand, die door de schuld harer dienaren, in zijne dierbaarste belangen is gekrenkt, geene schitterende satisfactie schenken ? Moest
zij niet bevelen, dat ’t vonnis of arrest, waarbij hij wordt ontslagen van alle rechtsvervolging, waarbij de smet van eerloosheid wordt teruggenomen, waarbij zijne onschuld en de dwaling zijner rechters wordt erkend, de ruimst-mogelijke publiciteit erlange door gansch den lande, tot een waarschuwend exempel? En — last not least! — moest zij niet de schade, ’t nadeel, moreel en finantiëel door de onverdiende veroordeeling geleden, door eene ruime, eene koninklijke schadeloosstelling trachten te vergoeden? Moest zij niet door eene onbekrompen, zoonoodig individuëele tegemoetkoming der gedwaald hebbende rechters, de herhaling van zulke gruwelijke misslagen trachten te voorkomen ? Er bestaat over al die vragen maar ééne stem. Ieder, zelfs de justitie, erkent dat de strenge, draco-: nische wet, in dit opzicht vooral, eene droevige leemte toont — eene leemte, die meer dan eenige andere ons dagelijks kwelt, ons dagelijks verontrust, ons dage-t lijks meer het goed recht komt bevestigen van hen, die niet moede worden op partiëele herziening on-1 zer wetgeving aan te dringen. Het publiek geweten is te Groningen wakker geschud. De pers heeft gesproken, eerlijk, waardig gesproken, en reeds opent — ’t is veel in deze felbewogeil dagen! — de particuliere liefdadigheid hare milde hand. Uit eigen krachten wenscht men den armen Rotgers schadeloos te stellen voor ’tgeen hij onverdiend heeft geleden. Men wil hem daardoor toonen, dat men zijn pijnlijken toestand begrijpt, dat men medelijden koestert met zijn noodlot. Dat is schoon, dat verdient aller lof en toejuiching. Maar het moest niet noodig zijn. De hand, die wonden slaat, moest ook genezen kunnen; de macht, die den burger in ’t verderf kan storten, moest hem ook op kunnep heffen van zijn val, zoo het blijkt, dat zij of misbruik iheeft gemaakt van hare kracht, óf wel, te goedef trouw on het dwaalsDoor is eeraakt.
Wij leven nu eenmaal in een tijd van kritiek: Niets of niemand ontsnapt daaraan. Ook de rechterlijke macht moet zich aan de uitspraak van ’t publiek geweten onderwerpen. Dat is nu eenmaal niet anders. De tijden van blind gezag zijn voorbij. Een toga, een bef en een baret schenken hem, die ze draagt, per se geen prestige meer- Om aanspraak te maken op den algemeenen eerbied, moet men dien eerbied in onze dagen verdienen. Nog altijd nu munt onze rechterlijke macht uit door hoedanigheden, die haar aanspraak zouden schenken op dien eerbied. Mogen de gebreken, die haar aankleven, en waarop in den laatsten tijd zoo vaak en met zooveel nadruk is gewezen, allengskens worden opgeheven, opdat het oud vertrouwen zich onverzwakt^ maar op degelijker grondslag, handhave! Maar dat een verstandig minister van justitie dan tevens slechtej, verouderde wetten, zoo ze niet door beteren weet te vervangen, althans in dien geest wijzige, dat het den rechter mogelijk zij, zich aan gegronde kritiek te onttrekken... Na al het voorgevallene is die taak waarlijk zoo moeilijk niet. De heerv.Lilaar, aan wiens naam zich reeds zoo menig gunstige herinnering verbindt, heeft — wanneer hij ’t oogenblik wel wil waarnemen — eene schoone roeping te vervullen. Hopen wij, dat hij moed en geestkracht bezitte, daarvoor niet terugtedeinzen.
---

BUITENLANDSCHE POLITIEK.
De Fransehe minister van oorlog, graaf Palikao, gaat steeds voort ’t Wetgevend Lichaam moed intespreken. Hij verhaalt er dingen, die, indien ze waarheid behelsden, een geheelen ommekeer van zaken in den oorlogstoestand zouden voorspellen. Zoo heeft Z. Exc. verhaald, hoe in eeh Fransch dorp de boeren met hooivorken tegen een Vijandelijk detachement gevochten en dit teruggedreven hebben, terwijl de vijand een aantal gevangenen moest achterlaten. Vervolgens deelt hij mede, dat er plotseling eene paniek is ontstaan onder de tot nu toe zoo dappere Duitschers. Z. Exc. is daarbij bedacht op ’t wantrouwen, dat door vroegere mededeelingen van vorige ministers is ontstaan... Om nu te bewijzen dat alles, wat hij de brave volksvertegenwoordigers verkondigt, waar is, vergelijkt hij zijne eigen berichten met die van een Belgisch dagblad, dat hij aan de leden van ’t Wetgevend Lichaam voorleest. Dit alles maakt op de van vaderlandsliefde en heldenmoed tintelende volksvertegenwoordigers een goeden indruk. De voorbeeldelooze gemeenzaamheid tusschen den minister des keizers en de kamerleden doet ’t vertrouwen wederkeeren. Daarenboven komt de mobiele garde reeds weder terug naar ’t kamp van St. Maur, en als de opperbevelhebber van ’t Eransche leger, die, volgens de Eransche berichten, al ontelbare scharen Duitschers heeft doen yellen, al de overigen in den Elzas en Lotharingen verspreide Duitsche legercorpsen nedersabelt en metrailleert, is Parijs buiten gevaar. Indien voorts de Duitschers maar juist zoo handelen, als graaf Palikao ’t den vertegenwoordigers van ’t Eransche volk voorspiegelt, loopt deze oorlog bijzonder voorspoedig voor de Fransehe wapenen af. In Chalons kan de keizer dan leven als in Abrahams
schoot, vooral nu hij generaal Trochu tot bevelhebber van Parijs heeft benoemd... Komen de wenschen van den heer Palikao in vervulling, en zijn de Duitschers zoo beleefd, hunne daden overeenkomstig ’s ministers woorden interichten, dan zal er spoedig geen enkel Duitseher meer in Frankrijk zijn te bespeuren... Het schijnt echter, dat zij, nu zij den Elzas en Lotharingen hebben bezocht, eerst nog een reisje door Champagne willen maken en een bezoek in ’t kamp van Chalons brengen, om den grooten man, die eenmaal uitriep: u’t Keizerrijk is de vrede!” hunne opwachting te maken. Maarschalk Bazaine is er echter niet zeker van, of' dit zijn meester welgevallig is. Hij houdt dus de Duitschers zoolang mogelijk in den omtrek van Metz en Nancy bezig. Intusschen zijn Mac-Mahon en Douay van hunne militaire wandeling uit ’t Oosten van Frankrijk te Chalons aangekomen, en de Patrie, een officieus orgaan, verhaalt den goedgeloovigen Franschen, dat de opperbevelhebber Bazaine in den avond van den 16den zijn leger vereenigd heeft met dat van Mac-Mahon en dat van Trocliu. Nu moet of maarschalk Bazaine of wel de Patrie met de dagteekening in de war zijn, want volgens eene dépêche van Bazaine, ook van den 16den, ’s avonds, heeft hij den geheelen dag tusschen Metz en Verdun gevochten en is hij nog onder de bescherming der vestingwerken van Metz; den 17den, ’s namiddags ten 4 ure, bericht hij tusschen Doncourt en Thionville geposteerd te zijn. De Patrie zal dus wel niet nauwkeurig zijn bekend geweest met de bewegingen der legerhop.' len en te veel bewezen hebben. Trouwens, in zulke ben vde dagen en als er zulke verwarde berichten ontstaan, u de Patrie niet meer toerekenbaar, zoo zij hare lezers mededeelingen doet, die tot de dichterlijke vrijheden behooren. Spoedig zullen wij in staat zijn, omtrent de donkere toekomst der Parijzenaars meer uitvoerige tijdingen te brengen.
---

GROOT-BRITTANJE.
Een Engelschman, die zich II. H. G. teekent, heeft de welwillendheid om in den Daily-Telegraph het denkbeeld te opperen, dat ook Nederland behoorde neutraal te worden verklaard door de mogendheden, evenals dit het geval is met België en Luxemburg. Die voor Nederland zoo bezorgde schrijver zegt, dat het een „welbekend feit” is, dat Pruisen in 1867 met zijne troepen zeer dicht bij de grenzen van Nederland was. Nu is het wel waar, dat de zienswijze van von Bismarck voor het oogenblik gewijzigd kan wezen, maar wie staat er voor de toekomst in? Sedert 1848 hebben de Duitschers er niet alleen naar gestreefd om hun ideaal, „een vereenigd vaderland” te verwezenlijken, maar zij wensekten tevens eene maritieme mogendheid te worden, met bezittingen in Azië, vanwaar zij de koloniale waren kunnen aanvoeren, die zij nu van de vreemdelingen moeten koopen. De annexatie van Nederland zou dan ook in Duitschland allerpopulairst zijn. Die gebeurtenis zou, zegt voorts de schrijver, voor Engeland hoogstbelangrijk wezen. Napoleon I mocht Antwerpen „u?i pistolet sur la poitrïne de l Angleterre noemen Vlissingen aan den mond der Schelde is niet minder van belang voor Engeland als geheel de Hollandsche kust in de macht van eene groote mogendheid is, waardoor de neutraliteit van België eene farce zou worden. De inzender acht ’t van ’t hoogste belang, d. w. z. voor den handel van GrootBrittanje, dat de monden van de Schelde, de Maas en den Rijn in de macht zijn van een kleine, bevriende mogendheid, wier commercieële politiek geheel geschoeid is op de leest van Groot-Brittanje. Als nu Nederland bemachtigd werd door Pruisen of eene andere mogendheid, dan zou Engeland groot gevaar loopen, want... Engeland zou met die overweldigende mogendheid om de eene of andere onvoorziene reden in vijandschap kunnen komen. Het eenige middel nu om de belangen van Engeland te waarborgen is, dat ’t Nederl. grondgebied, evenals dat van België, neutraal worde verklaard, en dan nog wel liefst zoo spoedig mogelijk. Er mag zelfs geen tijd te loor gaan; het oogenblik is gunstig, aangezien von Bismarck zich juist nu welwillend jegens Nederland heeft betoond. De anonieme briefschrijver heeft des avonds van den dag waarop zijn stukje het licht zag uit de Pall-Mall-Gazette kunnen ontwaren, dat zijn ideaal volstrekt geen weerklank zou vinden in Nederland.
---

BELGIË.
Het hoofdkwartier van den graaf van Vlaanderen is te Brussel gevestigd. Langs diplomatieken weg is thans de dank van ons gouvernement aan de Britsche regeering overgebracht voor hare met goed gevolg bekroonde pogingen, om de onzijdigheid van België op nieuw te waarborgen. Volgens den Brusselschen correspondent van den Précurseur zal de heer Liénart, afgevaardigde voor het district Aalst, met de portefeuille van openbare werken belast worden. De Progres d’Ypres begeert dat, nu het grootste gevaar voor België geweken is, de gehuwde miliciens naar hunne haardsteden terug zullen gezonden worden. De Dien Public komt op het oude thema terug. Indien de Franschen de nederlaag lijden, dan is het alléén, omdat zij hunne troepen uit Rome terugriepen. God heeft Rome op de Franschen gewroken. De Précurseur merkt op, dat, indien de nederlaag der Franschen een straf is, de overwinning, door de Pruisen behaald, eene belooning moet zijn. Eene belooning waarvoor? Voor hun protestantisme?
---

AMERIKA.
De Amenkaansche dames hebben op de badplaats aaratoga een meeting gehouden over de emancipatie der vrouw, waarop vier spreeksters het woord voerden. De vijand der emancipatie, waarop zij het ’t meest geladen hadden was ... de apostel Paulus. Hoeveel eerbied de redenaarsters ook hadden Voor zijne geleerdheid en logica, ze konden hem niet vergeven, dat hij het predikambt voor de vrouwen had ontoegankelijk verklaard. Een der dames, j zelf een preekster, the reverend Olympia Brown, verklaarde
dan ootc ronduit, dat zij zien aan aie uitspraax van ueu apustel niet zou storen.
---

DUITSCHLAND.
Particuliere brieven uit Londen, te Hamburg ontvangen, spreken van een voorstel, door een der neutrale mogendheden geopperd, om van den Elzas en Lotharingen een neutralen staat te maken en daardoor Duitschland en Frankrijk van elkander te scheiden. De Duitschers hebben den naam van minder zindelijk te zijn, omdat zij meestal beoordeeld worden naar hun uiterlijk, Bij de Franschen is niet zelden het tegenovergestelde het geval; zij lijken oppervlakkig zindelijk en zijn verder zeer onzindelijk. Dat bleek o. a. te Berlijn met de Fransehe gevangenen, die op hun lichaam zoo smerig waren, dat de Duitschers bang waren hen aantetasten. Hun lichaam te wasschen geldt bij hen voor zonde, schrijft men uit Berlijn. De Parijsche Constitutionnel heeft het volgend bericht uit Carlsbad ontvangen: „De paus heeft Pruisen eene uitdrukkelijke waarborging van zijn grondgebied verzocht. Koning Wilhelm heeft door den heer von Arnim een vertroostend, maar ontwijkend antwoord doen geven.” Volgens berichten uit Weenen van den 15den dezer heeft het aldaar veel opzien gebaard, dat bij de dien morgen, op uitnoodiging van het Fransehe gezantschap, ter eere van den Napoleonsdag gehouden plechtige godsdienstoefening het Oostenrijksche ministerie van buitenlandsche zaken volstrekt niet vertegenwoordigd was, terwijl van het corps-diplomatique alleen de Turksche ambassadeur en de gezanten van Spanje en Noord-Amerika verschenen waren. De volgens het telegram uit Parijs in den slag op 16 dezer gesneuvelde prins Albert van Pruisen is de oudste zoon van prins Albrecht van Pruisen en prinses Marianne der Nederlanden, generaal-majoor der 1ste brigade Pruisische cavallerie der garde.
---

