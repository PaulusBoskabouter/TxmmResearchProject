AMSTERDAM, 10 Junij.
De Koninklijke Akademie van Wetenschappen zoekt een klerk. Om voor deze betrekking in aanmerking te komen, moet men een wetenschappelijk gevormd man zijn, ervaren in de grieksche, latijnsche en voornaamste moderne talen. Aangenaam of schitterend is zij niet. De vergaderingen der Akademie mag deze klerk niet bijwonen. Zijn bezigheden, die hem verpligten het beste gedeelte van eiken dag op het bureau door te brengen, bestaan hoofdzakelijk in korrespondentie, notuleering en het katalogizeeren van boeken en verhandelingen. Bijzonder voordeelig is de betrekking evenmin. Vooruitzigt op bevordering of verhooging van het traktement bestaat er niet, en het laatste bedraagt — in het dure Amsterdam! — duizend gulden.
Het Nieuws van den Dag, dat al deze bijzonderheden heeft uitgepluisd voegt er met verbazing en schrik bij, dat zich reeds honderd vijftig kandidaten hebben aangemeld, en trekt zich het lot aan der honderd negen en veertig, die afgewezen zullen moeten worden. Wat met hen aan te vangen ? Het blad gevoelt dat goede raad hier duur is. Het verwijst naar de honderde vreemdelingen, die jaarlijks in ons vaderland zich komen vestigen, en er een bestaan vinden, en verder naar het artikel der agrarische wet, dat zegt: »er worden landen in erfpacht uitgegeven voor den tijd van 75 jaren." Met andere woorden, het zegt tot de honderd negen en veertigwetenschappelijke mannen, zoekt een plaats op een kantoor, ofin een winkel, of wel gaat grond ontginnen op Java!
Deze raad is gemakkelijk neder te schrijven, maar moeijelijk te volden. Zoo moeijelijk, dat het eigenlijk geen raad is. Wij achten ons evenwel niet in staat, een beteren te geven. Hier vertoont zich een dier vele maatschappelijke problema's, waarvan een oplossing door ieder wordt gewenscht door niemand aangewezen kan worden. Het vermelde leit leert ons intusschen, dat in Nederland, gelijk elders, een aantal overtollige geleerden zijn, diede gelegenheid missen om hun wetenschap en bekwaamheden ten algemeenen nutte aan te wenden. Het gaat met aan om, dezulken toe te roepen: uw plaats is voortaan achter de toonbank, den lessenaar of den ploeg. In Amerika vindt men enkele wondermensc-nen, die van alle mar<ten te huis zijn: heden kleedermaker, morgen Prezident der republiek; heden generaal morgen apotheker; die "lateimet denzelfden ijver en hetzelfde gemak den Staat bestuurden of pillen bereidden, als zij nog kort te voren de naald hanteerden of een legerkorps aanvoerden. Maar een Europeaan, een Nederlander, vooral een geletterd Nederlander, is, over het algemeen, tot zulke gedaantewisselingen niet in staat; en al was hij het, al kon hij zijn regtmalige fierheid volkomen overwinnen , en naar de stem luisteren, die hem aanraadt, om van vlinder weder rups te worden, dan nog zou voor hem het vraagstuk met opgelost wezen. Om met goed gevolg het land te bebouwen moet men over kapitalen kunnen beschikken en sommige eigenaardige bekwaamheden bezitten, die men aan akademiën niet verkrijgt. En de omstandigheid van een wetenschappelijk gevormd man te zijn, strekt dengeen, die voor handels- of nijverheidsbetrekkingen in aanmerking wenscht te komen, gemeenlijk tot het omgekeerde van een aanbeveling.
Terwijl er in onze maatschappij alzoo geleerden te veel zijn, en een aantal hunner, ongelukkig genoeg, te vergeefs naar een redelijk bestaan omzien, zijn er mannen te weinig, die zich dat weten te verwerven op het terrein van handel, nijverheid en landbouw. Immers het Nieuws gewaagde ook van de »honderde" vreemdelingen, die jaarlijks in Nederland aankomen en tot welstand geraken, en meent verder, dat er op Java voor elk degelijk en kundig persoon thans een toekomst ligt. Dit te veel en te weinig is een zeer bedroevend maatschappelijk verschijnsel. De oorzaken hiervan zijn menigvuldig; een deivoornaamste is de meening, die door de rigting van het openbaar onderwijs zoo sterk wordt bevorderd, dat de schoolvorming, de wetenschappelijke opleiding, op zich zelve, het ware middel is om met roem en voordeel door de wereld te komen; het geloof, dat in den tegenwoordigen tijd, de beste plaatsen ten deel vallen, niet aan hem, die veel kan, maar aan hem, die veel weet. Dit is een groote dwaling, die reeds vele slagtollfers gemaakt heeft, en in de toekomst, vreezen wij, er nog meer zal maken.
Er is hierin zelfs een gevaar van algemeenen aard gelegen, dat welde aandacht verdient. Wat worden zeer dikwijls wetenschappelijke mannen, die geen betrekking, aan hun kennis en beschaving geëvenredigd, kunnen vinden? Misnoegden, die aan de maatschappij en haar zamenstelling hun ongelukkig lot gaan wijten, wrevel en haat tegen haar voeden, en maar al te spoedig bereid zijn om, zoodra de gelegenheid daarvoor gunstig is, hun talenten en geestkracht aan te wenden tot haar verderf.
Dezer dagen heeft onder onze medeburgers, in de rij onzer geestelijkheid de dood een man getroffen, wien als priester en als burger onze openlijke hulde toekomt: het is een zoon van 's Hertogenbosch, de deken van het distrikt Helmond, kanunnik der kathedraal te 's Bosch, geheim kamerheer van Z. H. Pius IX, de hoog eerw. heer Bernardinus Joannes van Miert, pastoor te Veghel. Slechts kort spreken wij hier over 's mans verdiensten als priester. Geboren in 1801, werd bij tot kapellaan der St. Catharinakerk te 's Bosch benoemd in 1826; tien jaren later tot pastoor te Woudrichem en vier jaren daarna tot pastoor te Veghel, waar hij 29 jaren met onverdroten ijver, met zeldzaam beleid en buitengewoon gelukkige rezultaten steeds werkzaam is geweest tot heil der parochie en tot welzijn der gemeente. Als priester en als burger is de hoogeerwaarde overledene de eer en de glorie van Veghel, en indien ooit bij het verzoek om een afgestorvene voor God te herdenken een schoon gezegde, aan de heilige boeken ontleend, eene schoone toepassing vond, dan was het nu, bij den dood van Mgr. van Miert, waar gezegd wordt: »zijne nagedachtenis zal niet vergaan en zijn naam zal genoemd worden van geslacht tot geslacht." Eccl. XXXIX, 13. Op hoe hecht een grondslag van waarheid de toepassing van dat gezegde hier kan steunen, wat hij al gesticht heeft tot welzijn en roem van Veghel, willen wij met weinige woorden aanstippen. Hij heeft er de armoede uitgeroeid. Een groot en moeijelijk vraagstuk inderdaad, dat hier door een pastoor wordt opgelost op eene wijze en langs een weg, die den burger en den Christen geen oorzaak van eenige klagt, maar alle reden tot lofspraak geven. Hij zelf begon met het vooruitzigt te openen en openlijk de belofte te doen dat hij de armoede zou uitroeijen, en die belofte heeft hij vervuld. Zie hier met welk beleid. Hij vroeg aan de parochianen eene milde ondersteuning in geld voor de armen van Veghel, en die ondersteuning werd op zeer edelmoedige, christelijke wijze verstrekt; aan den pastoor werden die gelden toevertrouwd. Wat deed nu de priester? Hij voorzag in de behoefte van al wie door lichaamsgebreken of ouderdom of ziekte niet in staat was het onderhoud des levens te verdienen; dan ging hij tot de andere armen en vroeg aan ieder welk een arbeid, welk ambacht, welk werk hij al kon verrigten; en dan bezorgde de pastoor hem de werktuigen en de grondstof, die-noodig waren om te werken. Dat werk werd den arme betaald en de man kon leven, de man had opgehouden arm te zyn. Daar nu de parochianen aan de plaatselijke armen geen aalmoes gaven dan door middel van hun ijyerigen herder, zoo was de eenige weg, die overbleef om ondersteuning te erlangen, de weg, die naar de pastorij leidde; en daar was het eenige middel om die ondersteuning te erlangen, dat alle luiheid en vadzigheid werden afgelegd en er dapper werd gewerkt. Weldra werkte al wie werken kon. De goede herder kon dan ook nu Veghel aankondigen dat er geene armen meer waren; dat hij eene premie toekende, eene premie van een gulden, later van vijf gulden aan al wie hem een arme in Veghel kon aanwijzen. Het moeijelijke vraagstuk was opgelost, de knoop was niet met kappen en kerven doorgehakt, maar zacht en krachtig ontbonden.
Het laat zich begrijpen dat er een werkmagazijn gebouwd werd; geen werkmagazijn in socialistischen zin, zelfs geen werkraagazijn in den zin van eene fabriek of werkplaats, waar alle arbeiders gezamenlijk of te gelijker tijd werken; neen, een ieder werkte in zijn eigen huis of daar, waar zijn afzonderlijk werk op zijne plaats was. Die geenerlei ambacht verstond, moest beginnen met iets te leeren en werd dan voorloopig, maar reeds dadelijk aan het werk gezet: zooals men ons berigt heeft, aan het vlas-hekelen of iets dergelijks. Het huiselijk leven werd dus door het christelijk maatschappelijk beleid van den pastoor niet verzwakt maar versterkt.
Dat deed hij voor den behoeftige, die gezond en sterk was; maar wat deed hij niet voor diens kinderen, wat niet voor de ouden van dagen en voor de zieken; wat deed hij niet voor de meer gegoeden, kortom voor allen, voor geheel Veghel, waar zijne gedachtenis niet mag vergaan en zijn naam moet geroemd worden van geslacht tot geslacht! In weinige woorden zullen wij het melden, doch niemand zal het ontgaan, dat wij hier, bij het beknoptelijk opsommen zijner stichtingen, de vrucht van veel arbeids, de uitkomst van krachtige inspanning, de bekrooning van onvermoeide volharding hebben te
prijzen.
Hij heeft tot stand gebragt een liefdegesticht, waar oude'behoeftige vrouwen liefderijk en milddadig worden verzorgd. Hij heeft tot stand gebragt de school voor arme en voor gegoede meisjes, benevens andere scholen en bewaarscholen.
Hij heeft een nieuw kerkhof laten aanleggen ; hij heeft gebouwd eene nieuwe pastorij , die berekend is voor de groote ontwikkeling en de schoone toekomst, welke voor Veghel weggelegd zijn, bijaldien het volhardt op den weg, dien Mgr. van Miert aangewezen, voorbereid en vergemakkelijkt heeft.
Niet uiterst zelden worden bij het een of ander gedenkteeken in letters of in lijnen van beitel of penseel de verdiensten gevierd van hem, wiens nagedachtenisJof beeldtems men wenscht over te leveren aan het nageslacht, met er de afbeelding eener kerk bij te voegen: zoo ooit, dan kan zulks thans voor Mgr. van Miert gedaan worden. Met eene kerk op zijne hand zou hij door den schilder of den beeldhouwer moeten voorgesteld worden. Over de kerk, die hij te Veghel gesticht heeft, behoeven wij geen woord te reppen; wie in Nederland heeft er niet van gehoord? Wie, zouden wij bijna vragen, heeft ze niet gezien; men gaat immers van heinde en ver om de kerk van Veghel te zien; en wie heeft ze ooit gezien, zonder zich te hebben afgevraagd: hoe kon zulk werk in een zoo korten tijd worden tot stand gebragt, worden voltooid wat bouw- en schilder- en beeldhouwwerk betreft, zonder dat er aan het goevernement zelfs de minste ondersteuning gevraagd werd en zonder dat er de minste schuïd overbleef? Voorzeker, dit is te danken aan de boven allen lof verhevene christelijke edelmoedigheid en liefdadigheid van Vegchels ingezetenen; doch juist zij zullen insgelijks bekennen , dat indien de soldaten dapper en offervaardig waren, de generaal vindingrijk, beleidvol, volhardend te werk ging, en hij, kunnende wijzen op de alom bewonderde rezultaten, die bereikt werden, eene wedijverende geestdrift onder zijne parochianen wist te doen ontstaan — en, wat moeijelijker is, wist te onderhouden. Na die kerk heeft de stichter van Veghel no<* eene kapel gebouwd voor het liefdege0 sticht, waaraan geestelijke zusters verbonden zijn, wier vereeniging ook door hem gesticht is. Deze zusters worden genoemd liefdezusters van den heiligen Franciscus.
Zij wijden haar leven aan het verzorgen der ouden van dagen, aan de bewaarscholen en aan het onderwijs der jeugd. Indien de hooggeschatte overledene aldus gewerkt heeft voor het heil en het welzijn der hem toevertrouwden, kan het zeker niemand bevreemden, indien Veghel uit een gevoel van dankbaarheid het besluit heeft genomen om den naam van Bernardinus te vereeuwigen en van geslacht tot geslacht te doen noemen en roemen, met dien naam te geven aan het op te rigten gasthuis, waaraan Mgr. van Miert zijne laatste zorgen heeft gewijd. Hij heeft het geluk niet mogen smaken op aarde, ook deze stichting voor mannen en vrouwen en weesjongens te kunnen voltooijen. Aan dat gasthuis zouden nog verbonden zijn ziekenzalen voor besmettelijke zieken. Met dit werk was hij begonnen, maar op 2 Februarij j 1. werd hij door eene beroerte getroffen, en sedert was hij lijdend naar ligchaam en geest. Op den 2n Junij, den dag, waarop hij, wien de ijver voor Gods huis steeds bezielde, en die »de heilige plaatsen verheerlijkt en de geregtigheid en het geloof voor zijn volk bewaard heeft en op alle wijzen getracht heeft zijn volk te verheffen", in den Heer ontsliep, om binnen te gaan m het huis des Heeren, in de glorie en de zaligheid van Christus onzen Heer en God. Doch ook hier op aarde zal 's mans gedachtenis in zegening blijven, zal zij geroemd worden van geslacht tot geslacht, vooral door den naam, die op de lippen der inwoners van Veghel zal leven, in de benaming van het Sint-Bernardinus-gasthuis. Aan dien priester, aan dien burger, aan Mgr. Bernardinus van Miert zij onze hulde gebragt! Hij ruste in vrede en leve in Gods glorie!
Reeds sedert lang bestond te Dockum het plan om een nieuw katholiek bedehuis te bouwen, waaraan groote behoefte bestaat, dewijl de gemeente aldaar nog altijd te zamen komt in een zoogenaamde zolderkerk, welk gebouw niet ruim genoeg meer is en bovendien in geen opzigt overeenkomt met zijn verheven bestemming. Thans wordt, onder goedkeuring van Z. D. Hw. den Aartsbisschop van Utrecht, een loterij georganizeerd, ten einde een bouwfonds bijeen te brengen. Verdient dit liefdewerk reeds op zich zelve warme aanbeveling, er is nog een omstandigheid, welke er, op zeer bijzondere wijze, de belangstelling van alle geloovigen in Nederland voor inroept. Het was op de plaats, waar nu Dockum staat, dat St. Bonifacius, die hier het licht des Evangelies kwam brengen, gewelddadig werd vermoord. Deze grond, gewijd door het bloed van een martelaar en apostel, die onzen voorouders het Evangelie kwam brengen, is ons Nederlanders bijzonder dierbaar. De kommissie te Dockum, die de middelen verzamelt, om daarop een heiligdom te doen verrijzen , mag er dus aanspraak op maken, allerwegen bijstand te ontmoeten, en wij gelooven geen al te gewaagde voorspelling uit te spreken, als wij hier zeggen, dat zij dien ook vinden zal.
Verleden week namen wij een berigt op , volgens hetwelk, bij het sloopen der grondwerken van den molen »De vier winden", drie geraamten zijn gevonden. Thans zijn wij in staat gesteld mede te deelen, dat die opgave in zooverre moet worden aangevuld, dat het geene ongeschonden geraamten, doch slechts onvolledige overblijfselen daarvan waren. In de laatste dagen zijn nog twee schedels en eenige hier en daar verspreide doodsbeenderen gevonden, waardoor het vermoeden is ontstaan, dat de grond in der tijd is opgehoogd met dien van het geslechte »Pest- of Vilderskerkhof." Immers dat men bij het ontruimen daarvan niet zeer naauwlettend is te werk gegaan, blijkt ook hieruit, dat voor eenige jaren, naar men verzekert , nog vrij gave kisten met beenderen ter plaatse, waar het was gelegen, zijn opgegraven. Tevens kunnen wij de in omloop gebragte geruchten, als zouden ook wapenen, kleedingstukken en andere voorwerpen zijn ontdekt, bepaaldelijk logenstraffen. (_BT.)
In de zaak der fundeering van de sluizen bij Veere is onmiddellijk na de ontvangst van het rapport der kommissie, bestaande uit de hoofdingenieurs van den waterstaat Waldorp, Conrad en van Opstal, betrekkelijk het onderzoek naarden staat van de betonlaag, door den minister van Binnenlandsche Zaken daaromtrent eene beslissing genomen. Deze is geheel in overeenstemming met het voorstel van genoemde kommissie, o:a de onwillige beton tot 1,70 meter diepte uit te graven en door metselwerk te vervangen. Het schijnt dat door deze wijze van handelen, bij verdubbelde werkzaamheden, geene belangrijke vertraging in de voltooijing van het werk zal behoeven te ontstaan. (Midd. Ct.)
Men verneemt dat over de lijnen, door de Hollandsche IJzeren Spoorwegmaatschappij geëxploiteerd, gedurende de drie dagen 5, 6 (Pinksteren) en 7 Junij (maskerade te Leiden), zijn vervoerd ongeveer honderd duizend reizigers. Op laatstgenoemden dag zijn aan het station Leiden aangekomen en van daar vertrokken ruim dertig duizend reizigers en meer dan honderd treinen. Ondanks deze ontzettend drokke beweging bleef de beste orde heerschen.
Openbare vergadering van den Raad van State, Afdeeling voor de geschillen van bestuur, op Woensdag den 15a Junij 1870, des voormiddags ten elf ure.
Z. M. heeft de benoeming van H. C. Schuyt van Castricum, tot sekretaris van Lisse, goedgekeurd; als blijk van goedkeuring en tevredenheid verleend aan: J. H. Borck, kapitein van de noord-duitsche brik Marie van Lubeck, de ingestelde zilveren medalje met een loffelijk getuigschrift; J. F. Muller, matroos van hetzelfde schip, de ingestelde bronzen medalje, benevens eene geldelyke belooning en een loffelijk getuigschrift; H. J. H. tretau, stuurman, J.H.Stolle, timmerman, A. T. H. Hildebrandt en C. C H. Dreger, matrozen, C. G. A. Danker, A. A. H. Bollmann en L. ï. A. Vots, ligt-matrozen, allen van hetzelfde schip', ieder eene geldelijke belooning en een loffelijk getuigschrift, wegens de redding der bemanning van het verongelukte nederlandsche schip Tivee Gezusters, bij den ingang van de rivier Gironde op de kust van Frankrijk op 5 Februarij 1870; en aan W. L. Kind, te Rotterdam, de ingestelde bronzen medalje en een loffelijk getuigschrift, wegens de redding vaneen meisje uit de rivier den IJssel nabii Ouderkerk, op 30 Mei 1869.
Met ingang van den ln Julij aanstaande wordt het telegraafkantoor op het station der Rijnspoorwegmaatschappij te Harmeien voor het algemeen verkeer geopend, met eene dagelijksche dienst van 8 ure voor- tot 9 ure namiddags. Op het verkeer van Harmeien met alle overige telegraafkantoren in Nederland wordt het uniforme tarief van ƒ0.30 per enkelvoudig telegram toegepast. Voor de bezorging der berigten van het station naar de gemeente is een vast bestelgeld van ƒ0.25 per telegram verschuldigd.
ROTTERDAM, 9 Junij. Gisterenavond ten 11 ure hoorde men een vreeselijk gekraak aan het als zeer solied en gunstig bekende pand Zeevaart van den heer J. R. Veder, in huur bij de N. H. M., gelegen op de Scheepmakershaven tusschen de Bier- en Glashaven alhier. Het pand bevatte ongeveer 17,000 balen koffij en was, zegt men, overladen; trouwens de weinige pakhuis- en zolderruimte hier ter stede kan zoo iets wel doen vermoeden. De woonhuizen, daarnaast en daarachter staande, werden terstond ontruimd, en men was hier en daar met bergen van kostbaarheden bezig. Het pand is, vooral aan den achtergevel, gescheurd en de voorgevel ontzet, dien men korten tijd daarna schoorde. Men ruimt nu met ijver den koffij last in ligters, zoodat het gevaar voor instorten is geweken.
LEIDEN, 9 Junij. De kollekte, van wege het studentenkorps gedurende den optogt gehouden, heeft opgebragt ƒ 1000,073 ten behoeve der noodlijdenden te Bodegraven. Men verneemt met genoegen dat de heer Leur (de graaf van Leieester) bij den val met zijn paard slechts een geringe kwetsuur bekomen heeft en reeds gisteren genoegzaam van den schrik was hersteld, zoodat de receptie op het bepaalde uur kon doorgaan. De matinee musicale op het sierlijk aangelegde Ruïne-plein was over het geheel zeer geanimeerd. Het drukke bezoek van heeren studenten in hunne kostumes droeg daartoe zeker niet weinig bij. Niets verried dat de vorige dag voor de meesten zoo vermoeijend was geweest en dat dë nacht zoo weinig rust had geschonken. Heden avond ten 6 ure wordt door de leden der sociëteit Minerva op het feestterrein der Ruïne vauxhal en bal gegeven. Wanneer het weder zich goed houdt, beloofd dit voor de bezoekers een schoonen genotvollen avond. MAASTRICHT, 8 Junij. De geruchten omtrent den brand te Maasbracht zijn zeer overdreven geweest. Slechts eene schuur zou door den bliksem zijn getroffen. (C. d. I. M.) ZALT-BOMMEL, 9 Junij. Hoe gunstig de weilanden alhier en in deze omstreken ook stonden, is de verwachting eener ruime opbrengst, uit hoofde van de aanhoudende droogte en het afwisselend schrale weder, sedert eenige dagen geheel verdwenen. Op vele plaatsen heeft het vee niets te grazen, waarvan dan ook het gevolg is, dat het hooi, waarnaar veel vraag is, door de meesten wordt vastgehouden. Door deze weersgesteldheid gaan ook de haver, garst en vlas slecht vooruit, zoodat er reikhalzend naar regen wordt uitgezien; zoo ook de beetwortelen, welker ongunstige toestand reeds op vele plaatsen zigtbaar is.
BRIELLE, 9 Junij. De officier van justicie alhier berigt, dat in den loop der maand April jl. te Sommelsdijk is aangehouden éen 25 cents stuk, voerende de beeldtenis van Koning Willem II met het jaartal 1849, welk stuk, door het muntkollegie onderzocht, valsch en vervaardigd is in nabootsing eener echte rijksmuntspecie.
---

