ONZE HUID.
Is er wel iets fraaiers aan het gelaat — onverschillig of het van eene bejaarde vrouw of van een jong meisje is — dan eene schoone, rooskleurige, zachte huid? Het hatelijkst gelaat — volgens onze schoonheidsbegrippen, wordt nog innemend door een frissche, gezonde kleur en de onregelmatigste trekken worden er nog door getemperd. Onder den naain van schoon, bestempelt men eene zachte, gladde, teedere huid, waar een zacht rood van een ffisch bloed doorheen schemert. De dichters verstaan er zich op, om de verschillende nuances op hunne wijze op te sieren en op te smukken, ofschoon, juist daardoor, m. i. het coloriet niet naiuurlijker wordt: „karmozijnen lipjes”, „lelielialzen”, tanden van „witter ivoor dan paarlemoer”, enz. enz., kunnen dit getuigen; doch wij zullen er onze dichters niet hard om vallen, daar wij weten, dat de rubriek: „Licentia poëtica’ hun daartoe recht geeft. Het behoud eener zoo schoone huid is van het behoud der gezondheid onafscheidelijk. Eene gezonde huid kan slechts gezond zijn en slechts een gezond lichaam bekleeden. Met den eersten oogopslag kunnen wij, het immers den zieke aanzien, dat zijne huid onzuiver, rimpelig, droog, klam, met één woord, geheel veranderd is. Voortdurende, doch nooit overdrevene, zorg voor het behoud der lichamelijke gezondheid zij daarom het voornaamste middel tot behoud van de schoonheid der huid en alle middelen die hiertoe leiden, zijn middelen tot het behouden eener algemeene gezondheid. Van de middelen die tot het behoud der lichamelijke gezondheid strekken, kan slechts hij zich bedienen, die ze op eene verstandige wijze weet te gebruiken of aan te wenden of, m. a. w., die van alles, wat de gezondheid benadeelt of de verrichtino-en van de huid stoort, kennis draagt. Tot die stoornissen behooren vooral genoemd te worden de „koude-vattingen”, die niets anders zijn dan iedere plotselinge onderdrukking van de huid-uitwaseming en deze werkt telkens bij den een meer als bij den ander nadeelig op het daaraan blootgestelde lichaam. We behoeven echter juist niet in den winter, den herfst of de lente te zijn om kou te vatten of verkouden te worden; ook in den zomer kan dit, helaas, zeer dikwijls plaats grijpen, en zeer geestig hoorde ik dan ook eens uit den mond eener jonge dame zeggen : „dat men ’s zomers te veel „warmte vat”, vooral wanneer de avonden koel zijn, het lichaam gewoonlijk het minst tegen de koude verzekerd is en de verandering der temperatuur, bij de voorafgegane hitte des te merkbaarder afsteekt en op de daardoor geopende oppervlakte des lichaams des te heviger inwerkt. Bijzonder in zeer heete zomers doet zich de werking van de kouvatting op de huid bij ons ken-
nen door uitslag, zoogenaamue „zwectpuisijes , uic zich vooral bij den neus vertoonen, en die men het best door menigvuldig wasschen met water, waarin borax opgelost is, verdrijft. Tot andere soorten van uitslag schijnt eene al te trage afscheiding, eene niet onderdrukte, maar toch gestoorde uitwaseming aanleiding te geven. Eene schilferige, drooge en ruwe huid is het gewone gevolg van dit gebrek aan werkzaamheid in de huidverrichtingen. Lauw-warme baden en een warm theeaftreksel met een weinig wijngeest zijn de beste huismiddelen om de werkzaamheid der huid weder op te wekken en de gevolgen der werkeloosheid op te heffen. Gebrek aan zindelijkheid verhindert bijzonder de uitwaseming des lichaams en geeft dikwijls door den prikkel, dien vreemde stoffen op de huid veroorzaken, tot velerlei huidziekten aanleiding, en dit is dan ook de reden, dat men bij de armoedige klasse zoovele huid-aandoeningen en huid-ziekten aantreft. Doch ook onder de voorname standen worden ze aangetroffen, en ik overdrijf niet, wanneer ik zeg, dat de bedenkelijke huidziekten, die men daar waarneemt, grootendeels zijn toe te schrijven aan het onophoudelijk gebruik maken van zalven en smeersels, die onder allerlei schoonklinkende namen als schoonheidsmiddelen worden gebruikt, terwijl ze wegens de soms schadelijke bestanddeelen, die ze bevatten, er slechts toe bijdragen, om de schoonheid te verwoesten. Het spreekt dus wel van zelf, dat ook het zoogenaamde blanketsel, waartoe men loodwit en vermiljoen bezigt, zeer schadelijke uitwerkselen moet hebben; want het blanketsel vreet in en trekt de huid samen, waardoor rimpels ontstaan; joor de samentrekking van de poriën wordt het
zweet opeengehoopt en vormt leelijke, gele zweetvlekken. Het kwikzilver, dat een bestanddeel van ’L vermiljoen is, veroorzaakt ontsteking en een loodkleurig aanzien der tanden, terwijl langdurige pijn en stinkende adem de gevolgen zijn van dat afkeurenswaardig gebruik. In plaats dus, dat het blanketten het uiterlijk schoon verhoogt en jeugdig maakt, kan men er van verzekerd zijn, dat ’t voor den tijd oud maakt en misvormt. Te betreuren vind ik het daarom, dat er op het tooneel nog zulk een overvloedig gebruik — neen! ik mocht wel zeggen : „misbruik” — van gemaakt wordt, en te wenschen ware het, dat men toch eerst meer om zijne gezondheid gaf, dan om aan zijne valsche zucht tot behagen gehoor te geven. Is het noodzakelijk, dat men „op de planken” zijn gelaat tot het uitdrukken van zekere zielstoestanden met sommige poeders, enz. besmeeren moet, men kieze daartoe dan toch’, in zijn welbegrepen eigenbelang, otischadelijke middelen en geen vergiftige metaalverbindingen, die, al mogen ze ook beter „dekken”, vroeg of laat de treurigste gevolgen na zich slepen. „Dat de koude van grooten invloed is op een teedere fijne huid, is gemakkelijk te begrijpen, en vooral in het meer gure jaargetij ondervinden zij, die zich niet genoeg in acht genomen hebben, door hunne huid in tijds te versterken en te verharden, er de onaangename gevolgen van; want „springende” lippen en handen bewijzen genoegzaam, dat de kou invloed heeft gehad op de al te gevoelige huid; de zoogenaamde „winterhanden” en „wintervoeten” zijn dan ook bijna uitsluitend te wijten aan de slechte zorg, die men aan zijne huid besteed heeft. Wel is waar kan men de gewonde huid door bestrijking van coldcream, zachte olieën en vetsoorten iets leniger maken en daardoor ook de pijn verzachten, doch al deze middelen zijn niet radicaal genoeg om voor altijd van die lastige winterplageu verlost te worden; evenals bij alle ziekten en kwalen, die men genezen wil, de grondoorzaak moet opgespoord en weggenomen worden, zoo is dit ook het geval bij de springende handen, enz.; plotseling afwisselende temperatuur maakt daarom de huid ziekelijk ; vrouwen, die b.v. eerst hare handen in heet water gebracht hebben en er dan dadelijk mede naar buiten gaan, waar het guur en koud is, krijgen ongetwijfeld last van de reeds opgenoemde ongemakken, hetgeen natuurlijk ook het geval is bij die personen, die door beroepsbezigheden telkens aan de afwisseling van de temperatuur zijn blootgesteld, hetgeen men vooral bij het dienstpersoneel in onze ■ groote winkels kan waarnemen, die daar dikwijls veel van te lijden hebben. De meeste daarvoor aangewende smeersels helpen weinig of niet. Ik wil u echter een middel aan de hand doen, dat volgens , bericht van prof. Berthold te Göttingen, uitstekende diensten bewezen heeft bij „winterhanden”. Men neme 3 lood gestoten galnoten, die men met een I pond regenwater gedurende I uur laat kooken in een aarden pot. Met de doorgezegen vloeistof baadt ; ^men dagelijks 2—3 maal de handen of omwindt ze ; met daarmede bevochtigde doeken. Tiet jeuken en branden verdwijnt reeds na 2—3 dagen, en de zweren alsmede de stramheid verdwijnen doorgaans : binnen dien tijd. Bij hardnekkige gevallen kan een t langduriger gebruik noodzakelijk zijn. Bij reeds ; doorgebrokene of etterende zweren mag men dit middel echter niet gebruiken, omdat zulks hevige pijn zou veroorzaken. Het bestrijken met lijm, ’t welk men ook wel eens aanwendt, acht ik zeer ondoelmatig en dikwijls niet ongevaarlijk. Men zij toch altijd voorzichtig met het aanwenden van middelen, waarvan men de werking niet kent. Niet minder lastig en onaangenaam zijn ook de wratten, enz., s waarover ik in een volgend artikel spreken zal.
---

BUITENLANDSCHE POLITIEK.
Het is nu acht dagen geleden, sedert vele Engelsche en Oostenrijksche bladen de wereld in rep en roer wilden brengen, en hunne lezers allerlei oorlogzuchtige plannen van Rusland opdischten. Pruisen en Italië hebben zich dooide verontwaardigde oorlogspartij in Engeland en Oostenrijk nog niet laten medeslepen, en geen wonder, Pruisen heeft de handen vol met de Eranscherepubliekeinen, en Italië weet niet hoe ’t van de jezuïten zal ontslagen worden. Wil Engeland toegeven aan eene ijverzuchtige politiek en Rusland beletten in ’t Oosten grooter invloed te verwerven, dan zal ’t wel waarschijnlijk niet alleen Rusland, maar ook Noord-Amerika in de gelegenheid stellen de Engelscne handel en nijverheid gevoelig te fnuiken in de vermindering der Aziatische omzettingen. Dat de Engelschen niet zoo dom zijn, als de keizer der Eranschen was, en niet behoorlijk nadenken zullen over de oorlogskans, alvorens eene oorlogsverklaring aan een machtigen vijand te zenden, spreekt wel van zelf. Van de Engelsche zijde zal dus na ’t gebeurde ’t oorlogsvuur wel niet worden aangeblazen; ’t blijft evenwel de vraag of de Rus, sische diplomatie de waarheid getrouw blijft, wanneer zij
beweert, dat Rusland er niet aan denkt om Turkijë of een deel er van te annexeeren. Erankrijk heeft Savoyë, Italië, Venetië en Rome geannexeerd, Pruisen annexeert nog altoos, waarom zou Rusland ’t niet eens beproeven met Turkijë. Engeland en Oostenrijk hadden er wel eenig belang bij Erankrijk uit de verlegenheid te redden, eti als men de Russische nota met de rondreis van den heer Thiers in verband wist te brengen, is ’t niet onwaarschijnlijk, dat men tot ’t besluit zou komen, dat de heer Thiers zich alleen bij Italië misrekend heeft, en dat die misrekening voor Turkijë, Egijpte en Griekenland niet ongunstig is. Hoe dit zij, zooveel is zeker, dat Italië veel heeft bijgedragen tot ’t belemmeren van den oorlog, en dat daardoor de reeds bestaande goede verstandhouding tusschen Italië en Pruisen niet weinig zal toenemen. Engeland, Frankrijk en Oostenrijk ondervinden thans wel de wisselvalligheid der wereldfijke macht, want schreven zij tijdens den Krimoorlog Europa de wet voor, thans zijn zij geheel geïsoleerd, en terwijl Pruisen Erankrijk in bedwang houdt, moeten Engeland en Oostenrijk zich in hunne raadsbesluiten door Italië en Pruisen laten leiden. De volkstrots schijnt dan ook zoowel in Oostenrijk als in Engeland niet weinig gekwetst te zijn door de gebeurtenissen van de laatste tijden. Ook in Spanje wordt de bevolking door de baionnetten in bedwang gehouden, en alleen in Frankrijk is nog een laatste opflikkering van volkssouvereiniteit zichtbaar. De diplomatie heeft thans eene gemakkelijke taak, de oorlogspartij is overal de bovendrijvende, de belangen van handel en nijverheid worden meer en meer ondergeschikt aan de staatkundige belangen en de diplomaten, die zich mst elkander moeten onderhouden over hunne meer of minder vijandelijke gezindheden, dineeren zeer vriendschappelijk met elkander te Versailles, terwijl ze in afwachting van den hongerdood der Parijsche bevolking elkander feestelijk onthalen. Zoo b: v. de heer Odo Russell, die voor ’t Engelsch gouvernement opheldering moet vragen omtrent de inzichten van Pruisen. Te Versailles heeft de Engelsche diplomaat aan de tafel van den kroonprins van Pruisen gegeten in gezelschap des konings, en uit die vriendschappelijke verhouding tusschen vorsten en diplomaten leiden nu sommige dagbladen af, dat men voor ’t welzijn der volken en ’t handhaven van den vrede geen vrees behoeft te koesteren. Neen, zeker niet, zoolang’t von Bismarck en koning Wilhelm, Gortschakoff en den czar niet behaagt den oorlogsfakkel over de wereld verder uittebreiden.
---

FRANKRIJK.
BUITENLAND.
De generaal Trochu, gouverneur van Parijs, heeft den Hden dezer eene proclamatie aan de burgers der hoofdstad, aan hare nationale garde, aan het leger en aan de mobiele nationale garde gericht, waaraan wij ’t volgende ontleenen: , „Terwijl wij werken aanlegden om de stad ongenaakbaar ' te maken, hebben wij, in de onzekerheid omtrent den bijstand der buitenaf gevormde legers, het denkbeeld opgevat om een leger binnen de stad te vormen. Wat ons ter oplossing van dat nieuwe vraagstuk ontbrak, behoef ik niet op te sommen. De van vaderlandsliefde blakende, maar verwarde en onervaren massa’s krijgsvolk hebben wij in eenige weken tijds tot regelmatige groepen vereenigd, uitgerust, zooveel doenlijk geoefend en herhaaldelijk ten strijde gevoerd. Wij hebben getracht dë veldartillerie aan te vullen door de vervaardiging van kanonnen van het hedendaagsche maaksel, waarvan wij de eerste aflevering thans verwachten. De nationale garde, tot ruim vijfvoudige getalsterkte vermeerderd, organiseerde en oefende zich met weergaloozen ijver en zal eerstdaags in staat zijn om hare actieve bataljons naar het slagveld te zenden. „Ik breek af, daar ik niet alles kan zeggen; maar ik twijfel of ooit eene groote stad, ingesloten en van het gansche land afgesneden, aan eene oogenschijnlijk onherstelbare ramp krachtiger het hoofd bood. De eer daarvan behoort niet aan mij; ik heb onze achtervolgende krachtsinspanningen enkel opgesomd tot inlichting voor degenen die, voorzeker ter goeder trouw, gelooven dat het na het gereed maken der verweringsmiddelen, mogelijk was tot den aanval over te gaan met massa’s, die nog niet goed georganiseerd en gewapend waren. Niet wat wij wilden, maar wat wij konden, hebben wij verricht, naar plannen van grooten omvang, haastig gevormd te midden der smartelijkste, indrukken, die de vaderlandsliefde eener groote natie kunnen bedroeven. „Welnu, de toekomst eischt van ons nog grooter krachtsinspanning, want de tijd dringt ons. Doch de vijand wordt . insgelijks door den tijd gedrongen, en nog meer door zijne belangen, door de publieke opinie van Duitschland en door Europa’s gevoel van recht en billijkheid. Het zou Erankrijk onwaardig, onbegrijpelijk voor de wereld zijn, indien de bevolking en het leger van Parijs, na zich voor alle opofferingen gereed gemaakt te hebben, niet wisten verder te gaan, dat wil zeggen: niet wisten te lijden en te strijden tot dat verder lijden en strijden onmogelijk is.” Aan de Parijsche effectenbeurs werden de Eranschen drie percents staatsschuldbrieven den löden dezer genoteerd op 54, den 19den op 53,70. Eene compagnie van de nationale garde te Tours heeft den heer Gambetta, minister van binnenlandsche zaken en van oorlog, een driekleurig vaandel, gedekt door eene Phrygische muts, ten geschenke aangeboden. De heer Gambetta heeft daarvoor zijn innigen dank betuigd. Op het balcon van het hotel der prefectuur sprak hij de nationale gardes aan. „Dit vaandel,” zeide hij o. a., „is een symbool; de beteekenis er van mogen wij nimmer vergeten. Het herinnert ons aan al de edele en grootsche daden onzer vaderen en legt ons den plicht op, al het mogelijke te doen om hen na te volgen, opdat wij geene onwaardige en ontaarde zonen zijn.” Nadat hij vervolgens gezinspeeld had op de drie kleuren, welke de banier van Erankrijk vormen, zette hij uiteen, dat ’t geen bloote luim van Frankrijk is geweest, die ’t heeft doen besluiten, de enkele kleur (de witte) te verwerpen en
er drie voor in de plaats te stellen. De drie kleuren zijn de zinnebeelden van de drie groote beginselen, welke Erankrijk door de geheele wereld verspreid heeft: de vrijheid, de gelijkheid en de broederschap. „Eene manifestatie als die van heden,” zeide hij ten slotte, „is alleszins geschikt, om aan onze medeburgers het besef te geven, dat ’t niet genoeg is te redekavelen, maar dat wij in alle opzichten moeten handelen. Daardoor alleen kan het land voor het tegenwoordige en voor de toekomst worden gered. Immers, er moet meer gedaan worden dan oorlogvoeren tegen den vijand. Tot dit laatste heeft men slechts de getalsterkte noodig, en deze ontbreekt ons niet; maar ook de zedelijke grootheid van ’t vaderland moet op nieuw worden opgebouwd; en aan de vrije instellingen, die het zich gegeven heeft en die Erankrijk de voorhoede van den vooruitgang en de beschaving doen zijn, moeten wij voor goed de zegepraal verzekeren.”
---

GROOT-BRITTANJE.
Omtrent den toestand der Britsche legermacht wordt door een Londensch dagblad van eenig gezag, de Daily Telegraph, in zijn nommer van den 21 sten gezegd, dat Engeland, door zijne heerschappij ter zee ontheven zijnde van de zorg voor de verdediging van zijn eigen grondgebied, binnen eene week tijds vijf-en-dertig-duizend man van alle wapenen, en met al het noodige toegerust, gereed kan hebben voor krijgs-operatiën buiten ’s lands, en dat het binnen een iets langer tijdsbestek 59,000 man infanterie, 11,500 man cavallerie, 3300 man genie, benevens eene sterke artillerie eu een corps van den bagage-trein naar het vasteland zou kunnen zenden. Er zouden dan nog minstens 80,000 vrijwillige scherpschutters en 20,000 man reserve-troepen in het land blijven. De Times van eergisteren behelst een hoofdartikel, hetwelk strekken moet tot wederlegging dergenen, die daar te lande een oorlog tegen de Vereenigde-Staten ot tegen Pruisen houden voor een onvermijdelijk gevolg van een corlog tegen Rusland. Daarin geeft de Times op nieuw te kennen, dat Engeland nog geene reden tot oorlog tegen Rusland heeft, maar deze dan eerst zou hebben als Rusland uitvoerig en practisch gevolg gaf aan de verklaring, dat het zich door de Parijsche bepalingen betrekkelijk de Zwarte-zee niet meer gebonden acht. De Times van Woensdag, zegt in zijn bericht van de Londensche beurs: „De verwachting dat Pruisen en de andere mogendheden, die het verdrag van 1856 hebben onderteekend, eenstemmig en ter goeder trouw zullen handelen, en tevens in een geest van verzoening, waarnaar Rusland zich zal wenschen te voegen, bracht gisteren onze beurs in eene vaste stemming. „Daarbij kwam de hoop, dat de zending van den heer de Chaudordy, die te Versailles goed ontvangen wordt, het herstel des vredes bespoedigen en zelfs het bombardement van Parijs afwenden zal. „De handelsberichten uit St. Petersburg van den löden getuigen van vertrouwen op herstel der goede verstandhouding tusschen Engeland en Rusland.”
---

DUITSCHLAND.
De staathuishoudkundige vereenigmg te Berlijn hield, in hare zitting van Zaterdag 11. zich bezig met de vraag, of het niet mogelijk zou zijn de oorlogsvergoeding, die Frankrijk zal te betalen hebben, als de gelegenheid aan te grijpen tot invoering van de munt-eenheid. De voorzitter, de heer Prince-Smith nam als uitgangspunt de vroegere debatten, die over deze vraag plaats hadden gevonden. Men had zich destijds bijna eenparig verklaard vóór de munt-eenheid en op de eerste de beste gelegenheid gewacht om ze in te voeren. Deze gunstige gelegenheid is nu gekomen; want Erankrijk zal ongetwijfeld een groot deel der oorlgsvergoeding, zoo niet in het geheel, in goud moeten betalen. Hand aan hand zal daarmede de munthervorming in den zin der eenheid gepaard gaan en een geldstuk ingevoerd, dat als internationaal ruilmiddel beschouwd zal moeten worden, een geldstuk dat ongeveer eene waarde heeft van een Oostenrijksch tienguldenstuk. Dit komt overeen met het Fransch 25francs-stuk, zoodat ook Engeland zich daarbij veilig kan nederleggen. In het daarop gevolgd debat vereenigden de meeste sprekers zich met deze zienswijze; eenigen betwijfelden echter, of de oorlogsvergoeding in geldstukken zou moeten betaald worden en meenden, dat men zich ook met schuldbrieven zou moeten tevreden stellen. Omtrent de houding van Pruisen ten aanzien van het, door de circulaire van den vorst Gortschakoff opgerezen, vraagstuk laat de half-officiëele Berlijnsche Provinzial-Correspondenz zich aldus uit: „Wat de Duitsche politiek met opzicht tot dit vraagstuk betreft, moet men niet uit het oog verliezen dat Pruisen, hetwelk gedurende den oorlog der Westel-sche mogendheden tegen Rusland eene onzijdige houding bewaard had, ook bij de schikkingen van het Parijsche vredesverdrag niet in gelijke mate betrokken is, als Oostenrijk, Engeland en Frankrijk. Deze drie mogendheden hebben door de overeenkomst van 15 April 1856 eene bijzondere verwaarborging voor alle bepalingen van het vredesverdrag op zich genomen, en afspraak gemaakt om elke schending van dat verdrag als een casus helli te beschouwen; terwijl Pruisen uitsluitend is toegetreden tot het vredes-verdrag, hetwelk in het 7de artikel de deelnemers alleen verplicht, om de onafhankelijkheid en de integriteit van het Ottomannische rijk te eerbiedigen. Pruisen heeft dus geen anderen waarborg op zich genomen, dan alleen voor die beginselen van het vredesverdrag, welke door de jongste verklaring van Rusland niet twijfelachtig gesteld, maar integendeel uitdrukkelijk bekrachtigd worden. „Aan de Pruisische regeering is door deze hare positie tegenover de betrokken partijen, blijkbaar de gelegenheid gegeven om haren invloed in het belang van verzoening en vereffening te doen gelden; de hoop schijnt dan ook gegrond, dat het gelukken zal langs den weg van vreedzame gedachtenwisseling een gewenscht einde aan het geschil te maken.” De officieuse Norddeutsche Allgemeine Zeitung zegt: «De
jongste berichten uit Augsbuvg en Stuttgart brengen het bericht, dat de onderhandelingen te Versailles over de nieuwe organisatie van Duitschland ten einde gebracht zijn. Het groote denkbeeld der vereeniging van Duitschland, welke Frankrijk zich aanmatigde niet te willen toelaten en die het met inspanning van al zijne strijdkrachten poogde tegentegaan, is te midden van den oorlog zijne verwezenlijking genaderd; uit de eenheid der Duitsche legers is voor ons de politieke eenheid van Duitschland ontsproten.
---

