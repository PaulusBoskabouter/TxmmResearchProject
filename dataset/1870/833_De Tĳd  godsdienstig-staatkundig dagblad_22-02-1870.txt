BIJDRAGEN VOOE HET "Vatt-taansclxe Kfoncilie.
Bedrag der vorige opgaaf. . . ƒ 32,596.75 H. Vader! bid voor een zondaar! I.— Utrecht. K. B. Ter eere van het H. Koncilie 2.— Maarssen. Voor Z. 11. den Paus. Wij brengen U een allegaartje ' Van 't spelen van een kaartje. f 3.50; van een kind ƒ 0.25; N. . 'jj ƒ5 ; 51.ƒ 1.25. Tezamen. 10.— Aardenburg. Aan Pius IX. Uit dankbaarheid voor de genade van het Jubilé 65.— Eenmes. Van verschillenden voor het Vatikaansche Koncilie . . 20.— Totaal. . . . ƒ32,694.75
---

AMSTERDAM, 21 Februarij.
Wij hebben onlangs gezien welke beteekenis er te hechten is aan het advies, dat Keizer Napoleon, blijkens den Times, naar Rome zou hebben gezonden, om den Paus de gematigdheid aan te bevelen van de besluiten, die het Koncilie zou kunnen nemen, en hoe kort daarop de minister van Buitenlandsche Zaken, graaf Daru, om. diezelfde gematigdheid te betrachten, eene verdaging van het Koncilie zou hebben aangeraden. Wij moeten nu nog onderzoeken welke waarde een en ander heeft.
In de eerste plaats moeten wij aanstippen, hoe hier een bedriegelijk woordenspel plaats heeft, dat, jammer genoeg, zijn oorsprong ontleent aan het schrijven van een beroemd prelaat, uit welk schrijven het is overgegaan in de goevernementeele pers van Frankrijk en zelfs in die der tegen de katholieke Kerk meest vijandige europesche bladen. Wat is er van die geëischte gematigheid? Dit: er wordt van het Koncilie gevorderd, dat het niet ver- Waren zal wat de Kerk gelooft en belijdt, en wat in het Koncilie door geen vier prelaten wordt betwist, namelijk, dat de Paus in zake van geloof en zeden onfeilbaar is, wanneer hij ex cathedra de Kerk leeraart. Wij vinden dat die eisch volstrekt niet gematigd, maar daarentegen van de zijde der goevernementen eene schreeuwende aanmatiging is.. Wij mogen metterdaad en in waarheid zeggen, dat de leer der onfeilbaarheid de leer is van het gansche Koncilie. Want de weinige uitzonderingen, die daaromtrent onder de Vaders van het Koncilie mogen voorkomen, zijn zoo luttel, dat «zij niet m aanmerking behoeven genomen te worden. Alzoo: het Koncilie gelooft aan de onfeilbaarheid des Pausen. Maar er zijn, zegt men, 420 prelaten, die van meening zouden zijn, dat de verklaring van 's Pausen onfeilbaarheid ontijdig is. Wij weten niet of dat cijfer van 420 prelaten juist is. Er zijn redenen om het te betwijfelen. Maar nemen wij het aan. Dan vinden wij, dat, tegenover de 120, die de verklaring slechts ontijdig achten, er 600 staan, die haar niet alleen niet ontijdig, maar noodzakelijk oordcelen.
Wat vordert nu het fransche goe-
vernement, blijkens den Times, in den brief van graai Daru? Dat de overgroote meerderheid van 600 prelaten het gewonnen geeft aan de 120 der minderheid; met andere woorden, dat de overgroote meerderheid wordt beheerscht door eene kleine minderheid. En dit, wel te verstaan, wordt gevorderd in naam der vrijheid en der konstitutioneele beginselen! Indien het niet zoo schreeuwend onbillijk ware, zou het belagchelijk zijn!
En let nu wel op, dat die onredelijke eisch wordt gedaan onder bedreiging' van groote rampen, die men aan den H, Stoel zal berokkenen! Graaf Daru heeft zelf gevoeld, dat het Koncilie daaraan geen gunstig oor kan en behoeft te leenen. Uit dien hoofde heeft hij het plan voorgesteld om het Koncilie te verdagen. Door die verdaging immers zou de kans worden verkregen dat Z. H. Pius IX kwam te sterven. En'dan berekent men, dat, bij de keus van een nieuwen Paus, door den drang van al de goevernementen óp het konklaaf, des noods met geweld van dreigementen, te verkrijgen, er een kardinaal op den H. Stoel zal worden geplaatst, die meer dan Pius IX het oor zal leenen aan den geest des tijds, en den Syllabus — want daarom is het te doen — zal laten rusten in het stof van het vatikaansch archief. En om deze fraaije uitkomst te verkrijgen, wordt aan het Koncilie voorgesteld, dat het zich daartoe leene op^ strafle van anders Rome te zien prijs geven aan de Garibaldisten! En zij, die deze bedreiging doen, vermeten zich aan het Koncilie de gematigdheid aan te bevelen!
Dat is immers eene bittere bespotting, en de ongeregtigheid beliegt hier zich zelve. De vraag is echter, of de Keizer en graaf Daru nog bij rnagte zijn om hunne bedreiging uit te voeren. Wij twijfelen er niet aan of zij zouden 't wiilendoen, als't hun mogelijk was. Maar is dat mogelijk? Wij meenen zulks op goede gronden ernstig te mogen betwijfelen.
De toestand van Frankrijk is verre van gunstig; en de Keizer en zijn goevernement zijn zoo verre verwijderd van populair te zijn; dat beiden groote moeite hebben om zich staande te houden, en dagelijks verpligt zijn om geweld met geweld te keeren. Napoleon 111 heeft lang als een autokraat geregeerd en zoo vele en zoo groote misslagen begaan, dat hij met eigen hand zijne autokratie heeft moeten opofferen. Gedurende den tijd dat hij de rol van den Cesar vervulde, heelt hij, om lucht te geven aan de kwade hartstogten, de Kerk, waaraan hij tevens eenige vrije beweging vergunde, op alle veld van aktie prijs gegeven aan den haat en de minachting der geheime genootschappen, die niet hebben nagelaten om haar zooveel mohelijk onder de groote, onervaren menigte te verwoesten. Gedurende dat tijdperk hebben zich twee legerscharen gevormd: de verwoestende legermagt der demagogen en de behoudende falanx der geloovigen. De demagogen zijn de ohverzoenlijken geworden, die het evenzeer gemunt hebben op het leven van den Keizer als op zijn beheer. Zij willen met den Keizer niet langer te doen hebben; hij zal en moet verdwijnen, liefst door verbanning over de grenzen met geheel zijn aanhang, ten einde de socialistische republiek uit te roepen , of, als het niet anders kan, door middel van een kogel, die hem het leven beneemt.
Die klasse van onverzoenlijken is in groot getal over den ganschen bodem van Frankrijk verspreid, evenzeer zetelende en werkende in de dorpen als onder de lagere klasse der steden, namelijk overal waar men er in geslaagd is om het geloof in de harten der bevolking uit te roeijen, die voor zwaren arbeid een karig loon ontvangt en tevens geleerd heeft het zingenot en den overvloed der rijkeren te begeeren. En het cijfer dier bevolking is legio. Wat daar buiten, dal is buiten de onverzoenlijken staat, is in den regel onverschillig, zoo niet vijandig tegen het Bonapartismus. Bonapartisten zijn er in Frankrijk weinige, zoo weinige, dat men gerust kan aannemen, dat het Bonapartismus in Frankrijk geen wortelen heeft geschoten. Alleen het leger is den Keizer, maar ook alleen den Keizer, niet het Bonapartismus trouw. Wat is er dan in Frankrijk, waarop de Keizer, buiten het leger, rekenen kan? Een goevernement immers — en dit is waar van alle goevernementen — heeft op den duur, buiten het leger, steun noodig, en het land, dat het regeert, een zedelijken steun namelijk in de opinie der menigte, die geregeerd wordt. Zonder dien zedelijken steun der bevolking, zijn op den langen weg geen goevernement en geene dynastie houdbaar, en veel minder nog eene jeugdige dynastie, die in het land niet geworteld is en door millioenen vijanden bestreden wordt.
_ Van den graaf Daru behoeven wij hier niet te spreken, dan als vaneen orgaan der liberale Katholieken, dat vandaag het roer in handen heeft en morgen misschien ver te zoeken zal zijn. In allen geval is het zeker, dat hij, hoezeer 'hij een parlementair minister is, niet verder zal mogen gaan, dan Keizer Napoleon het hem veroorlooft. Zoodat in deze aangelegenheid, voorden Keizer van het hoogste gewigt, de minister niets zal vermogen, zonder de nadrukkelijke toestemmingdes Keizers.
Wat is nu de toestand des Keizers? Hij heeft tegen zich de onverzoenlijken, de vijandigen, deafkeerigen en eindelijk de onverschilligen, die slechts naar rust haken en in den regel de partijen laten begaan. In dit alles is niets, waarop hij op den duur kan rekenen en steunen. Welke steun blijft hem dan in het land overig? De steun der Katholieken, die, om de zaak van Rome, den Keizer aanhangen. Daarop heeft hij altijd1 gebouwd" en bouwt hij nog. Wil 'men een bewijs? Men vindt het in Rome zelf, dat'hij altijd voor den Paus bewaart, ofschoon hij zelf niets liever wex^chl dan den Paus aan Italië over te leveren. Sinds lang zou hij dit gedaan hebben, als hij er den moed toe had. Maaide katholieke opinie weerhoudt hem. Hij ontziet haar en moet haar ontzien, wil hij niet verlaten in zijn land blijven staan en prijs gegeven aan de hartstogten, die daar koken en woelen.
Nu is het blijkbaar, dat de Katholieken in Frankrijk ultramontaansch zijn, gelijk men dat zoo gelieft te noemen, dat wil zeggen, aan de onfeilbaarheid van den Paus gelooven en haar belijden. Gewis zijn er uitzonderingen, zelfs onder de bisschoppen, die daarvoor opzettelijk door Keizer Napoleon benoemd zijn en in die rigting gestuurd worden. Maar het is zeer opmerkelijk, dat onder de weinige bisschoppen, die de onfeilbaarheid des Pausen niet aankleven, hunne geestelijkheid in het openbaar optreedt, om van die onfeilbaarheid te getuigen. Men kan van de geestelijkheid en leeken in Frankrijk zeggen, dat zij de onfeilbaarheid zijn toegedaan. Men vindt onder de leeken geene uitzonderingen , dan onder de weinige liberale Katholieken, die, in de partijschappen gemengd, slechts in sommige salons invloed hebben. De groote menigte van Katholieken is bepaald en verklaard ultramontaansch, om dat woord nog eens voor Frankrijk te gebruiken. HetGallikanismus is er, God zij geloofd ! onder de Katholieken zeer impopulair.
Wat kan nu in dien staat van zaken Keizer Napoleon tegen den Paus en het Koncilie doen? Het behoud van de sympathie dier ultramontaansche Katholieken is voor hem eene kwestie van leven of dood. Mogt hij die sympathie verliezen, dan zou hij alleen staan in zijn rijk. Kan hij den onmisbarèn steun dier groote menigte van Katholieken verkoopen voor de linzensoep der liberale Katholieken, die, in de partijschappen opgenomen, hem een kwaad hart toedragen en hem dat offer vragen, zonder hem hun bijstand in ruil te verzekeren? Het zou een dwaze koop zijn, en naar onze meening, zou de Keizer op den dag dat hij een besluit tegen den Paus en het Koncilie uitvaardigde, zijne eigene abdikatie hebben geteekend. Hij mag er zich ten minste driemaal over bedenken, eer hij daartoe overgaat. Zoodoende vinden wij in de bedreiging , ons door den Times kenbaar gemaakt, even als in de waarschuwing van graaf Daru, niets meer dan eene magtelooze bangmakerij, die ons weinig bekommert.
Uit het voorloopig verslag van de kommissie van rapporteurs der Tweede Kamer van de Staten-Generaal over het wets-ontwerp tot intrekking van de artt. 88 en 340: wijziging en aanvulling van de artt. 76, 81, 82, 389, 341, 385, 388 en 398 van het Wetb. van Burg. Regtsv. blijkt, dat sommige leden zich ten eenenmale tegen het denkbeeld eener gedeeltelijke herziening van dit Wetboek verklaarden. Vele andere leden waren tegen eene gedeeltelijke herziening van het Wetboek in beginsel gekant. Zij zagen daarin bij de gebleken moeijelijkheden, welke aan het tot stand brengen van een geheel nieuw Wetboek verbonden zijn, het eenige middel om verbetering, waar deze noodig is, aan te brengen. Maar zulk eene gedeeltelijke herziening moet dan aan de voorwaarde voldoen, dat zij een bepaald onderwerp in zijn gar.schen omvang regelt, dat zij zelf een afgerond geheel vormt. Hoewel sommige leden erkenden, dat deze voordragt in zoo verre aan dit vereischte voldoet, dat zij over de termijnen handelt, was de groote meerderheid van oordeel, dat er bij het opstellen van dit wets-ontwerp niet voldoende gelet is op de grenzen van het onderwerp, zoodat dit slechts ten deele wordt geregeld.
Aan de leden van de Tweede Kamer der Staten-Generaal is thans rondgedeeld eene lijst van personen, 34 in getal, die bij 'de vervulling der vakature van het lidmaatschap der Algemeene Rekenkamer, ontstaan 'door het overlijden van den heer H. L. Fievez, in aanmerking wenschen te komen.
De Inspekteur van de geneeskundige dienst der Landmagt verwittigt alle genees en heelkundigen, Nederlanders van geboorte, alsmede vreemdelingen, die genegen zijn om zich als officier van gezondheid der 3e klasse voor de militaire geneeskundige dienst der Landmagt in Oost-Indië te verbinden, dat zij zich bij verzoekschrift, op zegel geschreven en portvrij in te zenden, aan zijn bureau te 's Gravenhage, Plein n°. 5, behooren aan te melden, met overlegging der vereischt wordende bewijsstukken.
Met de interpellatie, waartoe den heer Fransen van de Putte in de zitting der Tweede Kamer van Dingsdag verlof verleend is, heeft dat lid, naar wij vernemen, de bedoeling de noodzakelijkheid aan te toonen dat de Regering een behoorlijken post uittrekke, om tot de verdieping van het Goereesche gat te kunnen overgaan. De op een en een halve ton geraamde kosten van dat werk schijnen de Regering teruggehouden te hebben om voor alsnog daartoe eene voordragt te doen. (Middelb. Cr.)
De Kroonpnnses van Pruisen heeft den 16 dezer, in tegenwoordigheid van den kroonprins, den nederlandschen gezant, graaf van Bylandt, ontvangen, met twee leden der hoofd-kommissie van de in Amsterdam gehouden tentoonstelling, die haar het eerediploma kwamen overhandigen, haar toegekend wegens hare bemoeijingen bij de oprigting en ontwikkeling der te Berlijn gevestigde Vereeniging tot werkverschaffing aan vrouwen. (U- -D-)
De Staats-Courant bevat de statuten der vereeniging tot bevordering van katholiek bijzonder onderwijs, gevestigd te Haarlem.
ƒ. M. heeft benoemd tot ridders der orde van den Nederlandschen Leeuw: mr. W. baron van Heeckeren van Keil; P. J. Bachiene; dr. G. J. Loncq CJz.; dr. W. C. H. Staring; N. T. Michaëlis A. J van Prehn; W. F. Kronenberg; W. A. Scholten: jhr.mr. O. W. J. Berg van Middelburgh; mr. A. J. Clant van der Muil; mr. A. de Pinto; A. L. van der Velpen; J. J. Wicheis; F. L. Geerhng; G W. F. Moeth; D. Harting;mr. *• L. Anthmg; jhr. mr. F. Junius van Hemert; tot ridder der 4"klasse vande Militaire Willemsorde: H. L. Kilian en L. O. Krak; tot apotheker vande 2ekl. bij het personeel van de geneeskundige dienst der landmagt, H. J. van Wisseling en W. K. Voskuil.
De Staats-Courant bevat het volgende: Keulen, 19 Febr. Waterstand 4 voet boven nul. Zeer weinig drijfijs. Nijmegen, 18 Febr. Het opgeschoven ijs heeft hier eene dikte van 0.65 tot 2.10 meter en is te voet gepasseerd. Het ijs drijft bovenwaarts langzaam met dun drijfijs aan, maar heeft aan het boveneinde der stad een open vak gelaten, waardoor men zeer gemakkelijk met losse vaartuigen goederen enz. overbrengt Temperatuur 26° F.
Arnhem, 18 Febr. Eenig dun drijfijs in de rivier; passage in het veer met de pont aan de reep. Wijk bij Duurstede, 18 Febr. De toestand van iiet ijs onveranderd. Vreeswijk, 18 Febr. Het ijs vast; overtogt te voet over hét ijs en met booten en pont door het open vak. Waterstand 2.44 meter + AP. of 4.08 meter onder noodpeil.
Vianen, 19 Febr. De toestand van het ijs onveranderd. IJsdikte 21 centimeter. Krimpen, 18 Febr. Idem. Gorinchem, 19 Febr. Het ijs wordt in alle rigtingen te voet gepasseerd. Werkendam,. 18 Febr. Het ijs vast; het wordt met kar en paard gepasseerd. Sliedrecht, 19 Febr. Het ijs vast. Dordrecht, 19 Febr. In de dordsche waterwegen het ijs vast; overtogt te voet en met bevrachte wagens. Rotterdam, 18 Febr. De toestand van het ijs onveranderd.
Brielle, 17 Febr. Idem
Westervoort, 18 Febr. Het ijs vast; overtogt geregeld met de pont. Het wordt niet meer te voet gepasseerd. Deventer, 18 Febr. De toestand van het ijs onveranderd.
Katerveer, 18 Febr. Idem
Kampen, 18 Febr. Idem.
Maastricht, 19 Febr. Het ijs vast. De acht bogen der Maasbrug blijven steeds door het ijs voor schepen gesloten.
Ondanks het aanzien, dat de winter gisteren kreeg, en er dus wel eenige twijfel oprees of de door de Amsterdamsche IJsclub uitgeschreven groote gekostumeerde hardrijderij op schaatsen door mannen boven 18 jaar heden zou kunnen doorgaan, is echter de ingevallen dooi niet van dien aard geweest, om den wedstrijd te verhinderen. Deze keer overtrof het aantal mededingers, die zich hadden doen inschrijven, verre dat der beide vorige hardrijderijen, aan gezien 70 rijders, op de lijst vermeld, waarvan de jongste 18 jaar en de oudste 49 jaar oud, naar de uitgeschreven prijzen mededongen, waaronder vele Friezen die zich niet door het weer hebben laten terughouden om aan het feest deel te nemen. De kostumes waren grootendeels die der hollandsche en friesche edelen van den ouden tijd. Procies ten 11.20 ure reed het eerste paar at.
Te Bergen-op-Zoom is den 4" dezer in beslag genomen een guldenstuk, met de beeldtenis van Koning Willem 111 en het jaartal 1865, hetwelk, aan 's Rijks munt te Utrecht onderzocht, gebleken is te zijn valsch en vervaardigd in nabootsing eener echte rijksmuntspecie.
'SGRAVENHAGE, 20 Febr. Gisteren werd de 53ste verjaardag van .onzen geeerbiedigden Koning met veel plegtigheid in deze rezidentie gevierd. Van alle openbare en vele bijzondere gebouwen wapperde de nationale vlag. Van den vroegen morgen en gedurende den geheelen dag deed het klokkenspel zich bij afwisseling hooren. Tegen den middag had er eene groote parade van het garnizoen in de Maliebaan plaats, waaraan ook het koninklijk korps scherpschutters alhier heeft deelgenomen. — 21 Febr, HH. XX. HH, prins en prinses Sen_rt_ zyn gisteren avond, n ëene .langdurige afwezigheid, ten p volge van hunne reis naar Suez, in go den welstand, laatstelijk komende tai Luxemburg, in deze rezidentie terug gekeerd.
OUWERKERK (Zeeland), 19 Feb.. | Een landbouwer alhier heelt een hond. die menschenverstand schijnt te bezitten. Eens met hem in Zierikzee zijnde, kwam een aankomend keffertje op hem af en was zeker van plan met hem te vechten, omdat deze er zoo onnoozel uitzag. Doch deze geleerde hond, dit vervelende en zijne kracht niet willende meten met dezen kleinen snaak, greep hem aan den hals vast, liep met hem naar de vaart, dompelde hem eenige minuten onder water, bekommerde zich niet om zijn gejank en bragt hem daarna weder op 't drooge. Verscheidene personen waren toeschouwers van deze strafoefen ing. WINSCHOTEN, 19 Febr. De huurprijs van onbehuisde kleilanden, gelegen inden »Reiderwolder-polder", dezer dagen in onderscheidene perceelen, ter gezamenlijke oppervlakte van ruim 200 hectares, voor den tijd van 4 a 6 jaren in het openbaar verhuurd, bedroeg door elkaar gerekend ongeveer ƒ 162 per hectare.
— Menigvuldig zijn de branden, die in den laatsten tijd zijn en nog dagelijks ontstaan. In deze gemeente werd dezer dagen eene arbeiderswoning door brand vernield: tusschen dien brand en den daaraan voorafgaanden lag een tijdsverloop van ruim een en een halfjaar. Te Aekamp, onder Midwolda, ontstond gisteren avond brand in eene boerenbehuizing, toebehoorende aan en bewoond door H. Boven. De man was afwezig, en zal bij zijne terugkomst misschien vreemd hebben opgezien, dat het noodlot nu reeds voor de derde maal zijn huis en inboedel tot asch deed verteren.
LEEUW ARDEN, 18 Febr. Men verneemt dat de zaak van den spoorweg Harlingen— Heerenveen thans weder met kracht wordt opgevat. Het nieuwe komitee daarvoor is alhier vergaderd geweest. Hier kan worden bijgevoegd, dat het, door de welwillendheid van het vroegere komitee, eerstdaags in het bezit zal worden gesteld van alle indertijd van dezen weg opgemaakte plannen, teekeningen enz.
MAASTRICHT, 20Febr.Dingsdagavond jl. zaten in de naburige gemeente Hermalle bij een zekeren Maka nog drie personen jenever te drinken, niet per glas, maar per kom. Zij hadden reeds ieder vier pïntjes gedronken, toen, ten gevolge eener onedele uitdaging een der gasten, Dechamps genaamd, voorsloeg nog een vijfde te drinken; doch ziende dat zijne kamaraden niet dronken, maar slechts hun glas aan de lippen bragten, om hem tot drinken aan te sporen, geraakte hij in woede. Er ontstond een twist, waarbij Dechamps en Maka elkander aangrepen, terwijl de overige gasten de kamer verlieten. Al worstelende hadden beiden zich tot de huisdeur gesleept, waar Maka nederviel en Dechamps op hem. Eenige minuten later bemerkte Dechamps, dat Maka geen teeken van leven meer gaf. Hij liep heen om de ouders van Maka te waarschuwen, die faun zoon vergeefs tot het leven trachtten terug te roepen. Dechamps, die dadeUjk gearresteerd is, zegt zich niets te kunnen herinneren wegens den staat van dronkenschap waarin hij verkeerde. Hij geeft voor, zijne tegenpartij niet te hebben geslagen. — De kerk te Jabeek heeft aan het kunstenaars-penseel van den heer N. Grein, te Sittard, eene polychromie te danken, die de bewondering van alle toeschouwers wekt.
BATAVIA, 12 Jan. Op 173 mijlen afstands van Karimon-Dwawa is eene prauw met houtwerken, zeilende van Singapore naar Bawean, uiteengeslagen. Er wordt berigt dat er 170 menschen aan boord waren, waarvan er 135 in de golven moeten zijn omgekomen. Deze cijfers komen zeer aanzienlijk voor. Het gebeurt zelden dat zoovele menschen zich inschepen aan boord van eene praauw, welke dimensiën die ook moge hebben. De ramp is dubbel te betreuren, nu er een zoo groot aantal personen het slagtoffer van is geworden. Een brand, die in de dessa Djatipergaron, res. Demak, eene woning in de asch legde, trof meer dan een enkel persoon. De Javaan Morogoeno, eigenaar van het verbrande pand, bij het huis van den loerah de wacht houdende, bereikte eerst de plaats des onheils, toen zijne geheele woning en daarmede zijne vrouw en drie kinderen verbrand waren.
Uit Banka wordt gemeld dat de hevige regens en banjirs der laatste dagen niet onbelangrijke schade aan de spoorwegwerken hebben toegebragt.
Tusschen de mijlpalen 15 16 (voorbij Broemboeng) is in den nacht van den 2 op den 3 wederom op enkele plaatsen de ballast, over eene lengte van cirka zes el en ook de baan ter diepte van ongeveer 2 el weggespoeld. Dit laatste is door kwaadwilligheid veroorzaakt, zijnde het gebleken dat met patjols eene opening in de baan was gemaakt. De treinen konden gisteren en heden ochtend (4 dezer) niet passeeren, doch werd de gemeenschap door een hulptrein onderhouden, terwijl vermoedelijk huder, namiddag de tiemen op_ de ie sektie weder zullen kunnen doorgaan. Op de tweede sektie hebben in sommige ingravingen eenige, doch niet belangrijke afschuivingen plaats gehad, die nagenoeg weder opgeruimd zijn. Doch bovendien is nabij mijlpaal 75 het eene landhoofd van eene kleine brug over de Mongot door den stroom ingestort en de brug in de rivier gevallen. Onmiddellijk is men begonnen met het maken eener noodbrug, doch zullen in ieder geval gedurende eenige dagen geene treinen naar Solo kunnen loopen. — Uit Padang wordt gemeld, dat de lang niet onaanzienlijke padangsche maatschappij van boosdoeners enz.' dezer dagen weer versterkt is geworden door een klein aantal werkzame leden, waarvan spoedig een en ander, hetzij door moord of diefstal gepaard met inbraak, hetzij door andere onaangename zaken, blijken zal. Niet minder dan zeven gevangenen hebben zich eergisteren nacht door het dak en langs de schildwachten vrije passage uit de gevangenis verzekerd en dwalen nu°hoogstwaarschijnlijk, tuk op roof en buit, in den omtrek rond. Volgens het algemeen gerucht zouden de gevangenen in hun plan om te ontvlugten door lieden buiten de gevangenis geholpen zijn.
---

