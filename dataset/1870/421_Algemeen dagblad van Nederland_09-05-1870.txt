BUITENLANDSCHE POLITIEK.
Het hoog-gerecliishof van Frankrijk zal de beschuldigingen, in verband staande met ’t complot tegen ’t leven des keizers, onderzoeken. Is het waar, dat eere-voorzitters
Ier volksvergaderingen, zooais de heeren Iibaldi en Flourens, door hun fanatisme verblind, zelfs sluipmoord niet uitgesloten hebben van de middelen, welke zij gewensclit achten om hunne bedoelingen te bereiken? Indien die vraag bevestigd wordt, is ’t voorj de werklieden in ’t algemeen en voor de Internationale Arbeidersvereeniging in ’t bijzonder van ’t hoogste belang, dat de schuld dier van sluipmoord verdachte personen nauwkeurig bekend worde. Zoowel het bestuur der Internationale Arbeidersvereeniging, te Londen, als dat harer Parijscbe afdeeling werpen alle beschuldigingen van zich, en verklaren hun afschuw van staatkundige moorden en moordenaars. Beide straksgenoemde heeren, thans te Londen, schijnen zich niet zoo goed te kunnen zuiveren. Terwijl Tibaldi zich schuil houdt, heeft Flourens zich op ’t democratisch banket te Londen niet behoorlijk kunnen verantwoorden. Te dier gelegenheid zou een sedert lang te Londen gevestigd Franschman hem hebben gedrongen, zich over de zaak te verklaren. Hij moet die verklaring echter hebben geweigerd, en gezegd, dat de dingen, die te Parijs gebeurden, te ernstig waren om er over te spreken. Volgens latere berichten, zou de Engelsche regeering bevel tot inhechtenisneming van Flourens uitgevaardigd hebben, en ’t ware inderdaad te wenschen, dat hij, door zich te verantwoorden, de goede trouw der werklieden aantoonde. Reeds vroeger maakten wij melding van de onbezonnenheid diens voormaligen medewerkers van de Marseillaise, die reeds eenmaal, op 7 Februari jl. (zie ons no. van 12 Febr.) de democratie benadeelde door zijn onbekookten opstand tegen de Fransche regeering, en die, gedreven door rancune tegenover de regeering des keizers, persoonlijke bedoelingen verbergt onder zijn ongeduld in ’t bevorderen der volksvrijheden. Het pleit intusschen niet voor de scherpzinnigheid van den Franschen premier, dat hij, telkens wanneer hij daartoe de gelegenheid vindt, het vuur der tweedracht tusschen de Bonapartisten en de democaten aanblaast. Zoo Ollivier zelf een vijand des keizers en der democratie ware, kon hij ’t keizerrijk niet meer benadeelen dan hij thans doet. Doch de democratie behoeft althans voor zijne vijandschap niet beducht te zijn. Mannen als Jules Favre, Pelletan, Jules Simon, Gambetta en zoovele andere uitstekende leden der volkspartij zijn evenzeer afkeerig van de revolutie als de grootzegelbewaarder, die intusschen door zijne conciliante politiek meer en meer daalt in de achting zijner landgenoten. Het Journal des Débats zegt in een zijner jongste nommers: „Wij weten nu eenmaal, dat, als de souverein misbruik wil maken van zijn beroep op ’t volk, de natie hem kan terugwijzen. Het plebiscit is, even als de
officiëele candidatuur, een middel dat spoedig versleten
raakt. Toen de kiezers voor ’t eerst eene keus hadden te doen, dorsten zij tegen zulke verschrikkelijke menschen als de officiëele candidaten niet worstelen, maar van lieverlede raakte men er aan gewoon, en zoo delfden in 1869 de officiëele candidaten ’t onderspit. Zoo hebben ook de plebiscits van 1851 en 1852 bijna geene oppositie gehad; dat van 1870 stoot reeds op niet geringe moeilijkheden. «De regeering zal niet gemakkelijk op nieuw beproeven, eene dusdanige volksstemming uittelokken. Er bestaat dus voor de liberale en parlementaire beginselen geen gevaar. Van de zijde der regeering zullen er voortaan wel geene aanslagen meer op de vrijheid worden beproefd. „Indien de liberalen zich dus maar niet van stemming onthouden, zullen ook de voorstanders, der soeiaal-democratische republiek wel begrijpen, dat ’t Eransche volk zich hun willekeur evenmin laat opdringen als dien van eenig ander willekeurig gezag.” Geheel iets anders dan de woelige binnenlandsche toestand van Erankrijk vertoont het Zwitsersch kanton Schafhausen, dat zich in zulke bloeiende omstandigheden bevindt, dat de regeering den grooten raad heeft voorgesteld, gedurende het eerstkomend dienstjaar geenerlei belastingen te heffen. Eene tegenstelling levert Eumenië, waar de ministeriëele zetels tegenwoordig verwisseld worden binnen korter tijdsverloop dan noodig is om ’t telegrafisch bericht hunner bezetting door Europa te verspreiden. JVij waren wel is waar aan de wispelturigheid der regeering van Eumenië gewoon; maar ministeriën, die een halven dag bestaan, waren er toch nog niet voorgekomen. De Mecklenburgers, die anders nog al behoudend zijn, hebben ook eens een flinken maatregel op finantiëel gebied genomen, en hunne schatkist door den afkoop van den Elbetol gevuld met ruim 2,000,000 guldens uit de NoordDuitsche Bondskas.
---

kunst- en TOONEEL-KRONIEK.
7 Mei 1870. De winter-campagne is gesloten; een nieuwe veldtocht vangt aan, en reeds hebben wij hier en daar, achter de schermen, kunnen ontwaren, dat goede krachten daarvoor aangeworven zijn. In stede echter van ons thans reeds bezig te houden met de dingen, die er komen zullen, geven wij de voorkeur, een blik te werpen op het afgeloopen semester. Over ’t algemeen moeten wij bekennen, dat de resultaten gunstig zijn. Amsterdam had, minder dan ooit, te klagen over afwisseling van amuzement. De Stadsschouwburg, het Grand-Théatre, het Paleis voor Volksvlijt, Oscar Carré, ’t Park, alsmede eenige andere, kleine ondernemingen, concurreerden om het hardst. Tragedie, drama, vaudeville, opera, operette en concert-muziek lokten beurtelings de aandacht. Gaf nu ook ’t publiek voortdurend blijken, dat het de pogingen der directiën waardeerde? Toonde 't steeds door een trouwe opkomst, dat het waarlijk bedoelde, de kunst te steunen; dat de vroeger vaak gehoorde klacht: ii’t Tooneel vervalt; er is niets goeds, niets degelijks,” ernstig gemeend was, in dien zin nl. dat ’t iets werkelijk goeds en degelijks gaarne zou schragen? Het antwoord is treurig maar waar, wanneer wij volmondig verklaren, dat niets minder dan dit ’t geval was. Nu kan men natuurlijk de rollen wel omkeeren, en ’t publiek vrijpleiten van alle schuld, door die behendig op de directiën te wentelen. Doch dit beteekent weinig.
Het is en blijft een treurig feit, dat behalve bij enkele opera-voorstellingen ons publiek steeds absent was, waar men het met recht had mogen verwachten. Dit belet het echter natuurlijk niet, óf zelf op hoogen toon kritiek te oefenen, óf wel de overdreven afkeuringen van andere critici te beamen. De bitterste verguizing trof den stads-schouwburg. Hier vond men niets goeds. De ongevoerde stukken waren draken, de balletten horreurs, acteurs versleten, de actrices middelmatig — meviv*Kleine nb. I — kortom, daar was kaf en koren verloren. Desniettemin vordert de billijkheid te erkennen, dat in ’t afgeloopen jaar op den stads-schouwburg een aantal degelijke stukken is opgevoerd, dat ook het personeel voortdurend alle krachten inspant; dat de balletten zoo goed zijn, als men ze ten onzent bij onze beperkte middelen en bij den kwijnenden toestand der balletten in geheel Europa verwachten mocht, terwijl de ijverige directeur, de hr. Tjasink, inderdaad lof verdient voor de zorg, welke hij voortdurend wijdt aan decoratief, costumes en muziek. De hr. v. Bree vervult de plaats zijns vaders met veel beleid. De heeren Yeltman, Roobol, Morin, Yos, Kistenmaker en Möllenbeek, de dames Kleine, v. d. Finck, Stoetz Yerwoert en Kamphuizen, gaven blijken, niet alleen van natuurlijk talent, maar tevens van ernstige studie. Verscheidene nieuwe, zoo oorspronkelijke als vertaalde stukken werden opgevoerd; en nu is ’t een karakteristiek verschijnsel, waarop enkele hoogwijze kunstrechters wel een weinig meer hadden mogen letten, dat juist avonden, waarop de beste, de degelijkste stukken werden gegeven, den schouwburg het minst bezet vonden. Getuigt dit nu van kunstsmaak ? Getuigt dit van sympathie voor ’t kostbaar streven, om het nationaal tooneel te verheffen ? Of is t niet veeleer een bewijs, dat, als een weerslag op de „reusachtige” grootheid van ons nationaal tooneel der < XYIIlde eeuw, over ’t algemeen eene lauwheid, eene apathie is ingetreden, welke de pogingen der ondernemers verlamt, en hen onvatbaar maakt, hunne zware taak naar , behooren te vervullen? Worden er Ab al lino-Av aken opgevoerd, althans bak en schapenhok zijn bezet. Geeft men goede, moderne, met evenveel zorg bestudeerde als in scène gebrachte stukken, dan speelt men ongeveer voor stoelen en banken. Eene publieke zaak te verguizen vordert weinig kunst; hatelijkheden en bétises te de- < biteeren is voor sommigen zelfs aanlokkelijk. Doch men moet eerlijk zijn en, zonder ’t publiek te vleien of aan persoonlijke rancunes te voldoen, het euvel bij den waren naam durven noemen. Het Grand-Théatre van den heer van Lier had minder stof tot klagen. Trouwens, de bekwame directeur legde een weergaloozen ijver aan den dag. Niet alleen dat een goed personeel een dagelijks variëerend repertoire vertolkte, de heer van Lier stelde ons tevens in de gelegenheid, een vijftal gasten te bewonderen, die in den vreemde grooten lof oogstten, en die wij zeker, zonder zijn tact en zijn ondernemingsgeest, hier nooit zouden hebben ontmoet; wij bedoelen de dames Louise Wolff, Charlotte Erohn, Eelicita von Vestvali, Elise Lund en Anna Schramm. Yijf dergelijke actrices in één seizoen, dit is inderdaad meer dan men verwachten mocht. En hoezeer daarom ook het Grand-Théatre meestal welbezet was, gelooven wij, dat zooveel geestkracht een levendiger steun en aanmoediging had verdiend. ’t Paleis voor Volksvlijt, dat door de Internationale Tentoonstelling als het ware een centrum voor gezellig avond-
rerkeer was geworden, deelde met den circus oarre in t drukst bezoek. Beiden deden dan ook al het mogelijke, im eiken avond een aantrekkelijk programma te leveren. Vooral ’t Paleis handhaafde zich cordaat; en wanneer men 3i- eenmaal overheen is, dr. Sarphati’s mjverheid-stichting grootendeels in een concertzaal herschapen te zien, moet men den tact en den juisten blik prijzen van den man, lie ’t Paleis, na voorafgaande warbesturen, zoo spoedig „productief” wist te maken. Wij gelooven echter, dat le laatste greep van den heer de Vries, het geven van jpera’s, minder valt te roemen. Qui trop embrasse mal ttreint. Dit geldt hier in drievoudige beteekenis. Voor t publiek, voor de zangers en voor den directeur. Althans, le opera-avonden behoorden, in ieder opzicht, tot de minsten in ’t Paleis. In den laatsten tijd is van meer dan ééne zijde een hoogstengunstig oordeel opgegaan over ons „tooneel”. Of dat „mode”-oordeel vrij en zonder dolus is, willen wij vooralsnog liever niet beslissen. Maar onbillijk, onedel en gevaarlijk is het. Niet aftebreken maar op te bouwen, dit is de roeping der dagbladpers tegenover de kunst. En mag niemand haar ook het recht van berisping ontzeggen, men kan niet beweren, dat zij eerlijk en te goeder trouw handelt, zoo zij altijd en alles met gezochte boutades laakt, bespot en af keurt. Wil men op’t tooneel iets goeds erlangen, dan moet men ook iets, ja, dan moet men veel daarvoor over hebben. Toont ons geëerd publiek dien regel te behartigen? Helaas! Helaas! Wij vreezen, dat het bij een kalm en onpartijdig onderzoek, het pleit op alle punten, zou verliezen I K.
---

IETS OVER DE AMSTERDAMSCHE HANDELSBEWEGING
in 1868 en 1869. I. Veel kan tot het vestigen en vilbreiden van handelsrelatiën gedaan worden door de persoonlijke werkzaamheid der consuls. Het handels- en nijverheidsgebied is het terrein, waarop het best de gemeenschap met allen wordt gevoeld. En onzen tijd schijnt het bijzonder eigen te zijn, die banden telkens nauwer loetehalen. (Verslag van de Kamer van Koophandel te Amsterdam over 1862.) Dat de handel een der gewichtigste factoren van volkswelvaart is, betwijfelt men evenmin meer, als ’t bestaan van bekende en onbekende bronnen, welke dien handel voeden en in stand kunnen houden. Het streven naar de kennis der wetten, welke op den handel van invloed zijn, is niet meer zoo vreemd voor de meeste handelaren als ’t nog niet lang geleden was. ’t Is wonderbaar, hoe de volken, naarmate ze die wetten beter leeren kennen , zich in een snel-toenemenden voorspoed verheugen. In Engeland vooral is de kennis van den handel, gebouwd op eene wetenschappelijke beoefening der statistiek, doorgedrongen .tot de handelskantoren, en de omwenteling, welke de Engelsche handel in de geheele volkshuishouding reeds heeft te weeg gebracht, is eene der merkwaardigste verschijnselen van onzen tijd. Bij ons ontbreekt het nog aan goede en gemakkelijke hulpmiddelen voor de kooplieden, om zich op de hoogte der handelsbeweging te stellen; en zij die iets meer dan de overigen var die beweging weten zijn nog op verre na niel overtuigd van ’t onbetwistbaar belang, dat zij zei: zoowel als de natie hebben bij eene volledige er openbare statistiek onzer handelsbeweging.
Doch is dan de elementaire behandeling ener statistiek zoomoeilijk? Wordt daardoor een kring van verschijnselen openbaar, waarin de gewone koopman verward raken zou? Kan hij zich van de handelsbeweging in de producten, die hij koopt en verkoopt, geene heldere voorstelling maken? Wij beweren ’t tegendeel. De algemeene ontwikkeling van den handel worde slechts met zorg nagegaan. De speciale gevallen, welke zich telkels voordoen, zullen door nauwkeurige berekening het gezond verstand van den koopman gernakkelijk bevredigen, wanneer hij zich slechts de
moeite geeft, die algemeene ontwikkeling zorgvuldig gade te slaan. Bestaat daartoe nu in Nederland in ’t openhaar gelegenheid ? Op die vraag willen wij vooralsnog ’t antwoord schuldig blijven, ten einde aanvankelijk de handelsbeweging van Amsterdam in ’t afgeloopen jaar te vergelijken met die van 1868. Tot grondslag dier vergelijking maken wij gebruik van het verslag over den toestand van den handel, opgemaakt door de kamer van koophandel en fabrieken alhier. In het verslag over 1868 vinden wij deze merkwaardige woorden: „De toestand van den handel bleef vrij gelijk aan dien in vorige jaren. Ook kwam geene verandering in de bijzondere omstandigheden, welke vooralsnog den bloei dezer handelsplaats belemmerend In 1869 zijn voorts, volgens ’t verslag over dat jaar, twee gebeurtenissen van zooveel gewicht voor den handel geschied, dat het jaar eene beteekenis heeft als weinig andere jaren bezitten, t. w.: de opening van den Atlantic-Pacific-Spoorweg en die van ’t Suez-kanaal. -i i i i
De kamer van koophandel is van oordeel, uai, zoo Nederland niet wil achterstaan bij andere groote, zeevarende natiën, eene uitgebreide stoomvaart tusschen Nederland en Indië door ’t Suezkanaal georganiseerd behoort te worden. Ook de stoomvaart van Ylissingen op Norfolk komt der kamer voor eene verbinding te zijn, waaraan groote behoefte bestaat, en welke voor den bloei van Neerlands handel onontbeerlijk is. Van de kolossale rijkdommen, zegt ’t verslag, door den handel in Noord-Amerika omgezet en verworven, moet ook Nederland zijn aandeel heroveren; althans, het moet trachten te herkrijgen wat het verloren heeft, ten gevolge der vermindering van zeilschepen. Wij dwalen echter onwillekeurig van ons onderwerp, de handelsbeweging in ’t verleden jaar, af, om ons met de toekomstige handelsbeweging bezigtehouden. Immers, de stoomvaart naar Indië langs ’t Suez-kanaal is pas in de geboorte en de rechtstreeksche stoomvaart met Noord-Amerika moet nog geboren worden. Treden wij dus terug op ’t gebied van den afgeloopen tijdkring, dan worden wij vooral getroffen door de herhaalde, ernstige klachten van den handel omtrent de lauwheid der uitvoerende zoowel als der wetgevende macht in ’t verbeteren der wetten, welke voor de nationale welvaart,
voor handel, scheepvaart en nijverheid van belang zijn. Reeds vroeger diende de minister van justitie Wintgens een wetsontwerp tot partiëele herziening van het wetboek van koophandel bij de StatenGeneraal in; doch een volgend minister van justitie nam dat ontwerp weer terug. De kamer van koophandel bleef, ook in ’t verslag over 1869, aandringen op verbeteringen in de wetgeving. Herziening van ’t wetboek van koophandel, onbillijkheid der patentbelasting, noodzakelijkheid der invoering van ’t uniformport, dringende noodzakelijkheid voor postovereenkomsten, betere vertegenwoordiging onzer nijverheid ’ in ’t met ieder jaar voor onze Twentsche fabrieken belangrijker Hemelsche rijk, nauwere aansluiting bij vreemde landen — dit waren zoovele onderwerpen, welke de grieven van den handel tegen de regeering ’t levendigst onderhielden. Niettegenstaande de lauwheid der regeering en der wetgevende macht namen de communicatiemiddelen toe. Zij werden zoowel verbeterd als vermeerderd.
l)e klachten over het optreden der regeering ap het terrein van den geld- en wisselhandel en bet verstoren van den geregelden gang van zaken vonden nog weinige gehoor. Zoolang het consignatie-stelsel blijft bestaan, en de wetgevende macht niet tusschenbeiden treedt tot opheffing der belemmeringen, welke de uitbreiding van den Nederlandschen handel in ’t algemeen en die van den Amsterdamschen in ’t bijzonder ondervindt, door den storenden invloed van dat stelsel op de natuurlijke ontwikkeling des handels, blijft er voor de Amsterdamsche kooplieden niet veel anders over, dan in den goederenhandel zich te bepalen bij: koffie, suiker, thee, tin, huiden, indigo, droogerijën, specerijën, katoen, arak, granen, zaden en oliën, petroleum, tabak, teer, pik, potasch, kaas, boter, rijst, honig en was, bindrotting en hout, vleesch, visch: enz. In eenige volgende artikelen wenschen wij met cijfers aantetoonen, welke overwegende plaats de handel-maatschappij en de koloniale handel, ’t zij dan gevoed door ’t consignatie-stelsel of niet, bij dien goederen-handel inneemt.
---

