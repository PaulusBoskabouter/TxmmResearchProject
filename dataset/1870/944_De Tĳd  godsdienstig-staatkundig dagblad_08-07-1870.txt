AMSTERDAM, 7 Julij.
De loop, dien de zaken in de laatste dagen in Spanje nemen, is zeer opmerkelijk. Wij hebben eerst gezien dat koningin Izabelia van Spanje ten voordeele van haren zoon afstand gedaan heeft van hare regten op den troon. Dat was eene kolossale dwaasheid , waartoe zij, als wij goed zijn ingelicht, alleen door de ijverige bemoeijingen van keizer Napoleon 111 is kunnen gebragt worden.
Het is een ongeluk voor vele vorsten , dat zij vertrouwen stellen in het politiek beleid van dien franschen overheerscher, die al menigen potentaat van den wal in de sloot heeft gebragt. Zie b.v. Frans II van Napels, die naauwelijks het oor had geleend aan de raadgevingen van dezen keizerlijken broeder, of hij zag zich verkocht en verraden aan Viktor Emanuel, met geweld van wapenen uit Gaëta verdreven en als balling in den vreemde geworpen. De tegenwoordige Keizer van Oostenrijk is er niet beter bij gevaren. Zoodra had hij zich niet in verstandhouding gezet met denzelfden franschen Keizer, die zich gevleid had twee vliegen in één slag le vangen , dat wil zeggen: Pruissen en Oostenrijk met geneel Duitschland naar zijn hand te zetten, of hij viel te Sadowa zoo dieg, dat gansch Oostenrijk er door 'ontredderd werd. En nog altijd wordt het eiken dag al meer en meer een probleem, of en hoe er nog immer iets van te regt komt. Zonder nu nog te spreken van de andere italiaansche vorsten, die dooide napoleontische politiek zijn ten onder gegaan, heeft men ook Viktor Emanuel, den roover-Koning, een buitengewoon begunstigd kreatuur van den Keizer, die, altijd voortgeholpen, altijd beschermd, tot den Koning van een groot rijk opgroeide en nu eiken dag gevaar loopt om door Mazzim en Garibaldi te worden weggejaagd en zijn tegenwoordig buitensporig vergroot rijk te zien wegzinken in de socialistische republiek.
Na deze merkwaardige voorbeelden van de wijze, waarop de Keizer de Habsburgers en de Bourbons door zijne raadgevingen voorthelpt, had de Koningin van Spanje waarschuwingen genoeg ontvangen, om niet bij den Keizer te biecht le gaan. Hij, de Keizer, schijnt echter iets te hebben van de slang, welke de vogelen, die er voor beven, aantrekt. Immers de Koningin van Spanje is hem, ten spijt van al die waarschuwingen, te gemoet gegaan, om hem als raadsman aan te nemen. Hoe jammer dat zij niet liever tot haren raadsman den grijsaard gekozen heeft, die, op de zeven heuvelen van Rome gezeten, zoo waardiglijk de orde en het regt in Europa en de wereld verdedigt en beschermt! Het is des te meer te bejammeren, dat zij zich niet uitsluitend van dezen raadsman heeft bediend, omdat Hij haar door de providentiëele orde m de wereld was aangewezen. Gewis had Hij haar van deze laatste dwaasheid teruggehouden, die voor de Koningin zelve niet eervol is en voor haren koninklijken zoon niet voordeelig zal zijn. De Koningin zelve heeft in de akte van abdikatie eene hulde gebragt aan de revolutie, die men van haar niet had mogen verwachten; en wat kan er komen yan haren zoon, als hij van hare abdikatie het begeerde gevolg erlangt ? Een kind als Koning in de handen van de Prims en de Serranoos kan niet anders dan diep te beklagen zijn, en niemand kan dit beter weten dan de Koningin, die, toen zij als kind Koningin werd, lange jaren de speelna is geweest van deze en dergelijke gelukzoekers, die haar mishandeld, het land geteisterd en ten laatste, na hare verjaging, Spanje in den modder geworpen hebben, waarin het zich nog rondwentelt.
En toch is keizer Napoleon er in geslaagd, om van de koningin Izabella eene abdikatie te verkrijgen ten behoeve van den negenjarigen prins van Asturië. Maar zie, naauwelijks is die abdikatie openbaar gemaakt en heeft zij haar volle beslag gekregen, of er komt een nieuwe~kandidaat voor den troon van Spanje opdagen, aan wien tot dusverre niemand gedacht had, en die de onoverwinnelijke ridder Prim zeer nederig uit de hand van den pruissischen mm'"' zr von Bismarck ontvangen he> ..
Wij acht ii ait geen groot ongeluk voor de Koningin van Spanje en nog minder voor den prins van Asturië. De eene heeft toch geabdikeerd, en de andere heelt den tijd om te wachten. Het is blijkbaar eene nederlaag voor keizer Napoleon, die, na lang met hand en tand den prins van Orleans (den hertog van Montpensier) te hebben geweerd, thans nog een gevaarlijker kandidaat uit het koninklijk huis van Pruissen voor zich ziet opstaan.
Het valt niet te ontkennen, dat von Bismarck zijn best doet om Frankrijk lucht en licht te betimmeren. Daarbij is het wel het fraaiste yan de zaak, dat von Bismarck het voornaamste deel van die taak door keizer Napoleon zelf heeft laten verrigten. Men heeft immers nooit gehoord dal. von Bismarck geprotesteerd heeft tegen de rooverijen, door Viktor Emanuel met de hulp van Napoleon 111 op de italiaansche vorsten gepleegd; von Bismarck heeft daarbij stil en goedkeurend zitten toekijken, totdat het werk voltooid was. Toen heeft hij de vriendelijke hand van Pruissen uitgestoken naar de Italianen tegen Frankrijk, die, zooals te verwachten was, haar dadelijk hebben aangenomen. Aldus heeft de fransche Keizer door eigen toedoen gezorgd, dat hij in plaats van een vriend en verpligt bondgenoot in het anderzins veilige zuidelijke gedeelte van zijn rijk, een magtigen vijand kreeg, om welken in bedwang te houden, hij steeds een leger van honderdduizend man zal noodig hebben.
Von Bismarck, met het behaalde voordeel niet tevreden, beproeft het te volto'oijen, en poogt nu in datzelfde Zuiden, behalve de Italianen, ook nog de Spanjaarden in den rug van Frankrijk te werpen. Met geen ander doel onderneemt hij het thans, om een prins uit het huis van Hohenzollern op den troon van Spanje te plaatsen. Het is eene andere vraag, of dit plan kansen van slagen heeft. Misschien kan het zijn, dat het voorloopig gelukt om dien pruissischen prins op den spaanschèn troon te tillen, als Frankrijk zich daartegen niet met alle geweld verzet. Maar zelfs in dat geval mag men verwachten dat het niet gemakkelijk gaan en bloed kosten zal. Doch de groote mqeijelijkheid zal eerst dan komen, als de eerste bezwaren overwonnen zijn. De raddraaijers der jongste revolutiën hebben nu Spanje in hunne hand, en juist omdat het zoo diep gezonken ligt, is het wel mogelijk, dat zij, ofschoon niet ligtelijk zonder verzet, er over beschikken ten dienste van den Pruis. Maar, als het misschien al weinig kosten zal om den pruissischen prins op den spaanschèn troon te brengen, gewis zal het veel in hebben, om hem op dien troon te houden.
Spanje heeft nog Bourbons in overvloed, die Spanjaarden zijnen ook door de Spanjaarden geëerd en bemind worden. Als wij hier spreken van Spanjaarden, dan bedoelen wij de groote menigte, den gezeten adel en de gezeten bevolking; niet den troep van avonturiers, die thans meester zijn van het land en hel uitzuigen. Die gezeten bevolking haat eiken vreemden prins en wil door eigen vorsten geregeerd worden. Tegen dien wil van eene natie, zoo volhardend als de spaansche, kan op den duur geen vreemde prins het volhouden; des te minder omdat Frankrijk — hetwelk alleen aan de grenzen ligt, terwijl Spanje overigens geheel van Europa is afgesloten, slechts Portugal, dat niets beteekent, uitgezonderd — het niet zal kunnen verkroppen, voortdurend in het Zuiden bedreigd te worden door den Pruis. De Franschen zullen niet nalaten gebruik te maken van de gelegenheid, die zij hebben, om voortdurend den weerzin der Spanjaarden te voeden tegen een vreemden vorst, en dewijl de Koningin bedankt heeft en de prins van Asturië een kind is, dat niet handelen kan, zoo ligt thans Don Carlos aan de beurt, om, door de Franschen begunstigd, zijne regten op Spanje te doen gelden. Als wij alles zamenvatten, wat wij hierboven in aanmerking hebben genomen, dan moet men, naar ons bescheiden oordeel, komen tot het besluit, dat keizer Napoleon door de abdikatie van de Koningin, en von Bismarck door de kandidatuur van zijn pruissischen prins, veel gedaan hebben ter bevordering van de kandidatuur van Don Carlos, wiens kansen daardoor niet weinig gestegen zijn.
Het bovenstaande was geschreven, toen wij de tijding ontvingen, volgens welke Frankrijk zich met alle kracht wil verzetten tegen de verheffing van een prins van Hohenzollern tot Koning van Spanje.
Dit wijzigt den toestand niet weinig , en de diplomaten der groote mogendheden zijn reeds aan den arbeid, om den twist, die daaruit tusschen Frankrijk en Spanje ontstaan kan, in der minne te schikken. Voor zooverre wij het op dit oogenblik kunnen nagaan, houdt Pruissen zich op den achtergrond en verschuilt zich geheel en al achter het spaansche goevernement.
Dit incident, dat niet van belang ontbloot is, maakt al terstond aan de hoven vrij wat beweging. Wij komen daarop later terug.
Onder de vele vertalingen, die in onvaderland op het gebied van katholieke litteratuur worden ondernomen, roemen wij vooral * het onlangs aangekondigde werk onder den titel: Galerij van beroemde bekeerlingen der negentiende eeuw. Het oorspronkelijke van den duitschen geleerde Rosenthal was ons van de eerste verschijning af bekend en werd door menigeen in Nederland gretig gelezen. En geen wonder, want het is een boek, clat op voortreffelijke wijze het nuttige en het aangename vereenigt, en dat geleerden en ongeletterden beiden welkom is. Het is een zeer nuttige lektuur; want het boek behandelt groote mannen van onzen tijd uit Duitschland, Engeland, Frankrijk, Rusland en Amerika, en bespreekt daardoor de hedendaagsche geschiedenis van die landen, of liever, leert ons tal van bijzonderheden uit die geschiedenis, welke men in geen historiesch. handboek zal aantreffen. Het is een nuttig boek, vooral omdat het den Christen op de meest ongezochte wijze een beteren en dieperen blik doet slaan in de waarheden van zijn geloof. Rosenthal toch geeft niet alken de geschiedenis der personen over wie hij spreekt, maar vooral de geschiedenis van hunne, bekeering: wij zien daar hoe zij, die in dwaling en vooroordeel, niet zelden in haat tegen de katholieke Kerk worden opgevoed, langs de meest verschillende wegen tot de kennis der katholieke godsdienst gekomen zijn: sommigen door het beoefenen der schoone kunsten, velen door de studie der historie, regtsgeleerdheid, of wijsbegeerte, anderen door bloote kennismaking met onze godsdienstoefeningen of met godsdienstige Katholieken; hij toont ons dat zij zelden bij de eerste \erschijning der waarheid zich overgaven, maar bij nader onderzoek ten laatste gedwongen werden door de harmonie, die zij ontdekten tusschen die katholieke waarheid en hunne kunst of wetenschap. Maar vooral is het bedoelde werk voor den Katholiek eene aangename lektuur. Wie, die den Verlos^ ser en Zijne Kerk bemint, hoort niet gaarne van bekeerlingen, die met reine bedoelingen en door zuivere liefde voor de waarheid tot die Kerk gebragt worden; en ziet hij in Nederland, helaas! betrekkelijk weinig dergelijke bekeerlingen, zooveel te aangenamer voor hem als hij door RosenthaPs arbeid ontwaart, dat hun getal in andere landen groot en aanzienlijk is. Vooral in onze dagen, waarin een baar ongeloof meer en meer zich verspreidt, is het aangenaam voor ons te ontwaren, hoe de barmhartigheid van God over de wereld waakt en de gave des geloofs, die sommigen door eigen schuld verliezen, aan anderen geschonken wordt.
Wij wenschen daarom den uitgever der hollandsche vertaling geluk met zijne onderneming, en wij twijfelen geenszins aan eene ruime deelneming. Van de vertaling zelve behoeven wij weinig te zeggen. Zij wórdt bewerkt door S. P. Markat, denzelfden, die onlangs eene bekeerings-geschiedenis uit het Engelsch vertaald heeft, onder den titel: Fanny Maria Piüar, cene Protestante door den Bijbel bekeerd. Daardoor heeft ons Nederlandsch publiek hem leeren kennen als iemand die eenen zuiveren en aangenamen stjjl schrijft, en aan wien deze nieuwe arbeid dan ook wel is toevertrouwd.
De bij de Tweede Kamer der Staten- Generaal onafgedaan gebleven wetten zijn de volgende, te rangschikken aldus:
1° Waarvan het onderzoek geheel is afgeloopen en waaromtrent Eindverslag is üitgebragt, betreffende (16) de intrekking van eenige artikelen van het Wetboek van Burgerlijke Regtsvordering; (18) het toezigt bij het oprigten van fabrieken; (19) de banken van leening; (30) veranderingen in het krimineel Wetboek voor het krijgsvolk te lande; (54) de bevordering, het ontslag en op pensioen stellen der militaire officieren bij de zeemagt, (.« (75) de schutterijen.
2°. Wetten, die in de afdeelingen onderzocht zijn en waaromtrent een voorloopig verslag is üitgebragt, doch waarop van de regering nog geene memorie van beantwoording ontvangen is. Zij betroffen (9) de middelen van vervoer; (36) de regeling der konsulaire regtsmagt; (96) de inrigting der bewaarscholen.
3°. Wetten, welke door de afdeelingen onderzocht zijn, doch waaromtrent nog geen voorloopig verslag is üitgebragt. Zij betreffen (14) de regeling van het hooger onderwijs; (132) de regeling en voltooijing van het vestingstelsel.
4° Wetten die niet onderzocht zijn, als (17) het wetboek van strafvordering; (97) de regterlijke indeeling, en (158) de afkoopbaarstelling der tienden. De beide eerste wetsontwerpen stonden in een zoo naauw verband met de vraag of de regterlijke organizatie van 1861 zal worden ingevoerd of niet, dat daarover eerst eene beslissing moest genomen worden. Nu die beslissing in ontkennenden zin is genomen, kunnen zij als vervallen beschouwd worden. De laatstgenoemde wet is, zooals het hooge nummer reeds aan| duidt, pas ingekomen^
laatste zou men nog eene klasse moeten maken van wetten, reeds aan de orde zijnde en weder uitgesteld, waartoe dan zou moeten behooren de wet tot regeling der uitoefening van de veeartsenij kunst.
De Provinciale Staten van Zuid-holland hebben het ontwerp-reglement van het bestuur van het hoogheemraadschap Amstelland met algemeene stemmen aangenomen.
Men verneemt, dat prins Frederik, prins Hendrik en prinses Marianne, alsook de burgemeester dezer gemeente in de kapitaalsvergrooting der Koninkl. Fabriek van Stoom- en andere Werktuigen hebben deelgenomen.
De rundveestapel in Nederland bestond in de 10 jaren, 1857—1866, gemiddeld jaarlijks uit 1,306,1445tuk5. In 1867 was dit cijfer 1,361,278. Hiervan waren inde provincie Groningen 99.805, in Friesland 203,857, in Drenthe 62,338, in Overijssel 120,671, in Gelderland 168,551, in Utrecht 72,748, in Noordholland 141,086, in Zuidholland 191,310, in Zeeland 53,719, in Noordbrabant 175,798 en in Limburg 71,395. In Friesland wordt derhalve het meeste rundvee aangetroffen.
Z. M. heeft de benoeming van mr. J. Beckeringh van Loenen tot sekretaris der gemeente Beilen goedgekeurd, en aan J. Alberti op zijn verzoek eervol ontslag verleend als plaatsvervangend kantonregter te Naarden.
's GRAVENHAGE, 6 Julij. Gisteren avond omstreeks 7 ure had er op het plein voor het koffijhuis van de weduwe 't H., een oploop plaats. Volgens het toen in omloop zijnde gerucht zou de zoon, die sinds eenige dagen met zijne moeder in oneenigheid leefde, haar doodelijk hebben verwond, welk gerucht later bleek ongegrond te zijn geweest. De zaak was deze: zij hadden gisteren avond twist gekregen en elkander glazen, stoelen , stoven enz. naar het hoofd geworpen, zoodat, ware de policie niet tusschen beiden gekomen, het waarschijnlijk slecht zou zijn afgeloopen. De verwonding , die de moeder bekwam, bestond in eenige schrampen aan het voorhoofd, veroorzaakt door het werpen van glazen. De heer chirurgijn de Pinto, die haar geneeskundige hulp verleende, verklaarde dat de wonden niet gevaarlijk waren.
DORDRECHT, 5 Julij. Hedenmorgen met den vloed, is de derde ijzeren overspanning voor den bovenbouw van de brug over het hollandsch Diep met goed gevolg door de beide pontons van den bouwsteiger aan den wal te Willemsdorp, op de paaljukken of hulppijlers overgeplaatst. Men verneemt, dat, bij eenige windstilte, het overbrengen en plaatsen op de pijlers morgen ochtend over den vloed zal kunnen geschieden. {D. C.)
GOUDA, 5 Julij. Onlangs werd als eene kurioziteit gemeld, dat de heer notaris J. van Dorsser te Dordrecht, tusschen de jaren 1835—70 heeft opgemaakt 10,000 akten. Niet minder merkwaardig is het voorzeker te achten, dat in datzelfde tijdperk door den heer W.
J. Fortuyn Drooglever alhier omstreeks 3000 akten meer en alzoo nagenoeg 13,000 akten zijn gepasseerd.
ALKMAAR, 6 Julij. De heer Kooien, direkteur der Kath. jongensscholen alhier , heeft eervol ontslag uit die betrekking gevraagd. De kwijnende gezondheid zyner echtgenoote moet eene der voornaamste beweegredenen zijn, welke hém tot dat besluit hebben geleid. (JV. H.)
NIJMEGEN. 6 July. De direktie der Nijmeegsche Spoorweg-maatschappij ontving onlangs van den minister van Binnenlandsche Zaken eene uitnoodiging om in zake de Spoorweg-verbinding Nijmege —Arnhem de uitgewerkte plannen voor de overbrugging van den Rijn en de Waal in te dienen.
De verlangde opneming heeft tot hiertoe de gunstigste rezultaten opgeleverd. De overbrugging van beide rivieren is ontworpen beneden Nijmegen en Arnhem, nabij de punten, die daarvoor door den ingenieur Nierstrasz in zijne brochure waren aangewezen. Met de meeste zorg hebben tot op groote diepte op de oevers grondboringen plaats gehad, die een uitmuntenden grondslag, hoofdzakelijk zand, deden vinden, zoodat men reeds nu de bepaalde zekerheid heeft, dat de kosten dier beide bruggen de som van ƒ 3,000,000, die daarvoor door den heer Nierstrasz was geraamd, niet zullen overschrijden. In den loop dezer maand hoopt men de plannen te kunnen aanbieden
GRONINGEN, 6 Julij. Gisteren middag vertoonde zich in het noorden dezer stad een bruine, ruigharige hond, middelmatig van grootte, die, naar men meende, alle kenteekenen van hondsdolheid vertoonde. Eene menigte volks achtervolgde het dier, dat eenige straten doorliep en op zijn weg verschillende andere honden beet. Nadat de policie, die hiervan onderrigt werd, met behulp der militaire magt het dier in een huisje aan den Kijk-in-'tjatswal had afgemaakt, werd het door den heer Plantenga, gemeente-veearts, onderzocht, die, naar de verschijnselen te oordcelen, bevond , dat de hond werkelijk lijdende was geweest aan de zoo zeer gevreesde ziekte. Een der agenten is door het dier in de regterhand gebeten, welke wonden echter aanstonds door een onzer geneeskundigen zijn uitgebrand.
---

Telegrammen.
PARIJS, 7 Julij. De Constitutionnel, sprekende van de ontvangst, in het Wetgevend Ligchaam aan de verklaring van den hertog de Gramont ten deel gevallen, zegt, dat het goevernement zijn pligt heeft gedaan en op waardige wijze heeft i geantwoord ten aanzien eener intrige, welke het't regt had om als eéne beleediging en eene bedreiging te beschouwen. «Het heeft," zegt het blad, op waardige wijze geantwoord aan Pruissen, hetwelk dacht dat ons geduld onuitputtelijk was, en aan Prim, die ons om den tuin dacht te leiden. De kandidatuur van een Hohenzollern was eene daad van vijandigheid, waarvan een waakzaam goevernement akte moest nemen. Het behoud van den wede van Europa hangt thans van Pruissen en Spanje af. De heden avond ontvangen berigten doen de hoop voeden, dat de vaderlandsliefde der Spanjaarden Pruissen zal behulpzaam zijn om uit zijne valsche stelling te geraken. Naar wij vernemen , keuren de meest invloedrijke leden der liberale partij in Spanje de handelwijze van Prim af. Indien het spaansche volk vrijwillig den vorst weigert, dien men het wil opdringen, dan zouden wy van Pruissen niets meer te eischen hebben. De kwestie zou beslecht zijn, zonder dat een enkele der drie mogendheden eenige koncessie behoeft te verleenen of te vragen. Het is dergelijke solutie, welke wij met al onze geestkracht wenschen."
— Het door eenige dagbladen van Weenen medegedeelde berigt, dat Oostenrijk, in geval van een oorlog, voor zich het voorregt \sn onzijdigheid zou bedingen, is uit de lucht gegrepen. MADRID, 6 Julij. De Imparcialmeldt, dat de ministerraad in de zaak der kandidatuur voor den troon eenstemmig is, en dat de Regent de handelingen van Prim en al de ministers heeft goedgekeurd. Het ministerie was gemagtigd om diplomatieke onderhandelingen te openen, zoodanig als noodig zou zijn om aan de Cortes een kandidaat voor den troon te kunnen voorstellen, wiens kandidatuur met de wenschen van de meerderheid der afgevaardigden zou overeenstemmen.
De Cortes zullen den 22" dezer bijeenkomen, en de verkiezing van een vorst is bepaald tegen 1 Augustus.
De ministeriëelen vertrouwen dat op den kandidaat 200 stemmen zullen worden üitgebragt. Hij zou alsdan tegen 1 November aankomen. Tegen dien datum zouden de afgevaardigden in de hoofdstad terug zijn.
Ten slotte meldt de Impardal nog, dat de prins alsdan door een spaansch eskader in eene duitsche haven zou worden afgehaald en dat hem eene civiele lyst van 20 millioen zou worden toegekend.
LONDEN, 6 Julij. Het Hoogerhuis heeft, bij gelegenheid dat de kommissie verslag uitbragt over de aangenomen amendementen op de iersche landbill, verscheidene niet onbelangrijke koncessiën gedaan. In het Lagerhuis is met 247 tegen 113 stemmen de bill tot afschaffing van den godsdienstigen eed aan de hoogescholen voor de derde maal gelezen.
— 7 Julij. De Morning Post meldt, dat de moord te Peking zich bepaald heeft tot de zendelingen en waarschijnlijk zijne aanleiding heeft gevonden in de begunstiging, welke zij van de zijde der chinesche regering ondervinden. Het blad hoopt, dat de verschillende mogendheden gezamenlijk pogingen zullen aanwennen om voldoening te verkrijgen en de herhaling van dergelijke bloedige tooneelen te voorkomen.
—De Times wenscht, dat de prins von Hohenzollern van de spaansche kroon alzie.
WASHINGTON, 6 Julij. De Senaat heeft de tax-bill vastgesteld met het tarief van Schenck, zooals dit den 6n Junij, geamendeerd door het Huis van Vertegenwoordigers was aangenomen.
Het regt op staal, spoorwegstaven en telegraafdraden is verminderd; dat van laatstgenoemd artikel tot op 40 percent ad valorem.
— Er is bij den Senaat een ontwerp van wet ingekomen tot bekrachtiging der oprigting eener maatschappy voor den aanleg van een kanaal en spoorweg op de landengte van Tehuantepec, met een kapitaal van 35 millioen.
JANINA, 4 Julij. De beruchte rooverbende van Chiotakis is, na een gevecht van twee uren, deels gevangen genomen, deels gedood geworden. Chiotakis zelf heeft het leven verloren. Door deze uitroeijing der roovers is het land van eene groote ramp bevrijd.
---

