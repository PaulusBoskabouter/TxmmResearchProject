AMSTERDAM, 25 Junij.
Zooals de laatste berigten uit Brussel melden, heeft Koning Leopold II den heer de Theux, leider der regterzijde in de wetgevende Kamer, bij zich ontboden. Natuurlijk verwacht men, dat de Koning met dien staatsman zal raadplegen over de vorming van een konscrvalief ministerie, ofschoon men niet gelooft dat de heer de Theux zich met deze eervolle, maar niet gemakkelijke taak zal belasten, veel minder zelf als hoofd van zoodanig ministerie optreden. De dagbladen , die in de geheimen zijn der konservatieve regterzijde en als haar organen doorgaan, achten het waarschijnlijk, dat door den heer de Theux de heer d'Anelhan den Koning zou worden aangewezen, als de geschiktste man om, in de tegenwoordige omstandigheden, een nieuw bewind zamen te stellen en te leiden.
In de krizis van het jaar 1864, toen ook de liberale partij in de Kamer tot een minderheid was gekrompen, zag men, als nu, der konservatieve partij het bestuur aanbieden. Maar de onderhandelingen sprongen af, het liberaal ministerie werd gehandhaafd en ontving verlof de Kamer te ontbinden. Leopold I, die gedurende zijn gansche regering den strikt onpartijdige gespeeld heeft, was evenwel den liberalen toegedaan, en werkte hen, waar hij het vermogt, in de hand. Het was hem met deze onderhandelingen geen ernst geweest. Zij hadden slechts moeten dienen, om den schijn van onpartijdigheid te bewaren. Leopold II heeft die rol van onpartijdige overgenomen, maar er deze wijziging in gebragt, dat hij haar, gelijk algemeen wordt geloofd, met opregtheid vervult. Wanneer dit zop is, dan kan men welhaast le Brussel een konservalicf ministerie aan het roer zien. Immers naar den toon harer organen te oordeelen, is de konservatieve partij bereid om als regerende partij op te treden.
Doch al ware het öok dat de Koning het liberaal ministerie-Frère Orban wilde behouden, dan is het meer dan twijfelachtig of dit, zamengesteld gelijk het nu is, het wagen zou om le blijven zitten, de Kamer te ontbinden en zich en zijne partij aan een algemeene verkiezing te wagen. Een gedeelte dier partij heeft zich, onder den naam van progressistische liberalen, van de ministeriëele of doktrinaire liberalen afgescheurd, en op de medewerking dier fraktie valt bij de verkiezingen thans niet le rekenen, zoodat deze wel eens een tweede nederlaag, geduchter dan de eerste, aan de liberalen zou kunnen berokkenen. De raad is dan ook reeds, in de liberale pers, aan Frère Orban gegeven, om zijn ministerie te wijzigen door een paar portefeuilles aan de progressisten te gunnen, en vervolgens de Kamer te ontbinden. Oppervlaklag beschouwd, klinkt het zeer vreemd, dat, wanneer de kiezers de liberale meerderheid uit de Kamer verdreven en er de konservatieve partij belangrijk versterkt hebben, de regering nog liberaler worden moet dan zij ooit te voren is geweest, en dat deze raad komt van lieden, die onophoudelijk zweren bij den wil van het volk. Men houde echter in hel oog, dat de logika dier lieden eiken dag door nieuwere en vernuftiger gevolgtrekkingen uitschittert. En dat niet alleen in België. Dezer dagen, na afloop eener verkiezing voor de Provinciale Staten van Noordbrabant, waarbij de kandidaat der konservatieven met groote meerderheid had gezegevierd, verscheen er in een lokaal blad een advertentie van een tot dusverre onhekend burger, die zich geroepen achtte om openlijk te verklaren, dat hij ten minste niet voor dien kandidaat had gestemd. Deze advertentie trok de aandacht van een liberaal orgaan in een andere provincie, dat er bij uitriep: ziedaar de stem van Nederland! Alzoo niet de meerderheid der kiezers, doch de stem van dien enkelen man had daar de natie vertegenwoordigd! Wie over dit voorval en deze pretentie een vermakelijk en puntig opstel lezen wil, zie het laatste nummer' van den Gelderlander in. In denzelfden geest als het bedoelde liberale orgaan, sprak dezer dagen de antwerpsche Précurseur. » Het bewind," zoo liet het zich hooren, »komt den liberalen toe, krachtens den wil der natie I" En dit daags na een verkiezing, waarbij de natie de liberale meerderheid had vernietigd! Men leert hier alweder uit, dat de haan der liberalen altijd moet koning kraaijen, want. zij zijn de natie. Wanneer er in een groep van tien personen één liberaal is , dan is die eene meer waard dan de negen anderen te zamen. Nog een stap, en wij zullen de bewering hooren, dat bij verkiezingen alleen de stemmen, door liberale kiezers op liberale kandidaten uitgebragt, geldig zijn.
Het is intusschen tot dusverre niet gebleken dat de heer Frère Orban en de zijnen geneigd zijn om de progressisten als redders binnen te halen, op het gevaar af van aanstonds door hen overvleugeld te worden. De Koning moet, uit den aard der zaak, nog minder lust in zulk een onderneming gevoelen, die het rijk zou overleveren aan bewindslieden van verklaard antimonarchale gevoelens.
Wij weten op het oogenblik, dat wij dit schrijven, niet welke de uitslag geweest is van het onderhoud tusschen den Koning en den heer de Theux. Wel kunnen wij verzekeren dat, zoo de optreding van een konservatief ministerie aanstaande is, dit een harde taak zal hebben. Het moet arbeiden met ambtenaren, onder welke zeer velen, door het huidig bewind benoemd, vinnige liberale partijgangers zijn, of wel reeds dadelijk beginnen met een bezwaarlijk uit té voeren zuivering der bureaux. Het moet zich aan de vuurproef eener algemeene verkiezing' onderwerpen, waarbij 't te verwachten is, dat de doktrinairen en de progressisten, na wederzijdsche inschikkelijkheid, hand aan hand zullen gaan. Het moet zich eindelijk voorbereiden op allerlei straatgeweld, wanneer het er in geslaagd mogt zijn een meerderheid te verkrijgen. De ondervinding heeft geleerd, dat de belgische liberalen ook daarvoor niét terug deinzen, als zij zich met parlementaire middelen niet in het bezit der staatsmagt kunnen stellen. Reeds nu wordt naar zulk plan verwezen door de met hen bevriende K. Zeitung, die, in een beschouwing' over de krizis te Brussel, het volgende zegt:.
»Der overwegende meerderheid des lands viel het zwaar, en zij zag het bijna als een demoediging aan, wanneer de ultramontanen, door het een of ander toeval, aan het hoofd der staatszaken waren geraakt. Het land werd onrustig en geraakte in een beweging, die voor den ha» del en de nijverheid alles behalve voordeelig was. Hetzelfde schouwspel zou zich, in dergelijke omstandigheden, ook nu herhalen.'I
De partij, die hier met den naam van ultramontanen aangeduid wordt, is in België nooit »door het een of ander toeval" aan het roer gekomen, maar alleen dan, als zij, tengevolge der verkiezingen, de meerderheid in de Kamer uitmaakte. Hoe kan het land ontevreden en onrustig worden, als de partij regeert, die het zeil', naar alie konstitutioneele, parlementaire, liberale en demokratische begrippen, daartoe heeft uitverkoren? Alleen omdat de belgische liberalen, zoodra zij in de minderheid zijn, hun eigen beginsel brutaal verloochenen, en door agitatie, woeling en gewelddadigheden trachten te verkrijgen wat de volkskeus hun onthield! Wij zijn het ten volle met de K. Zeitung eens, dat ditzelfde schouwspel ook nu te wachten zou wezen.
Wanneer de konservatieve .partij zich dus al sterk genoeg acht om het bewind te aanvaarden en zich aan de kasnen eener algemeene verkiezing bloot te stellen; en zells wanneer haar kracht en geluk geevenredigd mogten zijn aan haar moed, dan beteekent dit nog slechts zeer weinig, zoo zij niet tevens vast besloten heeft om geweld met geweld te keeren, en alle middelen daarvoor te bezigen, die de wet aan het gezag heeft toegekend. Reeds nu immers Wordt openlijk aangewezen, op welk terrein de liberalen voornemens zijn den strijd over te brengen, als zij bij de stembus ten tweede male de nederlaag mogten lijden. Indien de konservatieven niet bij voorbaat zich gereed maken om hun, zoodra noodig,|ook op dat terrein met kloekheid het hoofd te bieden, dan zal hun bestuur slechts kortstondig wezen, geen 'vruchten voortbrengen , en alleen dienen om den liberalen gelegenheid te geven, Jnm geschillen bij te leggen en hun partijeenheid te rekonstrueeren.
L.l. Woensdag verspreidde zich onder de Katholieken der hoofdstad de treurmare: pastoor Kok is dood, pastoor Kok is dood! Die treurmare, waarop niemand voorbereid was, liep de stad rond als een vuur en wekte alom droefenis en ontsteltenis. Helaas! ja, de waardige priester had in den nacht tusschen Dingsdag en Woensdag plotseling het tijdelijk met het eeuwig leven verwisseld. Hij was, schijnbaar ligtelijk ongesteld, des avonds te slapen gegaan, en is niet meer ontwaakt, dan om de eeuwige rust te vinden.
Gewis wordt het overlijden van dezen ijverHgen en ongemeen verdienstelijken zielenherder, die op den nog betrekkelijk jeugdigen leeftijd van 58 jaren zoo onverwacht is heengegaan waar God hem riep, algemeen en diep betreurd. Niet alleen in zijne parochie, maar ook daar buiten bij allen, die hem kenden, geacht en bemind, vindt zijn verscheiden de grootste deelneming.
Hij was immers een opregt man, begaafd met een vlug en helder hoofd, verrijkt met wetenschap, die hij klaar en duidelijk aan anderen wist mede te deelen. Hij was een goed en wijs raadsman, die niet alleen de theorie der wetenschap, maar de praktijk van het leven kende, en zijne wetenschap daarop wist toe te passen met eene zekerheid en vlugheid van oordeel, die men zelden in zulk eene mate ontmoet. Versierd met vele priesterlijke deugden, werd hij aangevuurd door een zielenijver, die liem zelden rust gunde en hem allen ai beid gaarne deed aannemen, die zich aan hem aanbood. Wat hij ondernam, zette hij met kracht door, achtte daarvoor geen offers te groot en ontzag daarbij zoo min zich zelven als onregtm-tigen tegensSand. Menschelijk opzigt was volkomen onbekend aan zijn even edelmoedig als opregt gemoed. Zoo was hij reeds in zijne vroegste jeugd, toen hij, bij de sluiting der semin'ariën, op openbare Jatijnsche scholen studeerde, te midden van de gevaren der jeugd een voorbeeld van deugd, die aan alle verleiding krachtig weerstand bood, de verleiders krachtig wist te weren en onschadelijk te maken ook voor anderen. Zoo is hij altijd gebleven, zich met de jaren ontwikkelend en toenemend in deugd en ijver voor de bevordering van al wat goed en deugdzaam is. En hier mogen wij niet nalaten aan te stippen, dat de man, die bij zooveel kennis zooveel kracht van wil bezat, nooit een enkel oogenblik opgehouden heeft als een kind te zijn aan de hand van zijne geestelijke overheid , zelfs als het hem groote opofferingen kostte. Hij gaf gaarne zijn oordeel en zijn wil ten beste aan degenen, die God over hem had gesteld. Zulk een priester gaat niet door het leven zonder blijvende monumenten van zijn doortogt achter te laten. Wij zijn tot ons leedwezen thans niet in de gelegenheid om alles op te sommen, wat" hij verrigt heeft. Laten wij echter een paar voorbeelden geven. Onder de vruchten van zijn arbeid rekenen wij te behooren de verdienstelijke kongregatie van Amersfoort, welke hij, nog jeugdig priester, in moeijelijke omstandigheden zich aantrok en met Gods hulp wist te vestigen en op te leiden tot wat zij geworden is. Eene andere vrucht van zijn arbeid is de nieuwe parochiekerk van St. Willibrord, die hij insgelijks onder zeer moeijelijke omstandigheden gebouwd heett, terwijl zij hem groote offers kostte van alle zijden, en hij altijd moest kampen met schier onoverkomelijke bezwaren, die zijn ijzersterk gestel langzamerhand gesloopt hebben. Hu had een teer en beminnelijk hart, dat altijd open stond voor en ten dienste was van alle ongelukkigen, voor zondaren om ze te bekeeren, voor de behoeftigen om ze in hun nood te helpen, voor zijne vrienden— en ieder, die hem kende en verlangde zijn vriend te zijn — cm hen door raad en daad bij te staan. Even ruim van hart als van geest was alle kleingeestigheid ver van pastoor Kok verwijderd, nam hij deel aan alles wat er goeds ondernomen werd, overal waar zijn hulp of raad noodig kon zijn. Geen wonder dat de waardige pastoor algemeen geacht, geëerd en bemind was, en dat zijn vroegtijdig afsterven in Amsterdam en overal daar buiten, waar men hem heeft gekend, rouw heeft veroorzaakt. Het is onnoodig zijne ziel aan de gebeden der geloovigen aan te bevelen, of zij soms nog een of ander in de andere wereld te voldoen mogt hebben. Wij zijn zeker dat duizenden dien pligt der vriendschap en der dankbaarheid getrouw zullen vervullen.
Intusschen indien het ontzettend is te denken, dat de waardige pastoor zoo plotseling voor het oordeel van God is opgeroepen en onze pligt tot bijstand door gebed daardoor verhoogd wordt, dan is het ons een troost en een genoegen te kunnen getuigen, hoe wij weinige dagen voor zijn dood, toevallig met hem sprekende over plotseling sterven, uit zijn eigen mond vernamen, dat hij, alhoewel hij toen niet dacht aan hetgeen hem overkomen zou, zich toch daarop steeds voorbereid hreld.
_ s>De Tijd noemt het »onzin", dat de uitgaven voor onderwijs uitgaven van publiek nut zijn, evenals die voor de defensie, de regterlijke magt, de openbare werken, enz. Hij beroept zich daarbij op het feit, dat in Amsterdam meer kinderen gebruik maken van de bijzondere dan van de openbare scholen. Zoo is ook het aantal van hen, die van de spoorwegen geen gebruik maken, zeker veel grooter dan dat van hen, die er wèl gebruik van maken, en toch is het publiek nut van spoorwegen niet te ontkennen".
Aldus de N. Rott. Ct. van heden. Wij vragen of de spoorwegen niet door ieder, zonder onderscheid, worden gebruikt, die op de snelste wijs wil reizen; verder of er naast de door den Staat aangelegde of gekoncessionneerde spoorwegen, bijzondere spoorwegen worden gemaakt, omdat de meerderheid der bevolking van de eersten niet gediend wil zijn; eindelijk of een blad, dat tegenover de ons medegedeelde cijfers niets beters weet aan te voeren dan argumenten van deze kracht, niet verstandiger zou doen met te zwijgen.
Aan het _. D. v. N. wordt medegedeeld, dat de zaak der »Russische fondsen" thans is opgehelderd.
De persoon, die door het verliezen der spraak buiten staat was inlichtingen te geven, was geen makelaar maar een spekulant in effekten. Hij is thans in zooverre hersteld, dat, volgens de door. hem gegeven inlichtingen, zijne gemoedsaandoening is gebleken veroorzaakt te zijn door het mislukken eener spekulatie, waarbij hij aanzienlijke schade heeft geleden.
Het Leidscke Dagbl. deelt mede dat eene halve eeuw is verloopen, sedert den heer Thorbecke, de doktorale waardigheid bij de Leidsche Hoogeschool werd toegekend, en dat de regtsgeleerde fakulteit en die der bespiegelende wijsbegeerte en letteren hem een blijk van erkentelijkheid en belangstelling gegeven hebben, door hem per telegram een hartelijken gelukwerisch te doen toekomen.
De Staats-Courant van heden bevat het besluit van den lln Junij 1870, houdende vaststelling van een reglement van policie voor de haven te Moerdijk, en zulks met intrekking van het koninklijk besluit van 2 Februarij 1866 en het besluit van den 141» Junij 1870, houdende vernietiging der besluiten van den gemeenteraad van Kampen, dd. 4 Februarij jl., n° 1 en 3, betrekkelijk het beheer van het hervormd armenweeshuis en het reglement voor het roomschkatholiek weeshuis aldaar.
Z. M. heeft benoemd: tot nederlandsch konsul te Salonica, G. Dumpnteil Lagrèze; tot griffier bij het kantongeregt teJSlie- mr. M. A. H. Onderwater.
ROTTERDAM, 24 Junij. Voor de regtbank diende gisteren weder eene aanklagt tegen den bekenden Jac. Spanjersberg Jz., wegens lasterlijke en honende artikelen in door dezen uitgegeven V olksbladen voorkomende.
De klagt was ditmaal ingediend door P. A. L. Roesgen von Floss. Nadat de getuigen waren gehoord, rekwireerde de officier van justicie de veroordeeüng van Spanjersberg tot eene gevangenisstraf van twee maanden, twee boeten van ƒ25 en .eene van ƒB. De uitspraak is bepaald op Donderdag aanstaande.
ZALT-BOMMEL, 24 Junij. Nu de verzending der kersen van hier en den Bommelerwaard in vollen gang is, kan men aan de sterk verminderde prijzen zien, hoe ruim dit jaar dit gewas is. Den 21 en 22 dezer werden zij verzonder, voor ƒ 8 en op heden voor ƒ6 de 50 k. g. Door de aanhoudende droogte wordt de groei der vroege aardappelen zeer belemmerd, zoodat de opbrengst uiterst gering zal zijn. Ook met de late aardappelen is het slecht gesteld; komt er niet spoedig regen, dan vreest men dat de uitkomst, ook van dit gewas uitermate min zal zijn.
NIJMEGEN, 24 Junij. Eergisterenmiddag ten vier ure, dus nog op 't warmst van den dag, ontmoette een te Heumen gestationeerd ambtenaar een voorlooper en twee dragers, elk met een vaatje spiritus beladen. Den vijand ziende, wierpen deze hunne vracht neder en kozen het hazepad, achtervolgd door den ambtenaar, wien het echter niet gelukte de smokkelaars in handen te krijgen. De vaatjes, ten rijkskantore opgebragt, bleken in te houden 63 liters spiritus a 91 pCt.
---

Telegrammen.
PARIJS, 24 Junij. In de zitting van het Wetgevend Ligchaam is het voorstel van eenige leden der oppozitie, betreffende de benoeming van maires door middel van verkiezingen, met 187 tegen 55 stemmen verworpen.
NEW-YORK, 23 Junij. De groote Fransch-Amerikaansche maatschappij , waarvan reeds sedert lang sprake wasj zal, naar het zich laat aanzien, thans tot stand komen. Als prezident der nieuwe instelling wordt genoemd de generaal Dix, oud-minister van Financiën en onlangs gezant te Parijs.
— 24 Junij. De Prezident Grant heeft den heer Charles Gorhain benoemd tot gezant der Vereenigde Staten te 's Gravenhage.
WASHINGTON, 24 Junij. Het Kongres heeft de geamendeerde bill aangenomen, waarbij Georgië tot de tegenwoordige wetgeving wordt toegelaten.
RIO-JANEIRO, 5 Junij. Bij de Kamer van Afgevaardigden zijn twee voorstellen ingediend: het eene tot vrijverklaring van alle slavenkinderen, geboren na een hierbij vast te stellen termijn; het andere tot de benoeming eener kommissie, belast met het onderzoek van plannen tot emancipatie van negers. Volgens berigten uit Asuncion was het definitief vredestraktaat nog niet geteek end.
KONSTANTINOPEL, 23 Junij. Een door den staatsraad ontworpen organizatie van regtswezcn, geschoeid op de leest der regterlijke instellingen van Frankrijk, is bij den ministerraad in overweging, en zal waarschijnlijk worden goedgekeurd.
FLORENCE, 24 Junij. Na eene redevoering van den heer Lanza, is de Kamer van Afgevaardigden overgegaan tot de orde van den dag, ten opzigte van het voorstel des heeren Mellana, strekkende om de belasting op den koepon op 20 pCt. te brengen. Meer dan honderd afgevaardigden hebben de interpellatie des heeren Bertani, met betrekking tot den St. Gotthardspoorweg onderteekend. De regering heeft besloten om de diskussie over die interpellatie niet af te wachten, maar de overeenkomst in deze zitting over te leggen.
— Als gerucht wordt gemeld, dat eene
schikking van de met Portugal gerezen moeijelijkheden op handen is.
BRUSSEL, 24 Junij.Graaf de Theux, die gisteren door den Koning is ontvangen, heeft zich heden, vergezeld van baron d'Anethan, naar het kasteel Laeken begeven.
---

