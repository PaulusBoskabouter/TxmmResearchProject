Advertentie
Bericht. HH. AB ONNENTEN op liet AL GEMEEN BA GBLAD VAN NEDERLAND worden verzocht, de abonnementsgelden over het 3de kwartaal, dat met uit. Sept. 1870 eindigt, te voldoen aan de Administratie, uiterlijk vóór 1 Oct., ten einde geene staking in de toezending te ondervinden. Het bedrag kan gezonden worden per postwissel, aan alle postkantoren a 1 pCt. verkrijgbaar. NB. POSTZEGELS worden niet in betaling aangenomen. Amsterdam, 13 Sept. 1870. DE ADMINISTRATIE.
---

Een bolwerk voor de toekomst.
Is de wonde, der beschaafde wereld geslagen door de vreeslijke worsteling, die ’t hartebloed van Frankrijk en Duitschland opslurpt, diep en akeliggapend, geen wonder, dat men van alle zijde verlangend uitziet naar den heelmeester, die de verwoesting zal genezen; dat men tevens middelen tracht op te sporen, om zulke ontzettende kwetsuren voor ’t vervolg onmogelijk te maken. Als uit één mond wordt dan ook in gansch Europa één enkel middel genoemd: een vredebond. Een vredebond! Wanneer ieder volk zich tot zulk een bond vereenigt; wanneer de verschillende bonden zich dan bij elkander aansluiten, en één grooten, internationalen kring vormen, alom krachtig en geëerbiedigd, zonder genade uitstootend al wat den volksvrede mocht bedreigen, onvermoeid werkzaam om elk geschil in de geboorte minnelijk te schikken, om de publieke opinie steeds krachtiger in te nemen tegen den krijg, en de begrippen „roem” en „eer” te ontdoen van hunne onverdiende aantrekkelijkheid — wanneer men ’t zóóver brengt, is de wereldvrede voor een groot deel bevestigd. Met levendige vreugde en onverdeelde ingenomenheid hebben wij dan ook opgemerkt, dan niet alleen in de hoofdstad twéé vereenigingen tot het schoone doel zijn tot stand gekomen, maar dat men ook te ’s Hage, te Goes en te Utrecht pogingen beraamt, om zulk een lichaam in het leven te roepen. Wij behooren niet tot hen, die voor versnippering van krachten vreezen. Volstrekt niet! Laat in elke gemeente van ons land zich vrijelijk een bond vormen met meer of minder raadpleging der statuten van buitenlandsche ligues. Eenmaal bestaande, eenmaal uit een aantal leden samengesteld, zal samensmelting niet moeilijk vallen. Bij die samensmelting zal dan natuurlijk het mindere in het meerdere opgaan; zal dat reglement den boventoon voeren, ’t welk de verste en krachtigste strekking heeft; zal die afdeeling aan het hoofd treden, wier bestuurderen het diepst-doordrongen zijn van ’t besef, dat de vrede tot eiken prijs moet worden behouden; dat men geene offers schromen mag, daar waar ’t geldt een menschenslachtenden oorlog te vermijden. Wenschelijk is ’t intusschen, dat het hoofd-commité te ’s Hage of te Amsterdam zij gevestigd. Die punten zijn het best-gelegen, om voortdurend ’t oog te houden op de handelingen der regeerders; ’t best, het snelst-verbonden met de overige groote steden van Europa; het meest-bekend bij den vreemdeling en het gunstigst ingericht tot binnenlandsche correspondentie. Welke der drie vereenigingen, ’tzij in de hoofdstad, ’tzij in de residentie, aan het hoofd der beweging zal treden, is ons tamelijk onverschillig. Wij gelooven echter, dat zulk eene vereeniging, voor haar nationaal karakter, in ’t programma deze twee punten zal moeten opnemen: lo. de afschaffing van art. 56 der grondwet, bepalende, dat de koning, zonder voorafgaand overleg met de StatenGeneraal, vrijmachtig den oorlog verklaart; en 2o. ’t huis waarts-zenden van ons staand leger, als eene eerste schrede tot de algemeene Europeesche ontwapening. Mocht de Haagsche bond bereid zijn, beide bepalingen in zijne banier te schrijven, ongetwijfeld ware hij ’t meest-geschikt, om ’t hoofd- of centraalcommité te vormen. Niet alleen dat hij het best georganiseerd schijnt, hij beschikt tevens over aanzienlijke krachten. De geachtste personen uit alle partijen hebben zich broederlijk tot ’t groote doel aaneengesloten. De Haagsche vereeniging heeft daarenboven dit zeldzaam voordeel, dat twee liberale leden der Tweede Kamer hare secretarissen zijn, zoodat de stem des volks in hun persoon de beste gelegenheid zal krijgen, zich bij de bespreking der krijgsbudgetten ook in ’s lands vergaderzaal te doen
hooren. De namen van v. Eek en Moens zijn ons waarborgen, dat die hoop geene illusie is, maar op de beste gronden berust. Hoe het echter zij, vóór alles komt het ons raadzaam voor, dat allerwege ’t denkbeeld worde gepropageerd ; dat zich, even spoedig als voor ’t Roode Kruis, in elke gemeente van Nederland commissiën vormen, die de kiem leggen tot latere spruiten. Dat zij ’t zich niet al te druk maken met het uitpluizen en vaststellen van statuten; laten zij ook hun kostbaren tijd niet verbeuzelen met de keuze van een bestuur. Dat alles komt van zelf zonder zwarigheid. In de eerste plaats is ’t noodig dat men besta, en in enkele, groote trekken doel en werkkring omschrijve. ’t Preciseeren volgt later gemakkelijk. Bij onderlinge aansluiting kunnen alle formaliteiten worden vastgesteld en vervuld. Voor het oogenblik is niets anders noodig dan een levée en masse, door geheel het land, om krachtig en onverholen den wensch uittespreken, dat de vrede hersteld worde; dat voor goed aan een enkel wezen het recht worde ontnomen, een gansch volk in bloed te versmoren; ’t geluk en de welvaart voor jaren uit zijne landpalen te jagen; honderdduizenden krachtige levens in hunne opkomst en hun bloei te fnuiken; millioenen schats aan de heillooste bedoelingen te verspillen, en, op den grondslag van een even rekbaar als bespottelijk goddelijk recht, souvereiniteits-prerogatieven te doen gelden, waarmee de volken voor goed hebben gebroken. Aan dezen kreet sluite zich eene andere leuze aan: „Algemeene ontwapening!” Geen schooner triomf ware denkbaar, dan dat, zoodra het „dreigend gevaar” voor Europa’s rust is geweken, de conscriptie werd afgeschaft, de vestingen werden gesloopt en ’t staande leger gesuprimeerd. Wij zouden daardoor niet minder vrij, niet minder veilig, niet minder geëerbiedigd zijn. Wij zouden veeleer den eersten steen leggen voor een grootsch gebouw, met welks voltooiing de toekomst zich weldra zal hebben bezisTehouden.
In Frankrijk, in Engeland, in Zwitserland bestaan zulke vredebonden. Tot nu echter werden hunne pogingen steeds verlamd door allerlei nevenzaken. Zij werkten verspreid, zonder flink, ondubbelzinnig programma. Al wat zij deden bestond uit ijdel gepreek en gebeuzel. In stede van zich onderling te alliëeren en krachtige pogingen aantewenden tot het organiseeren van ééne ontzaggelijke vredemacht, hielden zij zich bezig met ’t schrijven van tractaatjes en brochures over broederschap en zelfverloochening en humaniteit. Maar geen practisch middel grepen ze aan; tot geen ontzagwekkende demonstratie hadden zij den moed. Geene karakteristieke hervormingen stelden zij voor. Tevreden dat zij bestonden, hielden zij meetings en congressen, waarin een aantal groote mannen, gecanoniseerde heiligen van ’t woord, ’t genot smaakte zich te hooren spreken, en een nog grooter aantal anderen.... de schouders ophaalde. Dat moet anders worden. Bijzondere bedoelingen moeten overboord worden geworpen ; de veelheden moeten één worden. Alle volken behooren eendrachtig, zonder haat of naijver, eene enkele banier te volgen: de witte vredevlag, die, hoog verheven boven dynastieke belangen en vorstelijke grillen, alleen ’t waarachtig heil der menscheid beoogt, en over de vreedzame werkplaatsen van vlijt en ontwikkeling wappert, niet boven bloedige, hemeltergende slagvelden! Kan en wü Nederland niet ingrijpen in den loop der gebeurtenissen; heeft ’t noch voor Duitschland, noch voor Frankrijk partij gekozen — regelend, organiseerend meetewerken aan de duurzame vestiging van den wereldvrede; energisch optetreden tot het vestigen van een flink-geconstitueerden bond, die gansch Europa omvat, dit voorwaar is ons gegeven; meer : ’t is onze plicht. Laat ons dan snel maar zonder overijling dien plicht vervullen! Vergeten wij niet, dat zulk een bond, om met ons zelven te beginnen, reeds in eigen boezem een moeilijken arbeid vindt; dat ieders hulp voor’t groote doel noodzakelijk is, en dat dus de contributie zóó laag behoort te worden gesteld, dat zij niemand doet terugdeinzen; dat ’t geheele volk in den bond is vertegenwoordigd. Op die wijze — maar ook op die wijze alleen —• breed, ruim, met een sprekend programma, een vasten, onmiskenbaren werkkring en honderdduizenden leden, zal de Nederlandsche afdeeling van den Lnternationalen Voortdurenden Vredebond inderdaad kunnen zijn, wat hij immers wenscht te wezen: een onwankelbaar bolwerk voor dè toekomst.
---

BUITENLANDSCHE POLITIEK.
Een staat, waar alles vrij kan worden gezegd en te midlen waarvan de raeest-verschillende elementen in een onop.
houdelijken strijd gewikkeld vrij zijn, een staat zonder dwang moge den republikeinen in Erankrijk voldoende zijn, zulk een staat is den Duitschers niet genoeg. Zij willen het leven en het geluk van millioenen beperken. De gebeurtenissen van de laatste dagen, sedert de gevangenneming van den Eranschen keizer, bewijzen duidelijk, dat de verdraagzaamheid van de Duitschers, althans van hun koning en diens staatslieden, iets gedwongens heeft, en van de strijdlustige vrijheidsliefde der Eranschen afwijkt. Is ’t wonder, dat daardoor van lieverlede de sympathie voor Duitschland bij velen begint te verflauwen? Vooral in België bespeurt men die verandering in de publieke opinie; ook doet men daar al ’t- mogelijke om ’t lot der ongelukkige soldaten van Sédan te verzachten. Te Brussel is een brood-commité gevormd, met ’t doel convooien brood en levensmiddelen over Libramont naar Sédan te zenden, en van daar gekwetsten af te halen. Van uur tot uur komen er transporten met Eransche soldaten te Brussel aan, die dan onmiddellijk in de hospitalen of ambulances gebracht en met de meeste oplettendheid behandeld worden. Deze barmhartigheid der Belgen wordt door sommige Duitsche bladen aan partijdigheid toegeschreven. De Belgische pers wederlegt die beschuldiging, welke de populariteit van Duitschland in België niet vermeerderd heeft. Van heden af treedt niemand meer in of uit Parijs zonder verlof van de minister van binnenlandsche zaken. De Duitschers zijn tot op 3 uren afstands van de hoofdstad genaderd, en men vermoedt, dat reeds vele Duitsche soldaten te Parijs zich schuil houden in de faubourgs, zoodat men door dit verbod van in- en uitgaan zonder verlof een aantal van die spionnen tracht op ’t spoor te komen. De kamer van strafzaken in ’t hof van cassatie te Parijs is door den grootzegelbewaarder geraadpleegd over eene verplaatsing der rechtbank naar Tours. Met algemeene stemmen hebben de leden verklaard, dat ’t voor de dienst niet noodzakelijk was de rechtbank te verplaatsen, zoodat zij te Parijs zal blijven en de gevaren van ’t beleg zal deelen met de overigen. Tot nu toe wordt alleen ’t ministerie van justitie onder den heer Cremieux naar Tours verplaatst. De bevolking van Strasburg heeft de vrijheid verkregen, zich uit de stad te verwijderen en is naar Zwitserland uitgeweken. Van alle zijden wordt Parijs tot staat van verdediging versterkt, en de rijkdommen der openbare gebouwen in veiligheid gebracht. Al wat St. Cloud, Meudon en Malmaison aan voorwerpen van weelde en kunst bevatten, is overgebracht naar Parijs en daar in de kelders van ’t Panthéon geborgen. Alle civiele ingenieurs hebben hunne diensten aangeboden aan den gouverneur van Parijs. De Zwitsersche bevolking te Parijs, die eene strikte onzijdigheid bewaart, heeft besloten, twee vrijcorpsen te vormen, het eene voorzien van ’t Roode Kruis, met ’t doel om overeenkomstig de internationale conventie van Genève dienst te doen ter verpleging van gewonden; het andere om overal waar brandgevaar dreigt als brandweer werkzaam te zijn. Op die wijze willen de Zwitsers daadwerkelijk aan de verdediging der hoofdstad deelnemen. Van Melun tot Parijs worden de heerlijke bosschen, welke de hoofdstad omringen, verbrand. Daartoe behooren de- bosschen van Seine en Manie, gaande van Melun door Montereau naar Parijs; de bosschen van Lagny; van Armainvilliers; van Eerrières; van Bondy; van Meudon; van Clamart; van Bellevue en die welke St. Cloud begrenzen. Wat door ’tvuur gespaard blijft, wordt met de bijl vernietigd. Al de kerkhoven binnen Parijs, die sedert den aanleg der buiten de stad gelegen kerkhoven gesloten waren, zijn weder opengesteld voor den dienst. Door eene compagnie van ’t 20e bataillon der nationale garde is de ontdekking gedaan, dat de patronen, welke aan den minister van oorlog zijn afgeleverd, vervalscht waren, zoodat zij in ’t gebruik de kogels slechts 20 a 30 el vooruit dreven, ja, somtijds den kogel volstrekt niet uitdreven. Dadelijk is tegen de leveranciers proces-verbaal opgemaakt en de zaak wordt streng onderzocht.
---

BUITENLAND.
FRANKRIJK. Volgens een bericht uit Bern van den 18den heeft de Badensche regeering, op verzoek van het Zwitsersche gouvernement, kosteloos vervoer over hare spoorwegen toegezegd voor alle behoeftige ingezetenen van Strasburg, die van daalde wijk naar Zwitserland zouden nemen. Het fort van Vincennes, zegt een correspondent der Indépendance, is ontruimd als nutteloos voor de verdediging der hoofdstad. Een koffiehuishouder te Reims heeft geschoten op de Beiersche huzaren. De Beieren drongen onmiddellijk het huis binnen, namen den eigenaar gevangen, die op staanden voet gefusilleerd werd. Op bevel van den Pruisischen generaal zou het huis terstond met den grond gelijk gemaakt zijn, indien koning Wilhelm geen tegenbevel had gegeven. De politie ziet nu strenger toe op het uitleveren der wapenen en de maire heeft verzocht, deze te vernietigen, daar hij bevreesd was, dat de gebreklijdende arbeiders er zich van meester zouden maken na het vertrek der Pruisen, om tegen de gegoede burgers van Rheims oorlog te voeren. De Ligue Internationale de la Paix et de la Lilerté te Genève en de Ligue Internationale et Permanente de la Paix te Parijs hebben beiden een manifest uitgevaardigd, de eene tot het Eransche volk, de tweede tot den koning van Pruisen. Beiden dringen in krachtige taal aan op het staken der vijandelijkheden en der vreeselijke menschenslachting. Helaas! Of hare pogingen alsnog eenig gewicht iu de schaal zullen leggen ?! Velen der te Marseille aanwezige Italianen hebben zich aangeboden, als vrijwilligers in het Eransche leger te dienen. Naar men verneemt, zal van hunne diensten gebruik worden gemaakt; doch zij zullen een afzonderlijk corps, onder den naam van «Garibaldiaansch legioen” uitmaken. Gelijk men
weet, heeft Garibaldi zijne vrienden aangespoord, de Eransche republiek te hulp te komen, terwijl hij ook zelf zijne diensten heeft aangeboden, doch de slechte staat zijner gezondheid heeft hem totnogtoe verhinderd, naar Erankrijk te vertrekken. Te Toulon zijn de galeiboeven van het drijvend bagno no. 4> in opstand gekomen. Gelijk te denken is, maakte de schrik zich van de bevolking meester, maar deze duurde niet lang; want de autoriteiten wisten, door hare krachtdadige maatregelen, den opstand spoedig te onderdrukken. Men berekent, dat tegenwoordig binnen de muren van Parijs niet minder dan 75,000 runderen aanwezig zijn. Het blijkt dat de minister van openbaar onderwijs, die president is van het wetenschappelijk commité der nationale verdediging, vele mededeelingen van particuliere personen heeft ontvangen nopens middelen tot verwoesting of ontploffing, waarmede den vijand afbreuk kan worden gedaan. Immers, de minister heeft in het algemeen zijn dank betuigd aan hen, die deze mededeelingen hebben gedaan. Hij heeft verder te kennen gegeven, dat alle voorstellen met nauwkeurige zorg onderzocht zijn. Het geheim der militaire operatiën gedoogt niet, dat gezegd wordt welke voorstellen zijn aangenomen. GROOT-BRITTANJE. De Times van den léden zegt in een hoofdartikel: «De heer Thiers is gister-ochtend in ons midden gekomen; maar de aard der boodschap waarmede hij komt, geeft geene hoop, dat het spoedig herstel des vredes door zijne zending zal worden bevorderd. Hij komt hier om te kennen te geven, dat de onzijdige mogendheden behooren tusschenbeiden te komen, om de Duitschers buiten het Fransche grondgebied te drijven, indien zij niet dadelijk op hunne vertoogen aftrekken. «Hij is niet gekomen, om te vragen wat Engeland denkt van Erankrijks besluit, om geen grondgebied aftestaan, maar om ons eene gedragslijn aantebevelen, die door ons dadelijk afgewezen moet worden. Hij vraagt niet meer noch minder dan dat het onzijdige deel van Europa een verbond zou vormen, om de Duitschers tot het ontruimen van het Fransche grondgebied te dwingen. Het schijnt onmogelijk, dat een man als Thiers zulk een aanzoek doet: en toch komt daarop neder wat hij gezegd wordt hier te lande te hebben gedaan. Het blijkt niet dat hij eenig aanbod heeft te doen, hetwelk aan den koning van Pruisen kan worden overgebracht als eene beweegreden voor hem, om uit Erankrijk te trekken. „Zoo moeten wij onzes ondanks tot de gevolgtrekking komen, dat de oorlog zal moeten worden voortgezet. Het Eransche gouvernement heeft door den tegenspoed nog niet geleerd, de naakte waarheid te zien, en zich boven de begoochelingen der nationale ijdelheid te verheffen. Wij, onzijdigen, kunnen onzen invloed niet leenen tot het aanbevelen van vredes-voorwaarden, die wij zelven, zoo wij in rle plaats der Duitschers waren, zouden afwijzen. Eerst wanneer het Eransche volk erkent, zich aan zijn nabuur vergrepen te hebben, en waarborgen tegen herhaling van dat vergrijp wil geven, kan het vrede worden en kan Parijs van de belegering verschoond blijven.” The Standard zegt, dat zoodra in Frankrijk eene bestendige regeering zal gevestigd zijn, Engeland te zamen met dat rijk den oorlog wil verklaren aan China, om den moord van Tien-tsin te wreken.... De Britsche marine heeft in de Middellandsche Zee een nieuw verlies geleden door het overzeilen van de kanonneerboot Trinculo door de Spaansche stoomboot Moratin. Twee man van de equipage zijn daarbij omgekomen. Frankrijk —• zoo lezen we in de Pall-Mall-Gazette — gelijkt thans weder een huis, dat tegen zichzelven verdeeld is. Zóó diep is de vijandschap, zóó bitter is de haat van Eranschen onderling, dat zelf nu, terwijl de machtige vijand de wallen van Parijs nadert, de eerste daad der nieuwe regeering is geweest het wegzenden van de politie-agenten en van andere door het vorig gouvernement aangestelde beambten. De partijen in Erankrijk schijnen elkander meer te vreezen dan den geliaten vijand; en het lijdt geen twijfel, of morgen, indien de Duitsche legers over de grenzen terugtrokken, zouden Erankrijks zonen het zwaard niet opsteken, doch elkander het in de borst stooten. Dat zulk een vulcanische toestand te Parijs geduld wordt, strekt niet alleen Frankrijk, doch gansch Europa tot een voortdurende bedreiging. Zal eene regeering aan haar doel beantwoorden, zoo moet zij in staat worden gesteld, haar eigen onvolkomenheden in te zien en te verbeteren. Dit laatste nu is onmogelijk, zoolang Frankrijk steeds blindelings elke regeering omverwerpt, die niet in al hare ondernemingen volkomen slaagt. Nimmer zal Frankrijk een nieuwe regeering „van zessen klaar” vinden. De natie moet daarom leeren aan een gouvernement trouw te blijven, zoowel in tegenspoed als in voorspoed, ’t Is er mede als met een uurwerk, dat niet juist loopt. De verstandige eigenaar smijt het niet aan stukken — doch tracht het te regelen. Eerst wanneer het raderwerk versleten en totaal onbruikbaar blijkt, legt hij het meubel ter zijde, en schaft zich een nieuw aan. Noch voor Frankrijk, noch voor zijne naburen is een duurzame vrede denkbaar, zoolang het volk van Parijs geen vrede heeft met zichzelven.
DUITSCHLAND. In het stedelijk hospitaal te Frankfort wordt een Pruis verpleegd, die twaalf wonden heeft, doch, dank zij der uitstekende behandeling, zoo goed als zeker herstellen zal. Een ander held. Een Pruisisch soldaat te Luik was op vier plaatsen gewond; onder de operatie rookte hij bedaard zijn sigaar. Plotseling zakte hij ineen en was een lijk. De W iesbadensche dagbladen geven hun verlangen te kennen, dat de Duitsche legers, uit Parijs terugkeerende, de kunstschatten welke in ’15 niet teruggegeven zijn, zullen meebrengen. Daartoe behooren onder meer eenige pilaren van porphyr, die den Akenschen dom versierden. Napoleon nam er 32 weg en slechts 2é zijn teruggegeven, voor welke de overleden koning van Pruisen 8 van graniet in de plaats heeft gesteld. Het niet-teruggegeven achttal dient op ’t oogenblik tot versiering der salie de la Paix in ’t Louvre.
---

