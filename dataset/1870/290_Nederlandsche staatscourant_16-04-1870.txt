NEDERLANDEN. 's GRAVENHAGE, den 15den April 1870.
Bij Zijner Majesteits besluit van 8 April jl., n°. 19, is aan den heer E. Muller, op zijn verzoek, eervol ontslag verleend als Nederlandsch consul te .Lima, en is de heer R. Canevarn benoemd tot consul-generaal voor Peru, te Lima. MINISTERIE VAN BINNEN LAND SC HE ZAKEN. Aan Zijne Excellentie den Minister van Binnenlandsche Zaken. 's Gravenhage, den listen Maart 1870. Bij het verslag over den toestand van het Rijksarchief, dat ik de eer heb aan Uwe Excellentie aan te bieden , zullen de werkzaamheden tot ordening en bearbeiding daarvan op den voorgrond , de aanwinsten op den achtergrond staan. Er zijn natuurlijk voor openbare verzamelingen ook nu en dan onvruchtbare jaren, omdat de oogst afhankelijk is van omstandigheden, die niet in onze magt zijn. Waar ons weinig geschenken toevloeijen , en waar slechts weinige belangrijke stukken in openbare veiling komen , daar moeten wij ons met schrale aanwinsten tevreden stellen, maar des te meer zorgen, dat hetgeen wij reeds bezitten meer en meer vruchtbaar gemaakt worde. Ik begin , zoo als vroeger, de opgaaf onzer aanwinsten met de verkregen kaarten. Vooreerst ontvingen wij van den heer Perk, notaris te Hilversum, die zich, zoo als bekendis, sedert lang met al wat tot Gooiland betrekking heeft bezig houdt, vijf geteekende kaarten van dat landschap, waaronder twee uit de lGde eeuw, benevens zijn gedrukt verslag over het eigen sdomsregt op de heiden en weiden van Gooiland. Deze kaarten zijn bijzonder voor de kennis der oude limiten en waranden belangrijk. De boekhandelaar Tjeenk Willink te Zwolle zond ons een exemplaar der bij hem in het vorige jaar uitgegeven en door den heer Huberts ontworpen wandkaart voor het onderwijs in de geschiedenis der Nederlandsche gewesten. Van het Departement van Koloniën werd ons ten vervolge toegezonden het vierde blad van de kaart der residentie Djokjokarta van wege dat Departement uitgegeven, terwijl het Koninklijke Instituut voor taal- en volkenkunde van Nederlandsch Indie ons eene kaart van de West-Indien vereerde , in 1868 door dat genootschap uitgegeven en waarop afzonderlijk de Nederlandsche Antilies gebragtzijn. Een en ander is, onder dankbetuiging aan de geëerde zenders, bij onze kaartverzameling ingelijfd. Verder kocht ik nog vier geteekende kaarten van sommige gedeelten van Java uit het begin der vorige eeuw . als twee van Krawang en omstreken , een van het land tusschen Cheribon en Rembang en een van 1706 , bevattende de limietscheiding tusschen de landen der Compagnie en die van den vorst van Mataram. Van meer belang nog was een atlas . dien ik van den boekbandelaar Frederik Muller te Amsterdam aankocht. Deze atlas bevat een groot aantal, meest geteekende, kaarten uit de 17de eeuw, over verschillende streken van Oost- en West-Indie , van Brazilië en eenige streken van Afrika. benevens een tal van zeer goed geteekende plannen en gezigten van steden en forten dier gewesten. Het is eene kostbare aanwinst voor onze verzameling. Historische bescheiden, die het Rijksarchief verkreeg, zijn de volgende. Om met de oudste te beginnen, vermeld ik een oorspronkelijk charter van graaf Willem IV van 1338, dat op eene auctie werd verkregen , benevens eene oorspronkelijke grafelijke thesauriers-rekening van" Philips van Dorp over het jaar 1404, insgelijks op eene auctie te Utrecht aangekocht, met eenige andere papieren, waaronder nog melding verdient eene verzameling charters betrekkelijk de vroegere bezittingen van het bekende geslacht van Dorp. Vooral de twee eerstgenoemde stukken hebben historisch belang en zijn eene verrijking onzer verzameling. Van den boekhandelaar Nyhoff werd aangekocht een kohier der verpondingen op de huizen en landen in Holland over 1632 , dat, ofschoon niet zeer uitvoerig, toch niet van belang ontbloot is, vooral zoolang de kohieren van verschillende jaren , die in het werk Tegenwoordige staat van Holland, met vrucht geraadpleegd zijn, blijven ontbreken. Van de directie der Koninklijke bibliotheek ontvingen wij uit de nalatenschap van wijlen dr. G Simons een bundel stukken uit de vorige eeuw over de pontons en het corps pontonniers, benevens een brief van den stadhouder Willem V aan den heer van Lichtenbergh. Eenigzins belangrijker waren de bijdragen voor onze marine en koloniale archiven. Uit de nalatenschap van jhr. J. W. van Sypesteyn verkregen wij eenige oorspronkelijke brieven van de Ruyter en andere scheepsbevelhebbers , benevens een bundel brieven van Koning Karei III van Spanje aan den baron van Friesheim, opperbevelhebber van de troepen van den Staat in Spanje, uit de jaren 1706 en volgende. De heer Franquinet, archivaris van Limburg, zond ons een niet van historisch
belang ontbloot journaal van den kapitein der landsoldaten de Castilleo over de bekende expeditie naar de Theems. Op eene auctie te Rotterdam kochten wij verschillende oude scheepsjournalen , waaronder een afschrift eener memorie door den kapitein Petrus Fernandez de j Quir aan den Koning van Spanje aangeboden over de ontdekking van Australië, van 1610, en een journaal eener reis naar West-Indie, van 1611: eindelijk ontvingen wij van den Staatsraad jhr Elout van Soeterwoude, die het Rijksarchief reeds meermalen door geschenken verpligt had , eene aanzienlijke verzameling stukken rakende de over name der Nederlandsche bezittingen in Indie van het Engelsche bestuur. Het is mij aangenaam aan alle deze schenkers hier openlijk mijnen dank te kunnen betuigen. In het verslag des vorigen jaars vermeldde ik wat uit het Rijksarchief, volgens magtiging Uwer Excellentie, aan andere archiven of aan openbare bibliolheken was afgegeven, bestaande deels uit geschrevene en gedrukte notulen van lands- en provinciale besturen , deels uit rekeningen van de ontvangers der gemeene middelen in verschillende steden van Holland. Voor de laatsten hadden zich toen nog slechts de gemeenten Amsterdam en Alkmaar aangemeld. De opheldering echter over het belang dier rekeningen in mijn toenmalig verslag gegeven , had het gevolg, dat ook de gemeentebesturen van Delft, Dordrecht, Gouda, 's Gravenhage , Haarlem , Leiden , Rotterdam , Schiedam en Weesp sedert daarom aanvrage hebben gedaan , waaraan achtervolgens door mij uitvoering is gegeven. Er blijven nu nog op het archief berusten de rekeningen van Brielle, Edam , Enkhuizen , Gorinchem, Hoorn, Monnikendam, Puimerend en Schoonhoven. Ook voor de notulen der besturen zijn sedert nog verscheidene aanvragen ingekomen. Diensvolgens zijn aan de akademische bibliotheek te Leiden in bruikleen overgegeven onze dubbelen van de niet gedrukte notulen der Staten-Generaal ; aan het stedelijk archief van Nijmegen eenige aldaar ontbrekende registers der gedrukte notulen van llun Hoog Mogenden , benevens dubbelen onzer staten van oorlog tot aanvulling der daar aanwezige verzameling ; aan de provinciale bibliotheek van Overijssel te Zwolle en het gemeentearchief van Rotterdam eenige notulen van landsbesturen na 1795 , terwijl eerlang nog aan het provinciaal archief van Gelderland de aldaar ontbrekende staten van oorlog en aan het provinciaal archief van Zeeland eenige bij ons dubbel voorhanden zijnde oude domeinrekeningen der rentmeesters van Beooster en Bewester Schelde zullen worden overgegeven. Nadat alle deze verzendingen waren afgeloopen kon men eindelijk overgaan tot den reeds in mijn vorig verslag aangeduiden verkoop van eene massa geheel nuttelooze papieren , bestaande voor een groot gedeelte uit onvolledige exemplaren der folio uitgave van de Unie van Utrecht, en van de gedrukte notulen van verschillende besturen , voorts een groote voorraad overdrukken van memorien en dergelijke stukken, in de resolutien der staten voorkomende , benevens oude quitantien en bijlagen tot de rekeningen die alle waarde verloren hadden. In de maand November des afgeloopen jaars is hiervan eene openbare verkooping gehouden, die met de bepaalde 10 per cent opgeld eene som van f 1468 95 heeft opgebragt, welke gelden door mij onverwijld in de staatskas gestort zijn. Hierdoor is het archief van nutteloözen ballast ontslagen en voor de betere plaatsing van nuttiger documenten plaats verworven. Volgens hetgeen ik de eer had in mijn vorig verslag aan te duiden is ook in den afgeloopen zomer de hand aan het werk geslagen om tot eene wederzijdsche ruiling van stukken met het Rijksarchief te Brussel te geraken en aan mijnen Belgischen ambtgenoot eene opgave toegezonden van hetgeen onzerzijds , onder nadere goedkeuring van Uwe Kxcellentie, zou kunnen afgestaan worden ; ik ben nog steeds de op»aaf van hetgeen men wederkeerig aan ons archief zou willen afgeven "inwachtend , en wanneer deze onderhandelingen, zoo als ik hoop , tot' een voor beide partijen gewenscht resultaat gebragt zijn , zal ik mij veroorloven die zaak aan het nader oordeel Uwer Excellentie te onderwerpen. Ik kom nu tot de opgave van hetgeen in het afgeloopen jaar voor de beschrijving en ordening onzer archiven gedaan is. Eerst echter kan ik met ^genoegen vermelden, dat onze inrigting meer en meer bezoekers krijgt, en ook het aantal schriftelijke aanvragen om inlichtingen van allerlei aard steeds klimmende is:' vooral do directie der domeinen maakt van die gelegenheid veelvuldig gebruik. Ook uit andere landen kwamen herhaaldelijk aanvragen in en meestal was men in staat daaraan te voldoen. De werkzaamheden der ambtenaren ten behoeve van het archief zelf bestaan voornamelijk in het ordenen en inventariseren der verschillende bestanddeelen van het archief en het vervaardigen van registers op de verschillende verzamelingen. Daaraan is in het afgeloopen jaar met ijver gearbeid. In de eerste plaats zijn de documenten uit den tijd van het Staatsbewind en den Raadpensionaris ter hand genomen en in eene betere orde gebragt, en daarop is diezelfde arbeid ook aan de kabinetsarchiven van Koning Lodewijk begonnen. Sedert is men overgegaan tot het onderzoek eener groote verzameling liassen, behoorende tot de domeinrekeningen van het huis van Nassau; daaruit zijn toen alle papieren zonder waarde verwijderd en daarentegen het administratief'
belangrijke, als verkoopconditien, bestekken en conditiën van verpachting van tienden , landerijen, visscherijen , veren en dergelijke , bijeenverzameld en zoodanig geordend dat men voortaan dadelijk zal kunnen zien of eenig verlangd stuk aanwezig is, waartoe te voren omslagtig onderzoek vereischt werd. De sententien van het hof van Holland in civile zaken gewezen , zijn voorzien van een goed ingerigt register in verscheidene deelen , alphabetisch naar de namen der partijen ingerigt; een zaakregister ontbreekt echter, behalve dat in de twee eerste deelen eenige aanwijzingen van dien aard voorkomen. Sedert lang was het mijn wensch dat voor deze geheele verzameling een goed ingerigt zaakregister mogt tot stand komen , daar in die gewijsden zooveel belangrijks over dijken, wegen, vaarten, visscherijen, keuren, heerlijke regten enz. aangetroffen wordt, wat uit een bloot personenregister zonder nadere aanduiding moeijelijk is op te sporen Dit is echter eene taak van grooten omvang, waartoe meer dan twee honderd boekdoelen , vaak slecht geschreven, moeten doorgeworsteld worden en het was dus geraden dien arbeid in eenige tijdvakken te verdeelen. De heer van Limburg Brouwer heeft zich in het vorige jaar die zaak aangetrokken en over het tijdvak 1447 tot 1545 een beknopt zaakregister op de boven aangeduide onderwerpen vervaardigd , dat zoo ik hoop later vervolgd zal worden. Een dergelijke arbeid is door voormelden ambtenaar aan de groote registers en aan die der zoogenoemde appointementen van de Rekenkamer van Holland besteed en reeds genoegzaam voltooid; het min belangrijke van den inhoud , zooals brieven van legitimatie en meerderjarigheids-verklaring, octrooijen om over leengoederente disponeren, om s:oepen uit te zetten en diergelijke zijn hierbij, en ik geloof zonder nadeel, onvermeld gelaten. Op de zoogenoemde commissieboeken van den Raad van State bestond een behoorlijk register , maar waarvan eenige deelen in vroeger tijd verloren gegaan waren. De heer Leupe heeft de aanvulling van het ontbrekende op zich genomen en zooveel mogelijk uit de resolutien van den Raad van State en de eedboeken het ontbrekende aangevuld. Vervolgens heeft hij de verzameling der minuut octrooijen van de Staten van Holland onder handen genomen , die van 1601 tot 1795 voortgaande een paar honderd boekdeelen vult. Nevens veel wat thans van belang ontbloot is, vindt men hier echter, even als bij de Rekenkamer, zeer veel over dijken, gorzen, wegen en vaarten, over keuren en magistraatsbestelling , octrooijen voor boekwerken en vooral voor allerlei uitvindingen. Hierop bestond nog in het geheel geen index, zoodat het uiterst moeijelijk was zonder nadere aanduiding daaruit iets op te visschen Op gelijke wijze als boven is opgegeven wordt daarvan nu, met weglating van het onbelangrijke , eene inhoudsopgave vervaardigd die voor de eerste vijftig jaren reeds afgewerkt is. Zoo er niets tusschen beide komt, koester ik de hoop dat die omslagtige taak in een paar jaren geheel voltooid zal zijn Eindelijk is men begonnen een vertrek , opgevuld met allerlei papieren van verschillende af komst en inhoud , na te zien , die papieren te schiften en zooveel mogelijk bij de verzamelingen , waartoe zij behoorden, in te lijven. Daar dit in een onverwarmd locaal moest geschieden , heeft de winterkoude dien arbeid tijdelijk doen staken ; zoodra de weergesteldheid het toelaat, zal ook dit voortgezet worden. Van het Oorkondenboek van Holland en Zeeland is thans weder eene aflevering in het licht verschenen , bevattende de brieven van 1256 tot 1274 ; de druk der volgende is aangevangen en zal naar ik hoop nog dit jaar kunnen verschijnen ; met nog twee latere zal dit werk voltooid zijn. Ook de druk van den inventaris van het tweede deel onzer kaartverzameling, door den heer Hingman opgemaakt, is thans in gang. Deze afdeeling bevat de kaarten van Nederland, en hieruit zal blijken welk een schat het Rijksarchief in dit opzigt reeds bezit. Ook dit werk zal vóór den aanstaanden winter afloopen. Hiermede zou ik thans mijn verslag kunnen eindigen, ware het niet dat ik nog wenschte de aandacht Uwer Excellentie te vestigen op den verwaarloosden toestand , waarin zich nog de meeste gemeentearchiven in deze provincie bevinden. Wel hebben de voornaamste steden , zoo als Dordrecht, Delft, Leiden, Rotterdam en'sGravenhage , hare archiven doen ordenen en inventariseren , maar in de kleinere steden en vooral in de dorpen wordt daarvoor nog altijd zoo goed als niets gedaan Hoeveel echter voor de geschiedenis belangrijks ook daar nog kan schuilen, bewijzen de stukken die uit het archief van 'sGravenhage in het Oorkondenboek zijn opgenomen. Het is wenschelijk dat daarin verbetering kome, en daar het provinciaal archief van Zuidholland met het Rijksarchief vereenigd is , acht ik het van mijne roeping mij ook die zaak aan te trekken Wanneer ik de medewerking der daarin betrokken besturen mag erlangen , stel ik mij voor in den aanstaanden zomer de archiven der omgelegen plaatsen in loco te onderzoeken en door aanteekeningen , het nemen van afschriften als anderzins , althans het merkwaardigste voor vergetelheid te bewaren. Daartoe wensch ik later ook de ondersteuning van Uwe Excellentie in te roepen. De Archivaris van het Rijk, L. Ph. C. van den Bergh. MINISTERIE VAN MARINE. De Minister van Marine brengt ter kennis van belanghebbenden dat in de maand Mei aanstaande bij de directie der Marino te Hellevoetsluis een \ergelijkend examen zal plaats hebben van jongelingen, die als machinist -leerling der 2de klasse wenschen te worden aangenomen. Het getal der als zoodanig te plaatsen jongelingen zal zich tot twee en twintig bepalen. Ouders of voogden, die verlangen dat hunne zonen of pupillen tot voorschreven examen worden toegelaten, dienen, vóór of uiterlijk op den laatsten April aanstaande, een op zegel geschreven verzoekschrift in aan het Departement van Marine, waarin zal moeten vervat zijnde naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd: a. het geboorte-extract van den jongeling; b. eene verklaring dat hij gevaccineerd is of de kinderpokken gehad heeft, af te geven door een bevoegden geneesheer. Alleen worden zoodanige jongelingen tot het examen toegelaten, die op den lsten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren
1851, 1852, 1853, 1854 en 1855, en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn: lezen, schrijven en de vier eerste regelen der rekenkunde met gebrokens en decimalen, en ook den regel van drieën grondig verstaande. De zoodanigen onder hen, die zich daarenboven in de wis- en werktuigkunde , in het regtlijnig teekenen en in de Engelsche taal hebben geoefend, zullen, naar mate hunner vordering daarin, het eerst in aanmerking komen. 'sGravenhage, den 8sten Maart 1870. De Minister voornoemd, Brocx. MINISTERIE VAN KOLONIËN. Voor bevoegden tot de uitoefening der genees- en heelkunst bestaat gelegenheid om te dingen naar de betrekking van officier van gezondheid der 2de klasse voor de dienst der Nederlandsche bezittingen ter Kuste van Guinea. Aan die betrekking zijn verbonden de volgende voordeelen: a. eene bezoldiging van f 1800 's jaars, in te gaan met den dag van inscheping naar de plaats van bestemming; b. vrije woning; c. eene gratificatie voor uitrusting, gelijkstaande met drie maanden tractement, en een gelijk bedrag in voorschot; d. overtogt. naar de Kust van Guinea per mail, voor rekening van den lande, als passagier der 1ste klasse, c. q. met wettig gezin; e. bevoegdheid om de particuliere praktijk uit te oefenen ; en f. aanspraak op pensioen, overeenkomstig de bestaande of nader vast te stellen bepalingen. Zij die wenschen voor de gemelde betrekking in aanmerking te komen, behooren zich, bij gezegeld request, met opgave van hunne tegenwoordige standplaats, vóór of uiterlijk op 15 Mei 1870, te wenden tot het Departement van Koloniën , onder overlegging van: 1°. een bewijs van goed gedrag, na 1 April 1870 sifgegeven door burgemeester en wethouders hunner woonplaats; 2°. een bewijs van voldoening aan de wet op de nationale militie ; en 3°. het diploma hunner bevoegdheid. Uit een nader in te stellen militair geneeskundig onderzoek zal moeten blijken, dat de uit te zenden persoon, wat zijn ligchaamsgestel betreft, tegen het klimaat ter Kuste van Guinea geacht wordt bestand te zijn. 'sGravenhage, den llden April 1870. J)e Minister van Koloniën, Voor den Minister, De Secretaris-Generaal, Feith. Militaire Geneeskundige dienst in West-Indle. De Inspecteur van de Geneeskundige dienst der Landmagt verwittigt allen Genees- en Heelkundigen , zoowel Nederlanders van geboorte als vreemdelingen, die genegen zijn om zich als Officier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 'sGravenhage, Jflein n°, 5, behooren aan te melden, met overlegging der nagenoemde bewijzen , als : 1". eene geboorte- acte, ton bewijze van eenen ouderdom beneden de 35 jaren; 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats ; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen ; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld pi-ogramma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ten gevolge van nader voor dien hoogeren rang af te leggen examen , en dat aan de betrekking van Officier van Gezondheid der 3de klasse in de West-Indien de volgende voordeelen zijn verbonden, als : 1°. een jaarlijksch tractement van f 1700, benevens vrije woning of schadeloosstelling voor huishuur; 2°. een tractement van f 900 's jaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der 1ste klasse zal geschieden; onder voorwaarde echter van eene schriftelijke verbindtenis tot eene eventuele teruggave deigelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren ; 4°. de rang van Tweeden Luitenant bij de Landmagt in West-Indie. 'sGravenhage, den lsten Maart 1870. De Inspecteur voornoemd, Dr. J. J. Sas.
---

