BUITENLANDSCHE POLITIEK.
Sedert eenigen tijd was het gerucht verspreid, dat Metz door cholera en typhus werd geteisterd en aan alles gebrek leed, zoodat generaal Bazaine ongetwijfeld spoedig tot het uiterste zou gebracht zijn. Thans verneemt men ten stelligste uit Berlijn, dat deze tijding onjuist was. De Pruisen verzekeren — en, helaas, na al de valsche berichten, door de Franschen in den laatsten tijd verspreid, zijn de berichten van Pruisische zijde, hoe eenzijdig ook niet zelden, als de eenig-betrouwbaren te beschouwen! — dat de stad eene goede gezondheid geniet en overvloed van mondvoorraad bezit. Garnizoen en bevolking leven van paardenvleesch, waaraan nog in maanden geen gebrek zal zijn. Brood en groenten ontbreken evenmin. Gelijk de telegraaf ons meldt, zijn de verkiezingen voor de Constituante vastgesteld op 16 Oct. Aanvankelijk uitgesteld, om eventuële onderhandelingen met Pruisen gemakkelijker te maken, heeft het afspringen dier onderhandelingen alle verder uitstel onwenschelijk gemaakt. Eene vaste, ordelijke, door het volk gekozen regeering, wier goed recht niet kan worden geloochend, moet Parijs in zijn heldhaftigen strijd steunen en ’t beleid aanvaarden over de organisatie der Fransche strijdkrachten. De datum van 16 October wordt daarom gehandhaafd. Parijs moet overigens bereid zijn tot onwrikbaren tegenstand. De orde is er volmaak!, en niemand deinst voor ’t uiterste terug. Wel is er den 24sten en den 25sten weer in de straten gevochten, doch die wanordelijkheden liggen thans achter den rug en beloven, bij de mannelijke houding van generaal Trochu, wiens gedrag voortdurend alle partijen eerbied inboezemt, niet te worden herhaald. De luchtpostdienst blijft met goed gevolg in werking, zóó goed dat een Engelsch blad min of meer schertsend het voorstel doet, de hoofdstad, ingeval van nood, met den luchtballon van levensmiddelen te voorzien. Men kan die met parachuten allaten, zonder dat de vijand dit kan beletten. De regeering van nationale, verdediging te Tours laat niets onbeproefd om aan hare roeping te voldoen. Ofschoon de Pruisen een onderaardschen telegraaf hebben vernield, die Tours met Parijs verbond, blijft zij voortdurend zeer juist op de hoogte van ’t geen te Parijs geschiedt. Hare ernstige pogingen strekken om de corpsen mobiele garde en franc-tireurs te organiseeren en onderling te verbinden.
Naar het zich laat aanzien, slaagt zij daarin niet ongelukkig. Uit een particulier telegram in den Times schijnt te blijken, dat de uiterste partijen, die zich bij de uitroeping der republiek op ’t stadhuis te Lyon hadden geïnstalleerd, doch die daaruit door de gemeentelijke verkiezingen waren verwijderd, hebben gepoogd, zich daar op nieuw te nestelen, en zich meester te maken van ’t gezag. Generaal Cluseret, een oud Fransch officier, Amerikaansch burger en generaal geworden gedurende den vierjarigen slavenoorlog, te Parijs teruggewezen, had den zetel zijner «handelingen” naar Lyon overgebracht, en zich aan het hoofd der beweging gesteld. Doch de nationale garde zou de oproerlingen hebben beteugeld, en de leiders in hechtenis genomen, als beschuldigd van «te hebben willen omverstorten de door het volk zelf regelmatig gekozen autoriteiten.” Het Journal de St. Petersbourg spreekt de oorlogzuchtige geruchten tegen, volgens welke Rusland zich ten strijde gereed zou maken en Turkije bedreigen. Europa moge gerust zijn. De gevaren, welke het van Ruslands zijde dreigen, bestaan alleen in de verhitte verbeelding. De onverwachte uitbarsting van den oorlog in Juli belette de voorbereidselen tot de hernieuwing van het bondsparlement en van de kamer van afgevaardigden te Berlijn. Het bondsparlement, tot eene buitengewone zitting bijeengeroepen, heeft, in overleg met de regeering, zijn mandaat verlengd tot het einde des jaars. Dat der Pruisische kamer eindigt eerst den 15den November. Thans melden de Duitsche bladen, dat de regeering de Pruisische kamer eerlang zal samenroepen, in weerwil der tijdsomstandigheden, ten einde den openbaren dienst te verzekeren door de goedkeuring der begrooting. Zij zal echter geene nieuwe verkiezingen uitschrijven, omdat een aanzienlijk deel der kiezers zieli tegenwoordig onder de wapenen bevindt. De verkiezingen hebben plaats zoodra de tijdsomstandigheden het zullen veroorloven. Een eigenaardig feit deelen de Berlijnsche bladen ons mee. De koning van Pruisen, innig begaan met het lot van Strasburg, schenkt den inwoners 5000 thl. Hoe — innig begaan met Strasburgs lot! En wie heeft al die ellende daar dan berokkend? Heeft niet de Pruisische armee, in stede van alleen de vestingwerken, ook de vreedzame burgerstad beschoten, ook de musea, de bibliotheken, de kerken, de schouwburgen en hotels vernield?! En na zulk een gedrag, na zooveel verwoestingen, die millioenen schats hebben doen verloren gaan, een medelijden van / 8000 te gevoelen, dat is wèl karakteristiek ! Den 30sten Sept. is in Pruisen de geboortedag der koningin feestelijk gevierd. Ongetwijfeld zouden de vreugdebedrijven nog schitterender zijn gevierd, had de vorstin dit niet belet, door de verklaring, dat het land door ’t verlies zijner edelste zonen te zeer in rouw gedompeld is, om zich aan feestgenot over te geven. De wisselvallige kansen van den oorlog eischten ernst en mannelijk overleg; geene wufte blijdschaps-betuigingen, die een groot en edel volk onwaardig zijn. Arme Eugenie! Waarom hebt ook gij zoo niet gedacht?
---

FRANKRIJK.
BUITENLAND.
Den 29 September was er onder de Duitsche troepen te Sédan veel beweging zichtbaar; de wachtposten op de vestingwerken der stad werden verdubbeld; in den nacht was er een divisie Beiersche cavallerie aangekomen. De bezetting van Mezières had de haar laatstelijk aangeboden capitulatie afgewezen; evenwel schenen de Pruisen het bombardement van die sterke vesting uit te stellen. Uit Calais wordt bericht, dat het bevel van het voorloopig bewind, om de uitwijking van Franschen te beletten, gewijzigd en verzacht is. Thans worden enkel de Franschen tusseken den 20- en den 35jarigen ouderdom belet het land te verlaten. Te Parijs is dezer dagen een aantal uitgeweken Polen tot een gewapend corps vereenigd, onder den naam van Krug’s vrijschutters. Krug, hun aanvoerder, is een Pool uit Gallicië, die zich in den laatsten opstand der Polen bekend heeft gemaakt. Om Rusland te believen, heeft het Parijsche bewind geweigerd, dat corps het Poolsche legioen te noemen. Een ander uitgeweken Pool, de bekende Mieroslawski, heeft aan het bewind te Tours zijne dienst aangeboden voor de vorming van vrijcorpsen in de departementen. Doch het bewind achtte het onraadzaam, zijne diensten in dien vorm aantenemen. De generaal Ambert, die het bevel voerde over de vijfde sectie der Parijsche vestingwerken, is, volgens het Journal du Havre, door zijne eigen troepen gearresteerd. Naar het scheen, boezemde de generaal zijnen manschappen eenig wantrouwen in. Deze riepen daarop: „Leve de republiek!” ten einde hem gelegenheid te geven dien kreet te beantwoorden. Maar de generaal gaf aan zijne officieren te kennen, dat hij eene regeering, die geen mandaat heeft van het algemeen stemrecht, niet kon erkennen. Onmiddellijk daarna trad een kapitein uit de gelederen te voorschijn en verklaarde den generaal, dat hij op zijn beurt een commandant, die de republiek niet erkende, de gehoorzaamheid moest opzeggen. Eenige officieren stemden met den kapitein in; de generaal zeide toen: „Mijne heeren, kapiteins der nationale garde, denkt ge misschien mij schrik aantejagen?” De officieren maakten zich daarop van den generaal meester en brachten hem naar het ministerie van binnenlandsche zaken, waar hun gedrag volledige goedkeuring vond, onder anderen van de zijde van generaal Trochu. Ambert was bij het afzenden van het bericht nog in verzekerde bewaring. In le Progrès de Lyon leest men het volgende, onder dagteekening van 25 Sept. jl.: «De dag van gisteren is rustig voorbijgegaan. Er hadden openbare vergaderingen plaats, met het oog op de aanstaande verkiezingen — wel een bewijs, dat de radicale democratie tegen de verkiezingen, welke den 16den Oct. moeten plaats hebben, niet vijandig gezind is. „In een op gisteren gehouden bijeenkomst voerde de burger Cluseret het woord, ten einde zijn plan van nationale
verdediging uiteen te zetten. Voor het meerendeel vonden zijne denkbeelden geen ingang, en een burger, die hem tegensprak, werd zelfs levendig toegejuicht. «Vooral scheen ons het plan van den burger Cluseret oapractisch, omdat hij schijnt te willen handelen buiten het gouvernement der nationale verdediging om. Hij zou, als militair gezagvoerder in het zuiden, een leger en krijgskas ter eigen beschikking willen hebben, en geheel op zich zelf staand willen te werk gaan.” De gemeenteraad van Marseille heeft besloten, eene leening van 10 millioen te sluiten voor de uitrusting en wapening der nationale garde, enz. De heer Zaffirapaulo, een aldaar gevestigd Grieksch handelaar, heeft twee millioen ter beschikking gesteld tot aankoop van geweren. De jongelingen van 16 tot 20 jaren vormen een legioen, om de nationale garde te Marseille te vervangen, voor het geval dat deze mobiel mocht worden verklaard. Er zijn 550 Garibaldianen uit Marseille naar Tours vertrokken. Het te Londen verschijnende Bonapartistische blad la Situation, dat gezegd wordt geschreven te worden onder den invloed van den heer Rouher, meldt dat de meerderheid van het vorig Wetgevend Lichaam, hetwelk de wettige vertegenwoordiging is van Frankrijk, middelen in ’t werk stelt om te Limoges bijeentekomen. Slechts deze vertegenwoordiging is het, welke, gelijk de Situation zegt, met Pruisen kan onderhandelen. Mochten de pogingen van de oude meerderheid slagen, om te Limoges te vergaderen, dan zou zij een beslissenden invloed uitoefenen op de toekomst van Frankrijk.
---

GROOT-BRITTANJE.
De Daily-News betwijfelt ’t, of de heer Jules Favre, wanneer hij de tijding van Strasburg’s val verneemt, wel berouw zal gevoelen over zijne weigering, om tot de voorwaarden van graaf von Bismarck toetetreden. Jules Favre — zoo meent de News — had minder te letten op het al dan niet redelijke en aanneembare dier voorwaarden, dan wel op de stemming van de Parijsche bevolking. Wordt de overgave van Strasburg te Parijs bekend, zoo zal dit nieuws, wel verre van de bevolking tot nadenken te brengen, haar vermoedelijk nog meer in blinde woede doen ontsteken. Alle onpartijdige waarnemers echter zullen moeten toestemmen, dat de gelegenheid om in Frankrijk een wettig en gezaghebbend bewind tot stand te brengen, verwaarloosd is — eenvoudig wijl de Parijzenaars niet verkiezen de waarheid onder de oogen te zien.
---

DUITSCHLAND.
Gisteren was er sprake van een 'koninklijk rijtuig bij de Duitsche armee, waarin men zeide, dat een lijk werd vervoerd. Volgens sommige berichten, zou er aanleiding bestaan tot het vermoeden, dat generaal Molkte, volgens anderen dat een van de leden der Nassausohe familie overleden zou zijn.
---

ITALIË.
De Romeinsche Giunta heeft, onmiddellijk na te zijn geïnstalleerd, bevolen alle gemeente-eigendommen, die tijdens de onlusten waren ontvreemd, terug te geven; de zettingen voor de brood- en vleeschprijzen zijn afgeschaft; de vrijheid om te markten is geproclameerd, en ’t besluit is genomen, een monument opterichten ter nagedachtenis van hen, die in 1867 en 1870 hun leven offerden tot bevrijding van Rome. Bovendien zal een gedenksteen worden vervaardigd, waarop voorkomen de namen van alle Romeinsche patriotten, die in ballingschap, in de gevangenis of door beulshanden gestorven zijn. Een gedenkpenning tot herdenking van Rome’s bevrijding zal worden geslagen. Aan alle soldaten der Italiaansche armee, die tot die bevrijding hebben meegewerkt, zal een exemplaar worden verstrekt. Voorts heeft de Giunta eene som van 10,000 lire bestemd tot ondersteuning van de in vrijheid gestelde politieke gevangenen, en de nagelaten betrekkingen van de gevallen soldaten. De joden te Rome, die er te allen tijde geduld, doch die steeds onderdrukt en gekrenkt werden, hebben een adres aan koning Victor Emmanuel gericht, waarin hem in hartstochtelijke bewoordingen dank wordt gezegd voor de bevrijding van Rome. Zij begroeten feestelijk den dag, waarop zij „uit buitengewoon-smartelijke omstandigheden de burgerlijke rechten deelachtig werden.” Prins Piombino, de laatste aristocratische, politieke martelaar, heeft zijn paleis ter beschikking gesteld van generaal Cadorna.
---

LUXEMBURG.
Uit het Luxemburgsche wordt aan de Trierische Zeitung het volgende geschreven: „In den nacht van 24 op 25 September zijn van de stations Luxemburg en Bettembürg twee spoortreinen van ongeveer 60 wagens, beladen met levensmiddelen, enz., naar de Fransche bezetting te Thionvillo op weg gegaan. De spoorweg was eenigermate beschadigd; althans, bij de grenzen waren eenige rails opgebroken, zoodat het verkeer tusschen Bettemburg en Thionville was afgebroken en er dan ook sedert veertien dagen geen trein meer daarlangs was gepasseerd. Terwijl nu het traject van de Fransche grens tot Thionville niet door Pruisische troepen werd gesurveilleerd, werden in den avond van den 24sten de opgebroken rails weder ingezet. Daardoor is de Franscne spoorweg-maatschappij er in geslaagd, de bezending granen, enz., de plaats van bestemming (de vesting Thionville) te doen bereiken. Ten gevolge der tijdelijke staking van het verkeer met Frankrijk hadden de Luxemburgsche grensbeambten bij het station Bettembürg geen nachtdienst. Het personeel in het station wist dit, en nadat het derhalve ’s nachts de handen vrij had gehad om de treinen te regelen, werden deze over de grenzen naar Frankrijk gedirigeerd. «Ik geloof niet —- voegt de berichtgever er bij — dat de aanvoer van levensmiddelen eene schending van neutraliteit is, zoolang in de wagens geene andere voorwerpen, als b. v. wapens, ammunitie, enz., worden binnengesmokkeld. Hiervoor zijn nu wel de grensbeambten verantwoordelijk; maar in dit geval waren zij niet in de gelegenheid gesteld, om de bezending te inspecteeren, daar de Fransche spoorwegmaatschappij — wier zetel op neutraal grondgebied is ge-
vestigd — geene aangifte van dien uitvoer heeft gedaan. Alles is buiten de beambten omgegaan. Mijns inziens is er echter sprake van schending der neutraliteit, wanneer men, in een neutraal land wonende, eene oorlogvoerende partij hulpmiddelen tot verdediging aan de hand geeft en te haren nutte de opgebroken spoorwegen of andere beschadigde werken herstelt, zoodat daaruit voor eene der oorlogvoerende partijen voor- of nadeel wordt te weeg gebracht/'
---

MAGERE EN VETTE MENSCHEN.
II. Wij hebben in een vorig artikel gezien, dat zoete aviandelen en cacaoboonen tot de bijzonder vetgevende voedingsmiddelen mogen gerekend worden, te meer wijl zij, behalve de stikstofhoitdende bestanddeelen, in vrij groote hoeveelheid ook zetmeel bevatten. Het is dan ook niet te ontkennen, dat het zoogenaamde „amandelpers” en de daaruit bereide amandelmelk of orsade, even als de chocolademelk, hoogst-nuttige dranken zijn voor magere menschen, die zich over eene goede spijsvertering mogen verheugen. Het is vooral op het laatste, dat ik uwe aandacht vestig. De ondervinding leert dagelijks, dat er op dit punt nog-al eens gezondigd wordt, vooral in de ziekenkamer, waar men den lijder dikwijls door allerlei middelen meer nadeel dan nut bewijst. Na amandelmelk en chocolade komen eidooier en kaas en vervolgens de vette vleeschsoorten aan de beurt. Tot de vetvormers worden — en met recht — ook de zetmeel- en suikerhoudende stoffen gerekend, die in vrij groote hoeveelheid verduwd kunnen worden, en wezenlijk tot vetvorming bijdragen. Gelijk men weet, geschiedt de verduwing van zetmeel door omzetting in dextrine en suiker, waartoe het koken, braden en bakken het proces opent, terwijl het verder door het mond- en buikspeeksel voltooid wordt. Deze omzetting nu wordt door ’t bereids toegevoegde vet en door eiwitstoffen bevorderd. Om die reden is het dan ook méér dan eene gewoonte, dat wij boter op het brood en vet of vette stoffen bij kool, enz., eten. Wanneer ’t er dus op aankomt, veel „voeding” aan te brengen, mag men deze ingrediënten niet vergeten. Reeds in onze artikels over „de suiker” (zie nrs. 288, 289 en 293), hebben wij aangetoond, hoe deze de omzetting van zetmeel in vet bevordert, en dat het daarom ook zijne nuttige zijde heeft, de meelspijzen met zoete stoffen, als: suiker, stroop, enz., te vermengen. Om diezelfde reden hebben wij ’t gebruik van suiker door de kinderen aanbevolen, omdat er nog zoovele ouders zijn, die, uit een overdreven zuinigheidsgevoel, hun kinderen den suiker onthouden. Daarbij komt, dat de suiker bijzonder gemakkelijk verteert. Alle suikersoorten worden spoedig in druivensuiker omgezet en als zoodanig in het bloed opgenomen, waar ze — zooals men dat noemt — „verbrand” worden en gedeeltelijk tot vetvorming bijdragen. . . Meelspijzen, met melk en suiker toebereid, behooren dan ook inzonderheid tot de vetvormen gerekend te worden. Zij zijn een uitstekend voedsel voor magere menschen. Het spreekt echter van zelf, dat ik hier, evenals bij alles, voor overdaad moet waarschuwen, daar ’t „te veel” even schadelijk kan zijn als ’t „te weinig”. In ieder geval moeten de voedingsmiddelen aan de verduwingskrachten geëvenredigd zijn. Evenmin als men een bovenmatigen honger mag doen ontstaan door te lang vasten, evenmin mag men te spoedig achter elkander eten. Vooral wanneer men geene „sterke maag” heeft, moet men omzichtig zijn, en zich niet te veel aan de zoogenaamde „liflafjes,” koekjes en lekkernijen, verslaven, daar deze onnoodig de verteringssappen in beslag nemen en zoodoende stoornissen in het reeds begonnen verduwingswerk veroorzaken. Ieder, die vóór het middageten zekere hoeveelheid van dergelijke lekkernijen heeft gebruikt, komt dan ook tot de overtuiging, dat zulke versnaperingen „den eetlust bederven.” Van niet minder belang is het, dat men rustig en ongestoord ete, wanneer men wil dat de spijzen werkelijk tot nut en voeding zullen strekken. Afgetrokkenheid door gesprekken of lectuur moet zooveel mogelijk worden vermeden. Het eten onder hevige gemoedsaandoeningen, als: schrik, vrees, gejaagdheid, droefheid, enz., doet stellig meer kwaad dan goed. Ofschoon het, met het oog op de meerdere of mindere verduwingskracht en de bijkomende omstandigheden, niet altijd doenlijk is, een algemeenen leefregel in het gebruik van spijs en drank vasttestelleu, kunnen magere menschen, die gerekend mogen worden in alle opzichten eene gewenschte gezondheid te genieten, met veel voordeel hun ontbijt beginnen met melk en goed-doorbakken tarwebrood. Of wil men een ietwat krachtiger prikkel, dan zou gesuikerde koffie, met veel vette melk, of wel koffie met een geklutst ei, in aanmerking kunnen komen. Voor personen met sterke magen kan waterchocolade met eidooier een uitstekend voedsel genoemd worden. Tot het tweede ontbijt, ongeveer 3. a 4 uren na het eerste, zijn eieren, vleesch en brood goed op hunne plaats, bij het gebruik van
een kopje goede, zuivere koffie, waartoe ik aanbeveel het koffie-extract uit de fabriek der hh. Eijdman & Backer te Schiedam, hetwelk door de tusschenkomst van liet Eoode Kruis zooveel succes behaalde. Tot het middageten zijn vooral vleesch met groenten en aardappelen, alsmede meelspijzen, als: rijst in melk gekookt of vleeschsoep met eidooier, alsmede allerlei zoete meelspijzen, aanbevelenswaardig. ’s Avonds komen meer dunne melkspijzen, als: melk met brood, rijst, gort, chocolademelk, enz., in aanmerking. Als drank is alweer melk met suiker of een enkel glas goed, voedzaam bier, nu en dan eens met eidooier bereid, of een glas orsade aantebevelen, indien althans de pecuniëele omstandigheden dit alles veroorloven. Dat lichaamsbeweging en inspanning van den geest matig moeten zijn, zal ik nauwelijks behoeven te zeggen. Iedere uitspatting, iedere vermoeidheid zou natuurlijk storend werken op het door ons aan de hand gegeven stelsel. Gemoedsbewegingen, toorn, drift, enz., moeten geheel vermeden of bedwongen worden. Niets is nadeeliger dan dat; niets bevordert de gewenschte vetwording meer dan een stille gemoedsrust. Ten slotte herhalen wij wat wij reeds zeiden, nl. dat men in alle dingen de voorzichtigheid moet beoefenen, daar men niets met kracht of geweld kan dwingen, zonder hevige stoornissen te veroorzaken in ’t verduwings-organisme; stoornissen, die niet zelden noodlottige gevolgen na zich slepen. Men bedenke, dat de natuur zich wel laat leiden maar niet dwingen. Niet het vele eten bevordert de vetwording. Het is een juiste leefregel, dien men met inachtneming zijner lichaams-constitutie moet volgen. Wanneer het voedsel méér bedraagt dan er — om zoo te spreken — door het organisme kan „verwerkt” worden, moeten er noodzakelijk ongesteldheden ontstaun, die niet alleen het geheele stelsel, waarop men bouwde, omverwerpen, maar die van eene overigens gezonde constitutie eene ziekelijke maken. In plaats dus van iets gewonnen te hebben, heeft men op die wijze veel verloren. Voor hem, die zich niet krachtig gevoelt eene andere levenswijze dan hij gewoon is te gaan leiden, waarbij hij zich, trots zijne magerheid, altijd wèl gevoeld heeft, die blijve zijne gewoonten volgen, liever dan dat hij, om wellicht bizarre redenen, zijne gezondheid op het spel zette. Dit is b. v. het geval met de vet-inwrijvingen over het geheele lichaam, die wel is waar in vele gevallen uitstekende diensten bewijzen, doch ook wel eens het tegendeel berokkenen, wanneer het nl. blijkt, dat zulke inwrijvingen niet goed verdragen kunnen worden. In alle opzichten ga men steeds met zijn verstand te rade, hetgeen wij eveneens wenschen t.oeteroepen aan de vette personen, waarover wij in een volgend artikel zullen spreken.
---

