AMSTERDAM, 3 September.
JOANNES VAN GENK, door de gratie Gods en des H. Apostolischen Stoels, Bisschop van Breda. Huisprelaat van Zijne Heiligheid Paus Pius IX en Assistent-Bisschop bij den Pauselij ken Troon: aan de beminde Geestelijkheid en geloovigen van ons Bisdom, Zaligheid in den Heer I Het is U niet alleen bekend, welke vreesselijke oorlog ,op dit oogenblik tusschen twee der magtigste volkeren gevoerd wordt, maar er is zelfs niemand onder U, die niet iederen dag met klimmenden angst de verschrikkelijke tijdingen verneemt, welke ons de dagbladen aanbrengen. Met afgrijzen wenden wij onze blikken naar die slagvelden, waar reeds het bloed heeft gestroomd, of nog vloeit, van duizendenen duizenden, aan hunne haardsteden, hunne familiën, velen zelfs aan hunne vrouw en kinderen door het oorlogsgeweld ontrukt. Ons hart bloedt bij de gedachte aan die zee van rampen, die zich over een groot gedeelte der wereld uitstort en haar nog bedreigt.
Doch welk Christelijk gemoed erkent niet in dien bloedigen krijg en zijne gevolgen de hand van Gods regtvaardigheid, die, om de zonde eener bedorven wereld, zich kastijdend over het menschdom uitstrekt? .. Ja, het is de zonde, die God noodzaakt Zyne straffen aan te wenden, j>de zonde, die de volken rampzalig maakt" Spr. xiv-34. Nemen wij dus ten spoedigste onze toevlugt tot de boetvaardigheid, B. G., en heffen wij onze handen smeekend ten Hemel, opdat God de geesels z'yner strenge regtvaardigheid andermaal van de wereld afwende, en vooral ons dierbaar Vaderland, door de tusschenkomst van deszelfs bijzonderen Beschermheilige', den H. Joseph, en de HH. Martelaren van Gorkum, tegen de oorlogsrampen behoede. Vermenigvuldigen wij onze gebeden inzonderheid tot de Onbevlekt Ontvangene Maagd Maria, die zoo dikwijls, in tijden van algemeene straffen, de wereld met God heeft verzoend en haar den vrede heeft teruggeschonken. Met bijzonderen aandrang vragen wij ook thans vooral uwe vereenigde gebeden voor onzen H. Vader, Z. H. den Paus, wiens toestand, alsook die der H. Stad, iederen dag in hoogere mate de bekommering aller Katholieken wekken moet, — voor het H. Koncilie, dat nog altijd zijne werkzaamheden voortzet, — en voor al de belangen der H. Kerk, welke, hoe zigtbaar ook door God beschermd, vreesselijke beproevingen heeft te verduren.
Om deze allerdringendste redenen dan, B. G., en om andere tijdelijke noodwendigheden, als het behoud van de vruchten der aarde enz., is het, dat wij hebben goedgevonden, het volgende te verordenen: I°. Van nu af zal in alle Missen, in zooverre de rubrieken zulks toelaten, bij de reeds vroeger voorgeschrevene Imperata voor het H, Koncilie, ook nog gelezen -worden het gebed f>pro qudcumque tribulatione: Ne despicias," alsook de Litanie van O. L. V. mede tot voornoemd einde worden gebeden. 2°. Op de Zon- en Feestdagen zal in plaats van het vVeni Creator" in het Lof gezongen worden de Ps.: y>Qui habitat" met V. en R. en gebeden als in hetüütuale Bomanum: stpro qudcumque tribulatione" een en ander tot nadere kennisgeving. En zal deze aanstaanden Zondag, den 28n dezer, op de gewone wijze van den preekstoel worden afgekondigd. Gegeven te Hoeven den 22 Aug. 1870. f J. VAN GENK, Bisschop van Breda. Op last van Zijne Doorl. Hoogw.
G. VAN SPAANDONK,
Secretaris,
Ofschoon wij van de laatstgeleverde veldslagen het verkregen rezultaat nog met kennen, zoo laat het zich toch aanzien, dat de uitslag daarvan verre van gunstig voor Frankrijk is. Immers, de Pruissen zijn op weg, en daartegen verzet zich met alle kracht maarschalk Mac-Mahon, om dezen te Sedan vast te zetten, gelijk zij zijn wapenbroeder, den maarschalk Bazaine, in de vesting-werken om Metz ingesloten houden. Al scheen het gisteren dat dil rezultaat nog niet geheel bereikt was — het legerberigt des Konings sprak van bima — vermoeden wij desniettemin, dat de strijd daarop uitloopen, en aan de Pruissen alle vrijheid zal laten, om, als zij dat verkiezen, een aanval op Parijs te doen.
De toestand van Frankrijk is aldus zeer droevig geworden. Men moet het er toch voor houden, dat maarschalk Mac-Mahon, nu in de nabijheid van Sedan, de laatste troeven uitspeelt van het fransche leger le velde.
De korpsen, die onder het kommando van de maarschalken Bazaine en Mac-Mahon staan, bevatten namelijk hetgeen de Franschen het beste bezitten aan goed geoefende en verharde soldaten. Wat Bazaine daarvan, na de veldslagen van den 14", 16" en 18" Augustus, heeft overgehouden, kunnen wij niet berekenen; maar genoeg is het te herinneren, dat hij zich door de pruissische legers geen weg heeft kunnen banen, ten einde zich met Mac-Mahon te vereenigen, en daarom nog altijd onder de muren van Metz zit ingesloten. Nu heeft, van zijnen kant, maarschalk Mac-Mahon eene poging gedaan, om naar Metz op te rukken, ten einde Bazaine te ontzetten en door de vereenigde legermagten van de beide maarschalken, den Pruissen den weg naar Parijs te versperren. Had hij in dat plan kunnen slagen, dan waren de kansen voor Frankrijk gekeerd, en de Pruissen, die zoo triomfantelijk in Frankrijk zijn getogen, liepen gevaar, om er met groote schade uit te worden verdreven.
Als dit plan van den maarschalk Mac-Mahon mogt verijdeld zijn, zooals voor hem te vreezen is, al hebben de laatste berigten zijne definitieve nederlaag nog niet gemeld, dan wordt de krijg voor de Franschen bijna hopeloos. Wanneer men toch veronderstelt, dat het leger van maarschalk Mac-Mahon, na in de verschillende en veelvuldige veldslagen vreesselijk gedund te zijn, in Sedan wordt geslagen, zooals dat van Bazaine tot onder muren van Metz is teruggeworpen, dan is het klaar, dat de bloem en de kracht van het fransche leger te velde, hoewel niet vernietigd, dan toch volkomen onschadelijk gemaakt is. Wel is waar, de "Pruissen zullen welligt legerkorpsen voor Sedan moeten achterlaten, om, gelijk zij te Metz gedaan hebben, ten einde Bazaine te bedwingen, ook Mac-Mahon voor of binnen de muren van Sedan op te sluiten, waardoor hun troepental, dat op Parijs moet. aanrukken, merkelijk zal verminderen. Alzoo vermindert dan ook de kans om Parijs in te sluiten. In zooverre is dat een gewin voor de Franschen: Maar dewijl deze geen leger te velde meer hebben, en geen nieuw leger kunnen improvizeeren, dan na verloop van veel tijds, zoo krijgen de Pruissen de handen ook vrijer, om uit Duitschland alle proviand te laten komen, dat hun leger voor Parijs behoeft, en dit leger van alles te voorzien.
Het zal ook overigens voor Frankrijk moeijelijk worden, om zich in de desorganisatie, waarin het verkeert, een nieuw leger aan te schaffen, dat in staat zal zijn, om den Pruissen in het open veld het hootd te bieden. Te meer, omdat er geen vertrouwde hand meer is, waaraan het verslagen Frankrijk zich kan vasthouden.
Het is een groot ongeluk voor Frankrijk, dat het in zijn vernederden en verslagen toestand niemand heeft, in wien het zijn volkomen vertrouwen kan stellen, en rondom wien het zich derhalve zou kunnen scharen. Aan den Keizer wordt niet meer gedacht, en naauwelijks wordt hij nog genoemd. Van de veldheeren is er geen, hoe dapper zij ook mogen gevochten hebben, die dergelijke overwinningen heeft behaald, dat hij er door in de hoogte getild en de volksman geworden is, bij wien zich allen aansluiten. Zoo is -eiLJiiftmand, die den bedroevenden toestand kan aangrijpen. Intusschen staan aan het hoofd van het parijsche bezettingsleger en van het goevernement generaals en staatslieden, die eene kommissie van verdediging en beheer vormen, welke onvermijdelijk in zich zelve verdeeld moet zijn. Waar niemand in zoo hooge mate boven de anderen uitsteekt, dat hij ze beheerscht en dwingt naar zijnen wil, daar ontbreekt éénheid van overleg en aktie, daar ontstaat afgunst en jaloezie, en bijgevolg verdeeldheid. Die verdeeldheid, die in het goevernement zetelt, verspreidt zich langzamerhand onder het volk, dat toch reeds té veel in partijen gesplitst is. Wel is waar, tot dusverre heeft het Wetgevend Ligchaam zich wezenlijk onderscheiden in de nog niet verijdelde poging, om de eenheid van het goevernement te bewaren; hoewel het herhaaldelijk beproefd is, om, regtstreeks of langs bedekte wegen, de magt en het gezag van het goevernement over te brengen bij de volksvertegenwoordiging. Die poging, als zij slagen mogt, zou eene volkomen revolutie zijn, het keizerrijk voor den grond werpen enïn Frankrijk op nieuw de republiek invoeren. Doch de Kamer heeft het niet gewild; ze heeft telkens ieder voorstel in dien zin met overgroote meerderheid verworpen. Die groote meerderheid handhaaft, zoo goed zij kan, het ministerie, gelijk het gedurende den oorlog door de Keizerin is aangesteld. De nood des vaderlands heeft die meerderheid gevormd, welke echter, bij gebrek aan een magtige hand, die ze zamenhoudt, op den duur niet zal blijven bestaan.
Veronderstellen wij, dat de Pruissen op Parijs aanrukken, en een gedeelte daarvan, zoo niet de geheele stad belegeren. Nog is de overtuigingin Frankrijk niet gevestigd, dat de Pruissen dit doen zullen; desniettemin is het te verwachten, dat het gebeuren zal; al ware het slechts om den eenparigen kreet, die uit geheel Duitschland opgaat: dat Pruissen zich van Parijs-moet meester maken en daar den vrede sluiten. Dat is ook de eisch van de duitsche legermagt, die in Frankrijk is binnengerukt. Er blijft nog alleen over de mogelijkheid, dat de neutrale groote mogendheden tusschen beide treden, om een einde aan het bloedbad te maken, waarbij niet alleen Frankrijk onnoemelijk lijdt, maar tevens ook Duitschland zoo vreesselijk geteisterd wordt, dat thans reeds geheel het duitsche volk, ten spijt der bevochten roemrijke overwinningen, diep in droefenis en rouw gedompeld ligt.
Mogt die tusschenkomst niet plaats hebben, en Parijs belegerd worden, dan is de zoogenaamde hooidstad der moderne beschaving, met al haar goed en met al haar kwaad, er aan blootgesteld om vroeg of laat den vreesselijksten tweespalt te zien uitbarsten, dien men zich denken kan. Wat een toestand ! De vijand van buiten, en nog een erger vijand van binnen! En zonder twijfel zal de vijand van binnen , als hij eens losbarst,{ nog vreesselijker zijn dan de vijand van buiten. Behalve nog dat de tweespalt te Parijs, zoodra hij mogt uitbreken, zich weldra over geheel Frankrijk kan uitbreiden , nog grootere rampen voortbrengend , dan de Pruissen kunnen veroorzaken.
Waarlijk, diep medelijden grijpt ons aan, als wij de tegenspoeden aanschouwen, waardoor Frankrijk en Parijs geteisterd worden, en aan de nieuwe verschrikkingen denken, welke hun boven het hoofd hangen, indien Mac-Mahon bezwijken mogt in den strijd, dien hij sinds eenige dagen voert, en misschien nog op dit oogenblik moedig volhoudt.
P. S. Het bovenstaande was geschreven, toen wij de tijding vernamen dat het leger van iflac-Mahon gecapituleerd heeft, en de fl_Lei>er in de handen der Pruissen gevallen is.
Misschien is dit het oogenblik, dat de neutrale groote Mogendheden zullen tusschen beide treden, om een einde aan het onmenschelijk bloedvergieten te maken en vredesvoorwaarden voor te stellen.
Maar wat zal er inmiddels van Frankrijk en Parijs worden? Men heeft beide stelselmatig uit vrees voor de roode republiek onkundig gelaten van al de geleden nederlagen. Wat een ontzetting hier, en woede ginds gaat er uitbarsten, als de bevolkingen in eens en onverwacht al die rampen gaan vernemen en daarbij zien dat zij bedrogen zijn. Niemand kan voorzien, wat daaruit volgen moet, als, wat te duchten is, de roode republiek te dezer gelegenheid opstaan mogt. Zelfs is het niet onmogelijk, dat de Pruissen, gekomen om Parijs te bevechten, integendeel dienst zullen doen om de orde te Parijs te handhaven of te herstellen. Zoo lang toch, zoo ongestoord, zoo vrij, is gedurende de laatste jaren, zelfs onder begunstiging der keizerlijke regering, het kommunisme in Frankrijk gepredikt, dat de groote menigte der werklieden en zelfs eene menigte van landlieden er van vervuld zijnen georganizeerd, om het inwerking te brengen. De aankweeking van haat tegen de rijken is aanstekelijk als de pest en God alleen weet, wat daaromtrent in Frankrijk broeit.
Wij mogen wel bidden, dat de goede God Zich over het arme Frankrijk erbarme en den wrekenden arm, die het kastijdt, intrekke!
Gelijk onzen lezers bekendis, hebben wij steeds weinig of geen waarde gehecht aan de berigten, omtrent den afloop der krijgsoperatiën, door de fransche regering en de parijsche dagbladen gegeven. Het viel toch hoe langer hoe meer in het oog, dat deze geen ander doel hadden, dan de bevolking, wier opgewondenheid gevreesd werd, in den waan te houden, dat Mac-Mahon en Bazaine in effektieve verbinding waren, en weldra eene schitterende revanche op de Pruissen nemen zouden. Dit is gelukt. De meening, dat geen pruissiesch soldaat meer levend naar zijn vaderland zal terugkeeren, is algemeen in Frankrijk verspreid. De heden morgen bij ons ontvangen parijsche dagbladen vleijên zich nog met die verwachting, welke onverstoorbaar schijnt te zyn. Immers, sedert die bladen algezonden werden, moet te Parijs de legertelegram van den Koning van Pruissen aangekomen zijn, betreffende zijne overwinning bij Sedan [namelijk die, welke wij gisteren vermeldden]. Wat zegt de fransche pers nu ? Zooals uit de telegrafische berigten blijkt, eenvoudig dit, dat de Koning krankzinnig is. Het is waar de regering had juist verkondigd, dat het zegevierende fransche leger den Pruissen ernstige verliezen toegebragt en belet had de Maas over te trekken!
Nu zal het publiek dus al het slechte nieuws op eens vernemen, en terzelfder tijd hooren, dat het fransche leger in tweeën gesneden is, de eene helft te Metz ingesloten zit, en de andere gekapituleerd heeft, en, met den Keizer er onder begrepen, krijgsgevangen werd gemaakt! Het is duidelijk, dat de regering te Parijs er zwaar tegen op zag den waren toestand van zaken bloot te leggen , en dit vermeed in de hoop, dat de krijgkans nog keeren en alles goed zou maken. Die trouwens zeer begrijpelijke vrees om de bevolking in te lichten, en de volharding, waarmede de nederlagen voor overwinningen werdea uitgegeven, zelfs nog op den dag van gisteren, is een hoogst bedenkelijk teeken. Het toont toch aan, dat ook de regering verschrikkelijke gevolgen ducht van den indruk, dien het besef der door het fransche leger geleden rampspoeden te weeg brengen zal.
---

Telegrammen.
LEIPZIG, 2 Sept. Adressen, waarbij de burgerij zich aansluit bij die door de Berlijners opgemaakt, zijn aan de Koningen van Pruissen en Saksen gezonden. Zij werden gedurende de vergadering door meer dan 100 personen gëtéekend. STUTTGART, 2 Sept. Van wege den Koning van Pruissen is een groot getal IJzeren Kruizen aan het wurtembergsche legerkorps uitgereikt voor zijne dappere houding bij Woerth.
PARIJS, 2 Sept. Met juistheid is omtrent den veldslag van gisteren nog niets bekend, maar algemeen wordt die beschouwd als den Franschen gunstig te zijn geweest.
— Volgens een telegram van de grenzen van Donderdagavond, is de pozitie van Mac-Mahon goed, en kunnen de vestingen, waarop hij steunt, 300,000 pruissen bezig houden. Ook Bazaine's pozitie is goed; hem ontbreekt leeftogt noch munitie en hij kan uitvallen, wanneer hij wil. In de meeste ochtendbladen wordt verzekerd, dat de Koning van Pruissen krankzinnig is geworden.
BERLIJN, 2 Sept. (Officieel.) UitMundolsheim heden namiddag. De Franschen in Straatsburg openden heden morgen ten 4 ure over het geheele front een zeer heftig, maar niet goed gerigt vuur. Het was eene heftige kanonnade. De verliezen der pruissische artillerie zijn nog niet bekend, maar in elk geval niet aanzienlijk. Gelijktijdig viel de vijand aan op het eiland Waaken en deed een uitval op het spoorwegstation. Kolonel Renz wierp met een bataillon van het tweede badensche grenadiers-regement den vijand van het station tot in de vesting terug. Kapitein Graf van dit regement is gesneuveld; wij hebben ongeveer een vijftigtal dooden en gewonden. De aanval op Waaken werd door het 3Ce regement afgeslagen. Een officier en vier jagers zijn gevangen genomen; luitenant von Versen is gewond. De tweede parallel is bijna voltooid.
BRUSSEL, 2 Sept. Ongeveer 700 Pruissen en 2000 Franschen, op belgiesch grondgebied geworpen, hebben de wapenen nedergelegd; zij zullen heden avond door Brussel moeten trekken, en naar Brugge of Leuven gezonden worden.
— De Indépendance beige meldt, dat de Franschen, die, na de grens overschreden te hebben, de wapenen nederlegden, geïnterneerd zijn op de citadel van Namen. De officieren hebben hunne vrijheid behouden, op hun woord van eer in België te zullen blijven. Het aantal fransche gevangenen is buitengewoon groot. De Pruissen, die insgelijks bij het overschrijden der grens de wapenen hebben nedergelegd, zullen door Brussel trekken, ca zonder zich daar op te houden naar Brugge gebragt worden. In het militaire hospitaal te Namen zullen de fransche en pruissische gekwetsten opgenomen en zorgvuldig verpleegd worden. Geheel de bevolking van Namen is bereid daartoe mede te werken met de officieren van gezondheid.
BOUILLON, 1 Sept. (des avonds). »Een gedeelte van de troepen van Mac- Mahon, is teruggedrongen naar de belgische grenzen. Zelfs heeft een zeker aantal fransche soldaten die grens overschreden. Aan de uitnoodiging, om de wapenen af te leggen, hebben zij onmiddellijk voldaan. Deze uitnoodiging geschiedde door detachementen belgische troepen, niet ver van de grenzen geposteerd en die, bij de nadering der Franschen, onmiddellijk de belgische driekleur en de parlementaire vlag hadden geheschen."
ANTWERPEN, 2 Sept. (Part. tel.N. B. Ct.) De Keizer is teßaucourt aangekomen. De keizerlijke Prins keerde naar Mézières terug. Het leger onder bevel van generaal Vogel von Falcken'stein is gelegerd tusschen Bouzonville en Forbach.
Een fransch blad adverteert, dat er eene belooning is uitgeschreven van een miilioen francs voor den soldaat, die den Koning <ran Pruissen dooi of levend in 's Keizers handen zal stellen, en 100,000 francs aan hem, die een duitschen Prins dood of levend overlevert.
De berigten omtrent Metz luiden hartverscheurend. De stad is opgevuld met gewonden. Het koudvuur en de typhus heerschen in de kampen. Levensmiddelen zijn schaarsch. '
PARIJS, 3 Sept, Het Journal officie! meldt, dat gisteren bij het ministerie van Oorlog een öfficieele dépêche is ontvangen , houdende mededeeling, dat de uitslag der gevechten op jl. Donderdag nog niet bekend is. De niet-officiëele berigten zijn zoodanig onderling in strijd, dat het onmogelijk is er op te rekenen. BERLIJN, 3 Sept. Telegram van den Koning aan de Koningin. sedan, 2 Sept. lïurenamiddag. (Officieel legerberigt.) »Sédan heeft gekapituleerd. De kapitulatie is zoo even gesloten met generaal Wimpffen, die in plaats van den gekwetsten maarschalk Mac-Mahon het kommando voerde. Geheel de bezetting is krijgsgevangen gemaakt. De Keizer zelf heeft zich slechts aan mij willen overgeven, daar hij het opperbevel niet voert en alles aan het regentschap te Parijs overlaat. De plaats van zijn verblijf zal ik bestemmen, nadat ik hem gesproken zal hebben op een bijeenkomst, die onverwijld gehouden zal worden.
»Welk een wending door de leiding Gods! » WILHELM."
BRUSSEL, 3 Sept. [Part. tel. Amst. C.) De vesting Sedan heeft gekapituleerd. Het leger van Mac-Mahon heeft zich overgegeven. De keizer heeft den koning van Pruissen een eigenhandigen brief geschreven, waarin deze woorden voorkomen: »Niet kunnende sterven met mijn leger, geef ik mijnen degen over." Napoleon heeft zich in een calèche naar het pruissische hoofdkwartier begeven. — Eene dépêche uit Bouillon van gisteren avond meldt, dat het pruissische leger was zamengesteld uit zeven legerkorpsen, onder bevel van den kroonprins van Pruissen en den kroonprins van Saksen. De Franschen zijn ten eenenmale teruggeworpen naar de Sambre. Zeker is het, dat de Keizer ingesloten is te Sedan. De veldslag zou beslissend zijn. De verliezen zijn zeer aanzienlijk, doch aan de fransche zijde grooter dan aan de pruissische zijde. In het pruissische leger loopt het gerucht, dat de Keizer vredesopeningen zou hebben gedaan.
---

