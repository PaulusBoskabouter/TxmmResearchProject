AMSTERDAM, 23 Augustus.
Gisteren heeft graaf Palikao in het Wetgevend Ligchaam te Parijs wederom gezegd, dat hij gunstige berigten van Bazaine had, en wel van den 19n dezer, dus daags nadat de Pruissen, volgens hun dépêches, het fransche Rijnleger in de engte gedrongen, hebben. Over dien slag echter geen enkel woord: de Franschen, die geloof hechten aan de verzekeringen des ministers, zullen dus meenen dat de vijand zich nog altijd in de steengroeven bevindt, waar Bazaine hem ingedreven zou hebben, en de maarschalk hem belet daaruit te komen. Wonderlijk is het, dat de fransche dagbladen steeds onwrikbaar blijven in het vertrouwen, dat inderdaad Bazaine de overwinnaar is. De dépêches uit het duitsche leger, die de zaak geheel anders voorstellen, nemen zij inmiddels op, doch spotten er mede als verzonnen berigten, die alleen moeten dienen, om nemers te vinden voor de oorlogsleening van den Noord- Duitschen Bond. Het ontgaat hunner aandacht niet, dat de belgische en engelsche bladen gelijkluidende dépêches bevatten; die worden echter en Moe voor logens verklaard, en alzoo blijft men zich te Parijs met eene hoop vleijen, waarvoor, naar wij gelooven, niet de minste grond bestaat. Het is verklaarbaar dat in zulk een stemming Palikao met de waarheid niet voor den dag durft komen, en de toestand als gunstig blijft afschilderen. Misschien is Bazaine voornemens nog een poging te wagen, om zich door de Pruissen heen te slaan. Vleit Palikao zich met de hoop, dat hem dit gelukken zal, en spreekt hij, met het oog daarop, van gunstige tijdingen?
In het Dagblad van Zuid-Holland vinden wij heden een artikel aangehaald Van den Public, het orgaan van den exminister Rouher. Volgens den Public is het een goede taktiek van den maarschalk , zich in de sterke stelling bij Metz te plaatsen; daardoor belet hij toch het gros van het duitsche leger voorwaarts te rukken en zich bij de korpsen van den kroonprins aan te sluiten. Men bedenke hier dat de Duitschers al hunne krachten ingespannen en op schromelijke verliezen niet gezien hebben, om Bazaine tegen Metz te dringen, waar hij, volgens den Public, juist wilde wezen. Dit rezultaat had hij, in overleg met den vijand, kunnen bereiken, zonder dat er aan een van beide zijden een enkel soldaat had behoeven te vallen. Volgens sommige opgaven zou er in Metz geen proviand genoeg zijn, om de talrijke gasten langer dan 14 dagen te voeden. Is dit waar, dan zou Bazaine, gesteld dat hij zich niet kan doorslaan, en de Pruissen hem eiken uitweg versperd hebben, in het geval komen van zich te moeten overgeven.
De Franschen weten intusschen zeer •wel — uit verscheidene hunner bladen is het aan te toonen — dat Bazaine naar de Maas wilde optrekken, om zich met het leger van Mac Mahon te vereenigen, en terwijl hem de pas daarheen werd afgesneden, moest hun de waarheid duidelijk zijn. Dat zij echter desniettemin niet twijfelen ot de zege is aan hun zijde, bewijst dat het denkbeeld eener nieuwe nederlaag voor hen niet te verdragen is. Die stemming der natie verdient in de tegenwoordige omstandigheden grootehjks de aandacht. Velen, wier menschelijk gevoel te regt gruwt van de hartverscheurende jammeren des oorlogs, meenen dat er nu kans op vrede bestaat, zoo het overwinnend Pruissen slechts matiging wilde toonen. Wij gelooven, dat op het laatste uitzigt zijn zou, want zwaar zullen de bloedige offers wezen, die de Duitschers nog brengen moeten, als de strijd wordt voortgezet, die hun reeds ontzaggelijk veel heeft doen lijden. Maar wij gelooven niet, dat de Franschen thans reeds het oor zouden willen leenen, aan wien ook, die hun van vrede sprak, zelfs al werden hun zeer aannemelijke voorwaarden geboden.
Ondertusschen vertoonen zich voor hun politieken toestand de bedenkelijkste teemenen. Het Wetgevend Ligchaam heeft •tet inkonstitutioneele voorstel in overweging genomen, om uit zijnen boezem te benoemen in het komitee van 6fensie. Öf het kans heeft om aange- Qtnen te worden, weten wij niet; doch J:6(-ls is het een feit van beteeke- A dat de vergadering, in plaats van qj,* ter zijde te leggen, besloot het te Immers dit voorstel is een eerste poging om de uitvoerende magt over te brengen naar het Wetgevend Ligchaam, en dit in een soort van konventie te herscheppen, met het opperste staatsgezag bekleed.
Inmiddels wapent Frankrijk zich geducht; dagelijks vloetjen versche krachten naar het leger, en reeds zien wij hielen daar de berekening maken, dat de duitsche oorlogsmagt, door de geleverde moorddadige veldslagen uitgeput, voor de muren van Parijs haar graf zou kunnen vinden.
,Men verlieze hierbij echter niet uit het oog, dat ook de Duitschers niet verwaarloozen zullen, om hunne zwaar gedunde gelederen met nieuwe troepen aan te vullen; thans reeds willen de pruissische bladen weten, dat een leger, honderd duizend man sterk, onder generaal Vogel von Falkenstein, van de Oostzee op marsch is naar den Rijn. Zooveel is intusschen zeker, dat de Franschen nog een ontzaggelijke magt op de been hebben, en in staat zijn om den weg naar Parijs, met uitzigt op goed gevolg, aan hun vijand te betwisten.
Het is ontzettend in de wederzijdsche telegrammen der oorlogvoerende mogendheden, te zien hoe zooweide eene als' d-e andere overwinningen aankondigt en het schromelijk verlies van duizende gesneuvelden en gekwetsten door triomfkreten poogt te vergoeden. Helaas! het is onbetwijfelbaar, sinds eeuwen is het niet gehoord, dat dergelijke menschen-slagtingen, /als wij thans dagelijks aanschouwen, hebben plaats gehad. Het is aan de negentiende eeuw voorbehouden, aan de eeuw der beschaving en verlichting, die de doodstraf' afschaffen wil, en beweerd heeft dat zij insgelijks den oorlog onmogelijk gemaakt heeft, — het is in deze hooggeroemde eeuw, dat twee gekroonde hoofden, die beide te regt voorgeven aan het hoofd te staan van de beschaving dezer eeuw, elkander ten oorlog uitdagen, hunne volken ten oorlog oproepen en deze verschrikkelijke menschen-slagting op ongehoord groote schaal aanrigten.
Dat gebeurt bij den vollen bloei van handel en nijverheid, die in beide rijken eene hooge vlugt genomen hebben, terwijl de aangevangen oorlog daarin groote verwoestingen bewerkt, beiden hier doodt en ginds fnuikt en overal onberekenbare, verliezen voortbrengt. Nu is het een regel van de wijzen dezer wereld, dat handel en nijverheid den oorlog zouden dooden. Maar men kan nu zien wat die regel waard is, nu men gelijkelijk én het geheele fransche volk én gansch Duitschland met groote ingenomenheid ten oorlog heett zien opstaan, om zonder dralen te treden in de hartstogten van wederkeerigen haat, die hun van boven werden ingegeven. Mag men al hier of daar een treurigen blik werpen op den ondergang van handel en nijverheid; wie is er bij de twee natiën, die niet gaarne het offer van de verliezen heeft aanvaard, dat de oorlog eischt? Beide, Duitschers en Franschen , zijn bij de eerste roepstem met groot enthousiasme opgestaan, om elkander een verderfelijken oorlog aan te doen. En zoo vloeit dan het bloed van honderd duizenden, en slagten de menschen elkander, als waren zij dieren.
Intusschen, ofschoon tot dusver de Pruissen den palm der overwinningbehaald schijnen te hebben, kunnen de Franschen zich toch getroosten met den triomf, dien zij meenen dat aan hunne zijde gebleven is. Alhoewel hefc niet juist op te maken is, schijnt het en het laat zich verklaren, dat hoewel het verlies van wederzijde groot is, het getal der gesneuvelden en gekwetsten aan den kant van Pruissen het grootst is. En hoewel de behaalde overwinningen de tranen niet kunnen droogen der moeders, weduwen en weezen, is het toch natuurlijk, dat Pruissen met het overige Duitschland zich verheft en juicht, dat het op weg naar Parijs is. Toch zijn de verliezen zoo groot, dat de behaalde zege diepe wonden slaan zal, zelfs in de harten der gansche natie.
Daarentegen zijn de Franschen bitter te beklagen, die, ten oorlog getogen in de verwachting dat ze Berlijn gingen in bezit nemen, in plaats daarvan hun eigen gebied en steden en dorpen reddeloos zien verwoesten, en voor eigen haard strijdende , noch den troost, noch de opbeuring erlangen mogen der overwinning, die zij gewoon waren te behalen, ter wij! zij thans slag op slag verliezen.
Velen heeft deze aanvankelijke uitslag van den oorlog verbaasd; ons niet al te zeer; ofschoon wij zoo spoedige en zoo groote nederlagen als thans in Frankrijk plaats hebben , niet verwacht hadden. Er beslaan echter daarvoor gegronde redenen. Behalve de ligtzinnigheid van hetnapoleontiesch goevernement, hetwelk had kunnen en moeten weten dat Pruissen voor den ooj'log klaar was en Frankrijk zulks in geenen deele; behalve de wanordelijkheden, die in de fransche administratie en het leger zijn ingeslopen, terwijl in Pruissen eene goed geordende en in alles voorziende administratie heerscjit, die bewondering verdient; bestaafï" er ook nog vreeselijke zedelijke oorzaken.
Het pruissische en duitsche volk, ofschoon het van de beschaving der negentiende eeuw veel geleden heeft, is daardoor toch nog niet verkankerd, zooals zelfs Franschen van Frankrijk getuigen. Maar ook dit ter zijde gelaten, schijnt het in de wegen der Voorzienigheid te liggen om Frankrijk te kastijden ter oorzake van nationale misdaden, gelijk op dit. oogenblik zelfs bezadigde katholieke Franschen volmondig betuigen.
Eenige dagen ¦ geleden schreef Louis Veuillot in den Uniuers deze zinsnede, waarmede hij een > merkwaardig artikel begon: »Pruissen is de zonde van Europa." Deze zinsnede behoeft de wijziging van één woord, om waar te zijn. Pruissen is niet de zonde van Europa, maar zeer speciaal en genoegzaam alleen de zonde van Frankrijk. Het is reeds eeuwen geleden, dat de Bourbons, uit afkeerigheid van de Habsburgers, in den strijd, dien zij tegen hen gevoerd hebben , soms direktelijk en voortdurend indirektelijk het Protestantismus en Pruissen in de hand gewerkt en in de hoogte getild hebben.
Het Protestantisme en Pruissen hebben altijd hand aan hand gegaan. Van Bichelieu af hebben al de goevernementen van Frankrijk, met geringe en slechts kortdurende uitzonderingen, altijd het oostenrijksche huis bevochten of weerstreefd en daardoor van zeïven het Protestantisme en Pruissen begunstigd. Zelfs die staatsmannen in Frankrijk, die in eigen boezem het Protestantisme te vuur en te zwaard keerden, zijn er niet voor teruggedeinsd, om datzelfde Protestantisme in Duitschland te begunstigen. Voor zoover wij weten, heeft alleen keizer Napoleon I een helderen blik in dien toestand geworpen, toen hij het plan opvatte om Pruissen en het huis der Hohenzollern te vernietigen. Maar dat denkbeeld heeft geen stand bij hem gehouden: hetgeen hij later bitter betreurd heeft, toen hij op St. Helena gevangen zat. Ongelukkig heeft Napoleon 111 de jammerlijke gewoonte der Bourbons, om Oostenrijk vijandig te zijn, standvastig doorgezet. Hij is de man, die met eigen wapenen Oostenrijk versloeg in Italië en later door de hand 'der Pruissen liet verslaan te Sadowa. Maar op datzelfde Sadowa, waar Oostenrijk, bij de dagende eenheid van Duitschland, buiten Duitschland gesloten werd, daar rees in den persoon van den Koning van Pruissen, de Keizer van Duitschland op. Want, men vergete het niet, de Koning van Pruissen is groot geworden door middel van Frankrijk; en Napoleon 111 heeft door verblinden moedwil, door eigen toedoen, hem tot Keizer van Duitschland gemaakt.
Nu ligt het schier altijd in de orde der natuur en zeer dikwijls in de orde der bovennatuur, dat de menschen en de volken gestraft worden door datgene , waarin zij gezondigd hebben. En vraagt men nu waarom of dit oogenblik het ongelukkig Frankrijk zoo vreeseiijk gekastijd en zoo diep vernederd wordt ? Dan ligt het antwoord te zeer bij de hand, dan dat wij het behoeven uit te spreken.
Wij zijn ver van de meening verwijderd, zooals wij vroeger gezegd hebben, dat de kastijding op eene vernietiging van Frankrijk uitloopen zal. God is barmhartig met de volken als met de individuen, jen indien dat gedeelte van Frankrijk, dat trouw aan God gebleven is, door vurige gebeden en boete zich tot God wendt, ten einde de groote genade te verwerven dat de tuchtiging in het hart van het volk wordt aangenomen als eene boete; dan is Frankrijk nog geneesbaar en zal gered worden. Zelfs de revolutie, die daar in aantogt is, zal dan Frankrijks magt niet breken. Veeleer zal deze nieuwe kastijding er toe bijdragen om den terugkeer tot God te verhaasten.
Die hoop is niet ijdel. Want nu reeds, bij het begin der beproeving, die Frankrijk ondergaat, beginnende hartstogten te zwijgen en begint het geloof te spreken. Keert men zich nog niet genoegzaam tot God, dan zijn er toch reeds velen, die dat doen, en anderen, die er de noodzakelijkheid van beginnen te gevoelen.
Dit wettigt onze hoop dat de fransche natie, die zich nog katholiek noemt, maar het, als natie, niet meer is, door de wegen van Gods barmhartigheid gekastijd, ook eenmaal krachtig herleven zal. Wij weten uit de H. Schrift, dat Sodom van den ondergang zou gered zijn geworden, indien hét slechts tien regtvaardigen hadde bezeten. Als God die maat, waarmede Hij Sodom mat, op Frankrijk toepast, zal en moet het onfeilbaar uit de vernedering tot hooger ontwikkeling en magt opklimmen. Maar mogt het gebeuren, dat Gods gezegende tuchtiging op het hart der fransche natie ijdel bleef, dan is er aan geen redden te denken, en Frankrijk zal ondergaan, even als zoo menig christenrijk in het niet verdwenen is. Maar wij hebben evenwel eene betere verwachting. Zoo krachtig een bloed vloeit door de aderen van de Katholieken van Frankrijk, zoo vermogend spreekt het in de werken des geloofs, die zij betrachten, dat men zelfs niet voor een oogenblik kan twijfelen aan de zegepraal, die het geloof in Frankrijk, ten slotte, over het ongeloof behalen zal.
De amsterdamsche expeditie van het y>Roode Kruis" is in welstand in Luxemburg aangekomen, en vertrekt heden, Maandag, naar Saarbrück. Men heeft daar voortdurend behoefte aan verbandmaterieel. Het komitee zal zoo spoedig mogelijk eene 2e bezending goed daarheen expedieeren. Van vrouwelyke hulp schijnt men thans voldoende voorzien te zijn. (H.)
Het hoofdkomitee der nederlandsche vereeniging tot het verleenen van hulp aan zieke en gewonde krijgslieden maakt met erkentelijkheid melding van onderstaande cirkulaire, door den direkteur - generaal der maatschappij tot exploitatie van staatsspoorwegen aan het personeel dier maatschappij gerigt.
«OsGravenhage, 17 Aug. 1870. l>Vervoer ten behoeve van verwonde krijgslieden.
»Aan het personeel wordt bekend ge-
maakt, dat vrijdom van vervoer is toegestaan over de lijnen der maatschappij tot exploitatie van staatsspoorwegen en het nederlandsch gedeelte van de lijn Almelo-Salzbergen: »1° aan vrouwen, officieren van gezondheid, geneesheeren en geestelijken, die zich naar het oortogsveld, ambulances of hospitalen begeven ter verleening van hulp aan of ter verpleging van gewonde en gekwetste krijgslieden, wordt het vrg vervoer in de 2e klasse en aan het overige mannelijke personeel in de 3*-klasse toegestaan, en zulks op vertoon van een bewijs, afgegeven door den prezident van het hoofdkomité.
»2° aan gekwetste en zieke militairen die van het tooneel des oorlogs naarde ambulances of hospitalen binnen 's lands worden gedirigeerd; t>3° aan het materieel bestemd tot het verleenen van hulp en het verschaffen van latenis aan gekwetste, zieke en uitgeputte krijgslieden, hetzij die vervoeren geschieden: van partikulieren aan een der komitees, van en aan de komitees onderling, dan wel van de hierboven genoemden naar het hoofdkomité, ambulances of hospitalen.
»Deze kostelooze vervoeren kunnen alleen geschieden voor zoo verre de gewone treinen de gelegenheid daartoeaanbieden en de transporten ten genoegen van den stationchef gelegitimeer d zijn als afkomstig van of bestemd voor de vereeniging van Het roode kruis.
»Op den geleidebrief zal vermeld worden »ten behoeve van verwonde militairen' y>Z>e direkteur-generaal."
De Staats-Courant bevat het volgende verslag van de verwachtingen omtrent den oogst in deze provincie. Over het algemeen verwacht men van den oogst redelijk goede uitkomsten. Het koude en drooge voorjaar was voor de ontwikkeling der gewassen niet gunstig, maar de warmte en de zachte regens, die daarop zijn gevolgd, hebben een heilzamen invloed uitgeoefend. Het wintergraan en 't winterkoolzaad leed uit den aard der zaak nog het meest van de koude en de droogte, terwijl vooral tarwe en wintergarst door insekten werden benadeeld ; maar van de zomergewassen verwacht men een rijken oogst. Dit is onder anderen het geval met de boekweit en met de zomer-olie- en specerij zaden, die voor de landbouwers in sommige streken der provincie van groot belang zijn. Erwten en boonen beloven eene tamelijk goede opbrengst. De vroegere aardappelen zijn matig uitgevallen; de latere soorten staan tot nog toe zeer goed, hoewel het loof hier en daar door de bekende ziekte is aangetast. Het vlas is voor 't meerendeel goed gegroeid, van voldoende lengte en met veel zaad. De in dit jaar geplante meekrap heeft zich traag ontwikkeld, maar van de overjarige koestert men de gunstigste verwachtingen. De teelt van dit gewas schjjnt zich weer eenigzins uit te breiden.
Het grasland stond aanvankelijk schraal, maar heeft in den laatsten tijd voldoend voedsel voor het vee opgeleverd; de zuivelproduktie was zeer bevredigend, hoewel het vee eerst laat in de weide is gekomen. De hooioogst is eenigzins en levert, vooral op de hooge gronden, minder op dan ten vorigen jare, maar van uitmuntende kwaliteit, en de opbrengst wordt geacht aan de behoeften te zullen voldoen, te meer daar nog een betrekkelijk aanzienlijke voorraad van den oogst van 1869 aanwezig is.
Het vee is gezond. Wel deden zich in 't voorjaar onderscheidene gevallen van longziekte onder 't rundvee voor, maar de ziekte verkreeg geene verontrustende uitbreiding. De schapen leden minder dan gewoonlijk van den worm. De gewone varkensziekte vertoont zich tot nog toe niet meer dan in vorige jaren.
De warmoezerij is vooral in den laatsten tijd niet onvoordeelig geweest en belooft verder goede uitkomsten.
De vruchtboomen, met name de appelen, beloven een tamelijk ruime opbrengst; de peren hebben nog al van de nachtvorsten te lijden gehad.
De bloembollenteelt is goed uitgevallen.
Op den groei van het hout schijnt de weersgesteldheid geen ongunstigen invloed uitgeoefend te hebben.
Van bijzondere rampen bleven landbouw en veeteelt verschoond en zonder onvoorziene wederwaardigheden schijn* dit jaar niet tot de ongunstige te zullen behooren.
Wij vernemen dat door Amstels Mannenkoor aan de kommissie eene som van ƒ2530 is ter hand gesteld, zijnde de opbrengst van het koncert ten behoeve der achtergebleven betrekkingen van de opgeroepen , of nog op te roepen dienstpbgtigen.
Z. M. heeft herbenoemd tot burgemeester der gemeente Apeldoorn, mr. P. M. Tutein Nolthenius.
Bij besluit van den 2011 dezer, heeft Zijne Majesteit goedgevonden aan den soldaat B. Siedler, van het koloniaal werfdepót, vergunning te verleenen tot het dragen van het kruis Fidei et Virtuti, hem door Z. H. den Paus geschonken.
De minister van Financiën maakt bekend, dat de verzending der indische brievenmail over Triest, te beginnen met Woensdag den 24" dezer, tot nadere bekendmaking , des Woensdag om de veertien dagen, per trein van 2.40 's namiddags uit Amsterdam, zal plaats vinden. De korrespondentie uit 's Gravenhage en Rotterdam is in verband daarmede respektivelijk per trein van 2 en 2.20 's namiddags te expedieeren. De noodige maatregelen zijn genomen om te late aankomst te Marseille van de over Frankrijk loopende indische brievenmail te voorkomen. Het mag echter wenschelijk worden geacht dat de korrespondentie voor Indië bestemd om over Marseille te worden geëxpediëerd, 24 uren vroeger dan tot dus verre ter post worde bezorgd. Verder maakt hij bekend, dat de verzending der zwitsersche brievenmails over Duitschland, te rekenen van den 24u dezer, zal worden hervat; zoodaide in verband met eene tijdelijke expeditie der voormelde brievenmails over Frankrijk genomene maatregelen, waartoe de aankondiging in de Staats-Courant van den 10" dezer betrekking heeft, te rekenen van het genoemde tijdstip komen te vervallen.
Eenigen tijd geleden vertrok van hier een knaap van 15 jaren naar Duitschland, om zich bij zijn oom in diens handwerk (draaijer) te bekwamen. Kort na zijn vertrek ontvingen zijne ouders een brief, waarin hun tot hunne groote ontsteltenis gemeld werd, dat hun zoon spoorloos verdwenen was. De oom in Duitschland en de ouders hier stelden alle pogingen in het werk om iets van den knaap te vernemen, maar, bij wien zij zich ook vervoegden, niemand kon hnn eenige inlichting geven. Eindelijk komt dezer dagen een brief van denlöjarigen draaijer zijne bedroefde betrekkingen uit de verlegenheid redden, en wel een brief gedagteekend uit den omtrek van Metz. Daarin schrijft hij, dat, toen de plaats zijner inwoning bezocht werd door de brandenburgsche huzaren, hij zijn vurig verlangen, om eens een oorlogsveld van nabij te bezien, niet kon bedwingen, op zijn pantoffels het regement heeft gevolgd en dat hij thans bij een ritmeester in dienst was en op diens paarden paste. Hij is thans bij het pruissische leger bij Metz, waar het hem aan niets ontbreekt. (H.) '
ROTTERDAM, 21 Aug. Sedert Maandag is hier de kermis in vollen gang. Hoewel de straten ons des avonds de gewone tooneelen te aanschouwen geven, blijkt het, vooral aan de gewoonlijk druk bezochte plaatsen van uitspanning, dat de tijdsomstandigheden niet totkermishouden uitlokken. Onder de betere standen bestaat er een parti-pris om zich dezen keer geheel van alle buitengewone uitspanningen te onthouden.
HELLEVOETSLUIS, 22 Aug. Gisteren kwam van de visscherij alhier binnen het schip Louise, schipper W. Vrolijk. De vangst bestond uit zestien lasten pekelharing en een partijtje steurharing; zijnde de eerste, die dit jaar van de nederlandsche visscherij afkomstig hier te lande is aangebragt.
UTRECHT, 22 Aug. Gisteren zijn weder een aantal paarden, die bij landlieden voor rekening van de regering in de prov. Overijssel, o. a. te Deventer, waren opgekocht, deze gemeente gepasseerd ; bij de alhier in garnizoen liggende veldartillerie zijn er eenöOtal in gebruik genomen. (Utr. D.)
— Naar men verneemt, bestaat bij de direktie van de Nederlandsche Rijnspoorwegmaatschappij het voornemen, om het materieel van het Roode Kruis en wat daartoe behoort, even als zulks op de staatsspoorwegen geschiedt, langs hare lijnen vrachtvrij te vervoeren. (TJlr. D.)
SOEST, 22 Aug. Aan den Hoog Eerwaarden heer A. Smorenburg, apostoliesch provikaris van Mongolië, is dezer dagen eene hooge, waarschijnlijk in ons land eenige, onderscheiding te beurt gevallen.
Voor het onderwijs, door Zijne Hoogw. gedurende vijf achtereenvolgende jaren aan de Universiteit van Peking gegeven, en voor de uitgave van eene chineeschfransche spraakkunst met woordenboek. heeft de groote klaarheid — de Keizerlijke dynastie van China — aan Zijne Hoogw. de adellijke Ster van Saffier, in goud gevat, geschonken.
Dit zeer merkwaardig onderscheidingsteeken draagt aan de eene zijde het beeld van den keizerlijken draak, en aan de andere, in chineesch letterschrift, dezen zin: »Keizerlijk geschenk van de Dynastie ta Tshieng-, adellijke Ster van denderden graad."
Het diploom is geteekend door al de ministers van Buitenlandsche Zaken.
De waardigheid, door dit eereteeken verleend en voorgesteld, komt ten naaste bij overeen met die van een kommissaris des Konings hier te lande.
GRONINGEN, 21'Aug. Gedurende 15 maanden heeft in het tuchthuis te Leeuwarden, wegens eert misdrijf, waaraan hij thans gebleken is onschuldig te zijn, gevangen gezeten zékere B. Rotgers. Na zijne in vrijheid stelling is hier ter stede eene inschrijving ten zijnen behoeve geopend, doch in de Provinciale Groningsche Courant komt, onder dagteekening van eergisteren, een brief aan de redaktie voor, in welken Rotgers verklaart, elke partikuliere geldelijke tegemoetkoming voorshands af te wijzen, doch zich aanbevolen te houden, indien er iemand mogt zijn, die hem werk zou willen verschaffen.
LOPPERSUM (GRONINGEN), 21 Aug. Het rezultaat van de proefneming, voor eenige dagen in deze nabijheid genomen met eene engelsche machine om koorn te maaijen, die te gelijkertijd ook de schoven maakt (welke proef genomen werd door tusschenkomst van de weldra opgeheven wordende kommissie van landbouw in deze provincie), was dit: dat bij eene geschikte ligging van het graan (in dit geval tarwe) het werktuig uitnemend voldeed , maar dat dit niet het geval was bij ongunstige ligging er van, en dat alles zamen genomen, de afloop der proef niet zóó is geweest, dat de invoer van zoodanige werktuigen vooralsnog onbepaald aan te raden is.
DEVENTER, 22 Aug. In den laatsten tijd passeeren hier vele wagens met rundvee den spoorweg. Naar men ons berigt wordt het rundvee in provincie Friesland, Drenthe en Overijssel voor pruissische rekening aangekocht. De prijzen van bijna alle veesoorten zijn in den laatsten tijd dan ook in deze omstreken buitengewoon gestegen.
— De eerste nieuwe honig werd hier heden ter markt gebragt en verkocht voor 25 a 3a cents het halve kilogram.
BOXTEL, 22 Aug. Gisteren avond ten ruim 9 ure brak er onder deze gemeente brand uit, waardoor in korten tyd twee arbeiderswoningen werden in de asch gelegd. Naar men verneemt, waren de beide woningen tegen brandschade verzekerd; de inboedels echter niet.
---

