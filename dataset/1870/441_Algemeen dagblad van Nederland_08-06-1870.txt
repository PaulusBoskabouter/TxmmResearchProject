SPANJE.
De Spaansche landvoogd op Cuba heeft van de nog overgebleven hoofden des opstands een voorstel tot capitulatie ontvangen. Zij en al hunne medestanders zouden zich onderwerpen, mits hun lijfsbehoud en zekere andere bedingen bewilligd werden. Dit voorstel is te Madrid door het bewind in overweging genomen en, naar verzekerd wordt, in beginsel aannemelijk geacht. De heeren Bonell en zijn neef, de twee Engelschen, die door roovers bij Gibraltar zijn gevangen genomen, zijn op vrije voeten gesteld en bereids te Gibraltar aangekomen.
---

ZWITSERLAND.
Burgers en boeren, past op ;e beurzen ! — V olgens den Zwitserschen Confedéré, zou de rechtbank van koophandel te Ereiburg een besluit nemen over het voorstel, om den spoorweg Bulle-Romont in staat van faillissement te verklaren. Dit is nu reeds de vijfde spoorweg in Zwitserland, welke insolvent is geworden. Zijne voorgangers zijn : Jura Industriel, Oost-westelijke, Freiburger en Ligne d’Italie. De vereenigde Zwitsersche spoorwegen, westelijke en Franco-Suisse, hebben met hunne crediteuren geaccordeerd. Slechts twee spoorwegen hebben aan hunne finantiëele verplichtingen voldaan; te weten: de noord-oostelijke (benevens de door dezen aangelegde lijnen Zurich-Lucern en Bülach-Regensberg) en de centraal-spoorweg.
---

ENGELAND.
De te Londen gevestigde Aeronautic-Club hield eergisteren eene meeting, onder voorzitterschap van den heer Glaischer. In een der gehouden redevoeringen Werd de hoop uitgesproken, dat de mensch binnen korteren of langeren tijd desverkiezende een vliegend wezen ia winged ere*
ature) zou kunnen worden, en dat men de Engelsche i kinderen later even goed in de kunst van vliegen als die
van zwemmen zou onderwijzen. Zeer karakteristiek hield een ander geleerde eene rede, om te betoogen dat ook deze „hangende quaestie” zou opgelost worden, mits men maar geduld oefende. In Londen zal een groot ziekenfonds worden opgericht voor kantoorklerken en andere bedienden, die van £ 100 tot £ 200 ’s jaars verdienen, aangezien het is gebleken, dat deze lieden de medische diensten niet kunnen betalen; de heeren doctoren toch doen zich in Engeland zeer ruim betalen. De prijs van deelneming in dit fonds is op 1 guinea per jaar vastgesteid. Met September aanstaande zullen bij de posterijen in Engeland 2l-cents postkaarten worden ingevoerd. In de volgende week zullen de „mannen in vrouwenkleederen” voor de jury terecht staan. De ergerlijkste schandalen zijn bij deze procedure aan het licht gekomen, zelfs in die mate, dat een der bladen uitriep: „Wat de getuigen voor den rechter constateerden, kunnen wij niet in druk geven. Die lieden hebben geheel Engeland gecomprommiteerd.” Men verwondert er zich dus eenigszins over, dat twee der eminentste rechtsgeleerden, Ballantine en Parryr, zich met de verdediging hebben belast.
---

DE SUIKER.
(Uit een hygiënisch en diaetetisch oogpunt beschouwd.)
Der Zucker iat nuntiich nicht blos ein Genuszmillel, welches den Geschmack angenehrn erregt und durch seine Beimischung gar manche Speisen und Getranke genieszbarer oder toenigstens beliebler macht, sondern er iat auch selbst ein Nahrungsmittel. Dr. Keclam. I. - Men heeft zich wel eens verwonderd, hoe het mogelijk is, dat iemand met gezonde hersenen en ontwikkeld verstand in allen ernst aan legenden, sprookjes en overleveringen gelooven, d. i. ze voor waarheid aannemen kan. O. i. is dit waarlijk zoo onbegrijpelijk niet, daar het er alleen op aankomt, ivie en wat de persoon is, die eene legende of een sprookje — ook al heeft hij zelf de eer der uitviuding — meedeelt of verhaalt. Hij, die voor een leugenaar of spotter bekend staat, zal zeer moeielijk geloovigen voor zijn verhaal vinden, als is het ook op waarheid gegrond; terwijl hij, die als geloof- en eerwaardig persoon zeker vertrouwen geniet, altijd aanhangers vindt voor de als waarheid meegedeelde openbaringen, ofschoon deze vaak niet meer zijn dan met zeker doel verzonnen fabeltjes. Gretig worden deze aangehoord. Binnen ongelooflijk korten tijd gaan zij van mond tot mond, en eindelijk — omdat de een den ander steeds napraat — krijgen zij zeker gezag, waaraau zelfs de uitvinders beginnen te gelooven, zoodat zij ze voor goede munt aan anderen, die er ooren naar hebben, debiteeren. Even als dit met zoovele andere dingen gaat, is het ook het geval met de suiker, waaromtrent nog vele dwalingen onder het volk bestaan, die zelfs door vele geleerden, priesters der wetenschap,
aangenomen en verkondigd worden. Onder die dwalingen van ’t hygiënisch geloofsformulier heeft men, om de kinderen van het hatelijk snoepen aftehouden, een dogma afgekondigd, waarin gezegd wordt: „dat de suiker de darmen in verslijming brengt en dat zij zeer nadeelig is voor de tanden.” Deze grove onwaarheid is langzamerhand als eene echte geloofstelling door het gelooïzieke volk aangenomen en in praktijk gebracht. Ofschoon het moeilijk is, oude geloofsste Hingen omver te stooten en dwaze vooroordeelen, die als ’t ware met den paplepel zijn ingegoten, uitteroeien, willen wij toch trachten, beter en gezonder denkbeelden over den aard der dingen bij het volk aan te kweeken en, gedachtig aan het: „gutta cavat lapidem,” met volhardenden ijver arbeiden aan het werk, dat ons is opgedragen. Wij schromen daarom niet te zeggen dat, schoon ook duizenden gelooven, dat de suiker slijmig maakt of sMjm verwekt, dit niet het geval is, daar de suiker juist het vastzittende slijm fosmaakt. De bewering, . dat de suiker de tanden bederft, is slechts in zóóver waar, als men haar even als ieder ander hard en scherp voorwerp kauwt en stuk bijt. Overigens is die bewering niets dan een praatje. Zoo ook heeft men de kinderen, om hun het ontijdig snoepen afteleeren, wijs gemaakt, dat onrjpe vruchten nadeelig zijn. Dit geloof is zelfs zóó vast ingeworteld (men ziet hieruit, wat men op de kinderzieltjes vermag 1) dat het nu en dan aan sommige gezondheids-commissiën, of hun die als keurmeesters figureerden, aanleiding gegeven heeft, ter wille van den openbaren gezondheidstoestand al het op de markt aanwezige onrijpe ooft te confisqueeren, terwijl niemand er aan denkt, dit stelsel toetepassen op onrijpe kruisbessen, peeren, appelen, druiven, augurkjes, erwten, enz., enz., die bij kolossale massa’s in de keuken komen en daar zóódanig worden toebereid, dat men ze zelfs voor
zeer gezond verklaart. Wat zijn de menSchen toch 1 verschrikkelijk consequent! Vreemd is het dan ook niet, dat er lang, maar \ vooral in het midden der vorige eeuw, hevig over het nut of het nadeel van de suiker gestreden is. De geneesheeren kunnen onmogelijk alles zelf waarnemen; zij moeten zich overal de waarnemingen en opmerkingen der leeken te nutte maken. Zóo komt het dat er zoovele juiste, maar, helaas, ook zoovele onjuiste, zoovele dwaze waarnemingen van het volk in hunne schriften gedrukt en gelezen worden, waarover men wel eens lachen moet, wanneer men door eigen onderzoek tot betere resultaten gekomen is. Immers, slaat men een blik in de schriften van vroegere geneesheeren, vooral ten tijde toen de Indische suiker meer en meer den honig begon te verdringen, dan kunnen we waarlijk soms een glimlach niet terughouden. Simon Pauli, Ray, Willis, Heins e. a. schreven aan de suiker het scorbuut toe, dat zich toen nog al uitbreidde; Garancière schoof insgelijks de schuld van de in Engeland veel voorkomende tering op de suiker; Lansoni meende, dat het gebruik van suiker beroert^ en ontijdige geboorten ten gevolge had; Geoffroy zeide, dat het wormen veroorzaakte en waarschuwde galachtige en scorbutische personen voor de suiker; Dolaeus beweerde, dat de suiker de pezen aantastte; een ander, dat zij door hare gisting de aderen deed springen en weer een ander plaatste in de „Hanoverschen Nützlichen Sammlungen 1758” een opstel, waarin hij aan het suikergebruik den dood van een Italiaan toeschreef, wiens maag bij de sectie zoo dun als een mei-
blaadje was. Maar tegenover die zonderlinge meeningen stonden te gelijkertijd de gezonder begrippen van andere geneesheeren. Junker toonde aan, dat de suiker de vertering bevorderde. Kalm en Slare, dat men bij haar gebruik zeer oud kon worden. Boerhaave verdedigde haar tegen de aanklacht, dat zij — wat ook v. Beverwijck beweerde — de gal opwekte. Cartheuser leerde, dat zij de slijm oploste en „open lijf” maakte. Zóó stonden reeds in die tijden, toen de suiker zich juist in Europa begon te verspreiden, de tegenstrijdigste meeningen tegenover elkander, en, helaas, nog in onze dagen zijn die dwaze meeningen op verre na niet uitgeroeid. Onlangs las ik in een werkje van John Storie*) de volgende raadgeving: „Vooral, vliedt de suiker; zij is een onzer grootste (!) vijanden, en die men niet gemakkelijk kwijt raakt als men zich eenmaal aan haar gewend heeft. Zij is vergif voor ons. Ten einde met eenig recht over het dwaze van dergelijke redeneringen te kunnen oordeelen, zullen wij in een volgend artikel de hoedanigheid en eigenschappen van de suiker nader aantoonen. *) «Veel voedsel voor weinig geld.” Wenken voor iedereen. Naar Eet Engelsch van John Storie, door een geneesheer. Te Rotterdam hij E. H. Tassemeijer, 1866.
---

BUITENLANDSCHE POLITIEK.
De regeering van Oostenrijk heeft van ’t Granz-Institut meermalen goede diensten ondervonden. De Grünzer onderwierpen, onder den Croatischen veldheer Jellalich, in 1850, ten getale van 50,000 man de Hongaren, en 30,000 hunner streden zegevierend onder Radetzski in Italië. Het bezit der gronden, tot ’t gebied der militaire grenzen behoorende, werd dan ook in 1860 aan de Granzer verzekerd, onder de verplichting hunnerzijds militaire diensten te doen. Het gevolg hiervan is geworden, dat bij eigendomsovergang dier gronden de rechtverkrijgenden tot militaire diensten worden verplicht. Maar die eigendomsovergangen zijn weder door de Granzer beperkt met bepalingen, welke voor hen kracht van wet hebben. Het grondbezit is door hen geregeld in communitaat, verdeeld in Stammgut, toebehoorende aan stamhoofden, en in Ueberland, toebehoorende aan ’t communitaat. Het Stammgut kan alleen dan verkocht worden, wanneer
eene familie uitgestorven is, of wanneer hare leden niet s talrijk genoeg zijn om den grond te bebouwen. In dat c geval kan eene andere, tot de Granzer behoorende familie zich dit door aankoop verwerven. Elk tot de familie behoorend huisgezin moet minstens ( een vierde van ’t Stammgut in bezit houden en in even- ( redigheid manschappen leveren aan den staat. Over het ; Ueberland kan op autorisatie der regeering, door tus- ] schenkomst van den kapitein van ’t état-major des re- ( giments, waaronder ’t Ueberland ressorteert, beschikt wor- ] den. Zonder vergunning van de compagnie echter mag eene weide niet in bouwland of een onbebouwd stuk gronds , in cultuurland worden veranderd. ( Om een wijngaard aanteleggen, moet men eene speciale vergunning van den kolonel hebben. Hypotheken zijn verboden. Even als ’t Granz-Institut het recht heeft, de verandering van eigenaren te bewaken, evenzoo heeft ’t de macht de eigenaren te dwingen, den grond te bebouwen. Wanneer een akker drie jaren onbebouwd wordt gelaten, ontvangt de eigenaar eene waarschuwing, en nog één jaar uitstel. Blijft hij daarna in gebreke, dan wordt zijn grond eener andere familie ten geschenke verstrekt. Behoort de akker tot ’t Stammgut, dan laat men dit ongeschonden, maar ontneemt den eigenaar een evenredig deel van ’t hem uit ’t Ueberland toekomende. Heeft de delinquent reeds zooveel grond verloren, dat men ’t Stammgut moet aanspreken, dan tracht men hem te verbeteren door rottingslagen of gevangenisstraf. Op die wijze onderhoudt men de familiën, die aan ’t leger de soldaten moeten leveren. De bosschen, welke tusschen de goederen der Granzer verspreid liggen, behoort n aan den staat. In die bosschen mogen de boeren, op de goederen der Granzer. werkend, hunne viervoeters doen grazen, en ’t doode hout verzamelen. De tot ’t Granz-Institut behoorende bevolking bedroeg i bij de laatste telling in 1857 1,082,000 zielen, in staat i om 100,000 soldaten afteleveren. De Magyaren en Wal■ lachyers bevolkten vroeger den linkeroever van den Do■ nau in Transsylvanie en ’t banaat van Ternes var, de Serviërs en de Croaten den rechter-oever. De oostelijke groep - is sedert de reorganizatie van Hongarije gereduceerd tot ; Temesvar. De westelijke groep bezet Slavonië, Warasdin, Banal en Karlsstadt.
Ieder dezer groepen is verdeeld in regimenten, bevattende van 60,000 tot 80,000 zielen. Die regimenten zijn weder afgedeeld in compagniën, bevattende van 5000 tot 6000 bewoners. Iedert jonkman, 20 jaren oud, is tot militaire diensten verplicht. Op deze wijze heeft de staat op den duur zonder kosten aanzienlijke strijdkrachten te midden der bevolking verspreid. Men berekent, dat daardoor jaarlijks millioenen gulden nutteloos voor handel en nijverheid te loor gaan, zoodat de staat door de opheffing van ’t Granz-Institut den nationalen rijkdom en de beschaving ontzachelijk bevorderen zou.
---

FRANKRIJK
BUITENLAND.
De parlementaire enquete omtrent de handeisstaatkunae wordt onafgebroken voortgezet. Onder de door de commissie gehoorde personen bestaat vrij wel eenstemmigheid op één punt, namelijk dat herstel der differentiëele rechten, ter bescherming der Franscbe handelsvlag, wenschelijk zou zijn. Omtrent de beschermende invoerrechten loopen de bij de commissie aan den dag gelegde gevoelens wijd uiteen. Ieder, die couranten leest, weet dat tegenwoordig een nieuw soort troonrede in zwang komt — laatste Parijsche smaak. Een Franschman geeft het volgende recept tot de samenstelling dezer onwaardeerbaar schoone rhetorica-artikelen: «Men neemt eenige grammen «schitterend bewijs van vertrouwen,” een zeer sterke dosis «algegemeen stemrecht”, //orde” met //vrijheid”, //matiging’ en «nationalen wil”, brenge dat alles goed aan de kook, streoie daarover «vijandelijke aanslagen” en «aanhitsing door valsche leeringen”, geve er een saus bij van «grootheid” en «welvaart van Frankrijk”, waarin eenige gram|men «vooruitgang der beschaving”, en men drage het
snikheet op. Het gerecht zal vele liefhebbers vinden en den kok alle eer aandoen.”
---

ZUID-AMERIKA.
Het bronzen standbeeld van Chnètophorus Oolumbus, door de keizerin der Franschen aan de republiek Columbia geschonken, is onlangs aan boord van een Fransch oorlogsschip derwaarts gezonden, en den lsten Mei in de stad Colon plechtstatig op het voetstuk gesteld, in bijzijn van den president der republiek.
---

RUSLAND.
Den 23sten Mei is te St. Fetersburg de groote tentoonstelling van voortbrengselen der volksbedrijvigheid van het Russische rijk geopend. Hoewel het geene internationale tentoonstelling is, bevat zij voortbrengselen van twee werelddeelen; vooral in landbouw-producten is zij rijk. Den 25sten Mei is de tentoonstelling door de keizerin en het hof in oogenschouw genomen. Den 26sten is zij door mgr. Isidorus, den metropolitaan-bisschop van St.-Petersburg, met godsdienstige plechtigheiden ingewijd. Sedert 1832 tot op heden heeft Rusland aan jaarlijksche te korten 3214 millioen gulden. De uitgaven zijn in die 39 jaren gestegen van 283.4 millioen g. tot 947.1, de ontvangsten van 274 tot 927.}. De czar kost ongeveer 10.1, bet leger 281, de vloot 84.|, de justitie 18, het onderwijs 20.), de heilige synode 17.'ó. Het kleinste te kort is geweest 4.1 g. in ’61, het grootste 531.1 in ’56.
---

GRIEKENLAND.
De Atheensche berichtgever van den Londenschen Times meldt in een schrijven van 26 Mei, dat de zeven gegrepen struikroovers van de bende, die onlangs den moord op Engelsche en Italiaansche onderdanen gepleegd had, door de jury schuldig verklaard en door het hof ter dood veroordeeld zijn. Hij beschrijft de terechtzitting, en zegt dat het geding met volkomen orde werd gevoerd. Hij voegt daarbij, dat het in den loop des gedings stellig is gebleken, dat de bende in briefwisseling met invloedrijke vrienden te Athene stond, ook nadat zij de Engelschen en Italianen gegrepen en weggevoerd had. Hij meldt ten slotte, dat Takos, het hoofd dier bendej met negen rotgezellen, alsmede de bandiet Spanos en diens gevangene; door de hen vervolgende troepen nog niet opgespoord waren, hetgeen onder de plattelands-bevolking achterdocht en vrees baarde.
---

