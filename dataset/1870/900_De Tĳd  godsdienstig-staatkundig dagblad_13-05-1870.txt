AMSTERDAM, 12 Mei.
Er is tegenwoordig weinig politiek leven in Nederland. Wij verkeereh ten naastebij in een toestand als hadden de partijen een wapenstilstand gesloten. Geen wapenstilstand echter #ls voorbereiding tot den vrede, maar tot rust na vermoeijenis en tot verzameling van nieuwe krachten.
Opmerkelijk is het; dat .de liberale partij, na de vele behaalde overwinningen, en daaronder zijn hoogst belangrijke , zich min of meer desorganizeert. Heeft zij welligt hare beste krachten uitgeput? Wij gelöoven niet dat dit het juiste woord is. Veeleer zouden wij zeggen, dat zij hare beste • krachten verwoest heeft.
Er is sinds vele jaren verdeeldheid in het kamp. Sedert den tijd dat de heer Fransen van de Putte ondernam en er in slaagde, om den heer Thorbecke, met wien hij aan de ministeriëele tafel was gezeten, den voet te ligten.
Wij hebben destijds gezegd, dat eene verzoening onmogelijk was. De ondervinding heeft zulks bewaarheid. Wel is waar, men heeft herhaaldelijk van de liberale partij verzekerd , dat eene verzoening tot stand gekomen was en dit door feiten pogen aan te toonen. Men heeft immers de beide hoofden der liberale partij zien zamenwerken. Maar hoe is dat gebeurd? Ongeveer als twee vijanden, die elkander niet kunnen ontberen en elkander, ten teeken der verzoening, van weerszijde met afgewend hoofd den pink toereiken.
De vruchten dier schijnbare verzoening zijn geplukt door den jeugdiger tegenstander van het voorheen uitnemend hoofd der liberale partij.
Toen zij gezamenlijk het ministerie Heemskerk hadden omvergeworpen, heeft de heer Thorbecke de erfenis aanvaard door de vorming van het liberale ministerie, dat thans nog aan het roer zit. Maar die aanvaarde erfenis bleek van den beginne voor den heer Thorbecke eene doode vrucht te zijn.
Inderdaad was het geen bewijs van Thorbecke's kracht, dat hij, om welke redenen dan ook, in het door hem gevormde ministerie geen plaats nam. Minstens had hij prezident van het ministerie moeten zijn, al ware het ook zonder portefeuille geweest. Dat hij dit niet heeft durven bestaan, bewijst zonneklaar hoeveel waarde er aan de verzoening, waarvan wij zoo even spraken, te hechten is.
Een ander bewijs daarvan vinden wij in het ministerie zelve, dat hij tot stand bragt. Nooit heeft Nederland eene regering aanschouwd, als de heer Thorbecke toen vormde, namelijk niet alleen een ministerie zonder hoofd, maar erger — een ministerie, waarvan geen lid in staat was om als hoofd op te treden.
Gewis mogen wij alle leden van het tegenwoordige ministerie niet over éénen kam scheren. De ministers van Oorlog en Marine zijn uitnemende specialiteiten en ieder van hen is voor het beheer van zijn departement volkomen berekend. De minister van Buitenlandsche Zaken is ook een bekwaam minister, maar die voor de parlementaire beraadslaging een onmisbaar vereischte — de gaaf van het woord —- mist. Wat er overbleef in het Kabinet, gaf geen stof om leiding aan het ministerieel overleg te bezorgen. De heer van Bosse had als minister van Financiën een naam, die zeer overschat was. Hij heeft nu in dit Kabinet alles aangewend wat noodig was, om dit voor ieder duidelijk en ontwijfelbaar te maken. Zelfs zijne verdienste , algemeen gekend en geprezen, dat hij een zuinig minister was, heeft hij nu verbeurd, eenvoudig omdat hij een politiek hoofd mist en zijne overtuiging, bij gemis van zelfstandigheid , wijzigt naar de eischen vön de populariteit yan den dag. Hij heeft, niet gedacht aan het beginsel, zoo voortreffelijk door den baron Louis, den uitnemenden minister van Financiën in Frankrijk tijdens de restauratie, uitgesproken. Toen men hem vroeg, of hij voor goede financiën zorg zou dragen, antwoordde hij: Bezorg mij eene goede politiek, en ik zal u goede financiën bezorgen. Zulk een denkbeeld ligt geheel buiten de bevatting van den heer van Bosse, die, middelerwijl hij poogt hier en daar ettelijke duizenden te bezuinigen, op hetzelfde oogenblik roekeloos millioenen over boord werpt, zonder te weten hoe hij die voor altijd aanide schatkist ontroofde millioenen zal aanvullen!
Blijft nog de heer Fock, in wiens hoofd nooit een politiek denkbeeld is opgekomen. Hij heeft den naam van een knap gemeente-administrateur te zijn. Dit valt in zekeren zin niet te ontkennen, maar mag toch niet te hoog geroemd worden, omdat geene der door hem beheerde gemeenten hem ooit naar eene andere gemeente heeft zien vertrekken , zonder dat hij haar diep in schulden had gestoken, waaronder zij nog zucht. Voor het overige is het zelfs bij de liberalen bekend, dat hij zeer ver af is van een staatsman te zijn, en gevolgelijk dat hij, bij gemis van leiding, zeer veel te wenschen overlaat.
Wat den heer van Lilaar betreft, hij heeft nooit de pretentie gehad om als politiek lid van het Kabinet op te treden. Het is thans aan de orde, vooral onder de liberalen, om met hemden spot te drijven, als ware hij de zondebok van de Regering. Br schijnt plan te bestaan om hem als zondebok uit het ministerie te verdrijven. Wij vinden dit kluchtig, omdat wij niet weten waarom de heer van Lilaar, de zondebok.van dit ministerie moet zijn, waarin de heeren Fock en van Bosse hem niet genoeg overtreffen, om ver boven hem geplaatst en behouden te worden.
Als dit zoo mogt gebeuren, zooals 't waarschijnlijk is, dan geschiedt het uit partijzucht, en zal de heer van Lilaar worden gekozen, om alleen voor .de overigen te boeten.
De waarheid is, dat. de radikalen 't met dit ministerie naar hun zin hebben, sinds de heer Thorbecke als hoofd der liberalen heeft geabdikeerd. Want geabdikeerd heeft hij van den dag, dat hij, met verwerping van zijn verleden, van dit ministerie aanneemt en goedkeurt, wat hij vroeger met kracht heeft bestreden. De toestand is geworden, dat de radikalen het ministerie voortdrijven en de heer Thorbecke het ministerie volgt. De radikalen kunnen alzoo tevreden zijn, en zullen liever het bewind laten aan de lieden, die het oor leenen aan hunne inblazingen, dan zelven het roer in handen te nemen, op het gevaar af, dat de wrevel, die Thorbeekebeheerscht, zijn uitnemend talent van afbreken tegen hen te werk stelt. Zoolang het ministerie den heer Thorbecke op het sleeptouw behoudt, valt er niet aan te denken, dat het Kabinet zal worden omvergeworpen. De radikalen zullen 't besparen, om den heer Thorbecke in 't gevolg van de Regering, dat is, op hunne baan te houden. Ziedaar het geheim van de politiek, die wij beleven en, tot ongeluk van Nederland en tot voordeel der radikalen, de dierbaarste belangen van het vaderland zien sloopen.
Met één woord: wij verkeeren in een valschen toestand*, door den heer Thorbecke geschapen, toen hij dit jammerlijk ministerie tot stand bragt, en door den heer Thorbecke gehandhaafd door den steun, dien hij daaraan blijft leenen tot schade van den uitnemenden naam, dien hij zich in vele opzigten te regt had verworven. En zoo is dit dan het einde van denman, die zijrte groote verdiensten overleeft. Nogtans -is dit alles hij hem zelven niet zonder antecedenten. Ten allen tijde heeft de heer Thorbecke tweederlei politiek gehad.- Was hij minister, dan was hij behoudend en handhaafde krachtig het gezag*. Waé hij in- de oppozitie, dan trad hij op als radikaal en steunde beginselen, die hij verre verwierp, zoodra hij het roer in handen had. Nu is hij er toe gekomen, om de radikale beginselen, die hij als oppozant beschermd, als minister verworpen en bestreden had, ten dienste van het huidig ministerie te helpen in praktijk te brengen. Hij steunt alzoo mannen, even onbekwaam als zonder doorzigt, en weert van 't roer van staat de bekwame lieden der partij, die welligt zelven niet zoo ver zouden durven gaan, als hunne zetbazen zich laten vooruit stooten.
Gave God, dat er aan dien valschen toestand hoe eer hoe beter een einde kwam!
Onze met roem bekende landgenoot, de graveur C. Ed. Taurel, aan wien wij, onder anderen, de uitnemende portretten van twee onzer hoogwaardige bisschoppen verschuldigd zijn, heeft het gelukkig denkbeeld opgevat, eene voorstelling te geven van de nederlandsche kerkprelaten, die aan de verheven werkzaamheden van het Vatikaansch Koncilie deelnemen. Hij bewerkt daartoe eene kapitale plaat, voorstellend een groep uit den optogt der bisschoppen naar de vergaderzaal. Men vindt daarop, ten voeten uit, de welgelijkende afbeeldingen van HH. Doorl. Hoogw. de aartsbisschoppen en bisschoppen van Utrecht, 's Hertogenbosch en Haarlem, de Hoogw. kerkvoogden , die den roem van den nederl. naam in het Oosten en Westen levendig houden, en, wat meer zegt, Mohammedanen en afgodendienaars eerbied en soms liefde voor het Christendom, onder Gods zegen, afdwingen: Mgr. Pluym, Mgr. Steins Bisschop, Mgr. Vrancken en Mgr. van Ewijck.
De kunstenaar heeft geene moeite en studie gespaard, om eene juiste voorstelling te verkrijgen van de lokale bijzonderheden, die zijn plaat zullen versieren. Door de voorlichting van deskundigen hier te lande, zoowel als door uitlokking van romeinsche dokumenten, is het den ontwerper gelukt, met alle juistheid zoowel de gewaden der HHww. bisschoppen als de kostumen der verschillende eerewachten te leeren kennen en weer te geven. Naar wij vernemen is zij bestemd om de gedachtenis van dit gezegend Koncilie te bestendigen, en zal op eene speciale wijze dit doel bereiken.
Wij twijfelen niet, of vele vereerders van de voornoemde hooge kerkvoogden en belangstellenden in hetgeen te Rome voltrokken wordt, zullen dit gedenkstuk willen bezitten.
Omtrent de geruchten over de aftreding van den heer Fokker als lid der Tweede Kamer, en over de personen, die in aanmerking komen hem te vervangen, zegt de NieuweMiddelb. Ct.o. a. het volgende: ooZeer waarschijnlijk hebben die eerste berigten de Middelburgsche Courant van 7 dezer genoopt, met voorbijgang van ieder ander, den in het Noorden en Leidsch Dagblad allerlaatst genoemden heer Tak op den voorgrond te stellen. De bespreking der zaak komt ons overigens prematuur voor. De heer Fokker heeft zijn ontslag nog niet ingediend. Zal hij het doen ? Of zal hij het dan eerst doen als de grond genoegzaam beploegd is voor den uit 'sHage aangewezen en nu door de Middelburgsche Courant aanbevolen kandidaat?
»Wij begrijpen de zaak niet best. Het is iets buitengewoons, iets vreemds dat men van een nog zitting hebbend Kamerlid schrijft, dat hij voornemen heeft te bedanken, tegen het einde der zitting, die tot September duren kan, terwijl van dat voornemen op geene enkele wijze van dp zijde des belanghebbenden zelven blijkt."
Z. M. -heeft benoemd tot ijker der maten, gewigten en weegwerktuigen, 3. J. Boeije, te Amersfoort.
De leden van de Eerste Kamer dèr- S taten-Generaal zijn ter vergadering bijeengeroepen tegen Woensdag, den i'8n dezer, des avonds ten halr aëht ure.
Morgen is bij de Tweede Kamer der Staten-Generaal aan de orde de beraadslaging over het wetsontwerp 1° tot verhooging van hoofdstuk IÏÏ der staatsbegroting voor 1870 (Missie in China); 2° tot wijziging van hoofdstuk IV A.der staatsbegrooting voor 1870 (aanstelling vr.n een ingenieur architekt voor de gevangenissen en regtsgebouwen)^ 3° tot bekrachtiging van de o*erdragt aan de gemeente Fort Bath van openbare wegen, van een regenbak en van een pomp met welput op de voormalige Rijks-militaire gronden aldaar; 4° de konklusie van het verslag der kommissie tot onderzoek der verstrekte opgaven omtrent den verkoop van domeinen in 1868; 5° de interpellatie van den heer Viruly, betreffende de verhooging van de belasting op het gedistilleerd in België; 6° de interpellatie van den heer Heemskerk Az. over de voornemens der Regering, omtrent de herziening der kiestabel.
De Minister van Binnenlandsche Zaken heeft onlangs een student in de wis- en natuurkunde aan de hoogeschool te Groningen, vrijgesteld van het ,afleggen van examen en bijwonen der kollegiën in de oude talen. Daarop is een adres gevolgd van den senaat der hoogeschool, waarin gêwigtige bezwaren tegen dergelijke vrijstelling werden aangevoerd, en o. a. gewezen werd op het aanhangig ontwerp tot regeling van het hooger onderwijs, dat ook voor de studenten in de wis- en natuurkunde, de kennis der oude talen vereischt. Dit adres schijnt den gewenschten uitslag gehad te hebben: althans vernemen wij — zegt het Handelsblad — dat de minister thans afwijzend beschikt heeftop het verzoekïaa.anderen, die gelijke vrijstelling hadden gevraagd.
De minister van Binnenlandsche Zaken brengt ter kennis van belanghebbenden, dat de eindexamens van de Polytechnische school, vermeld onder B en Cm de artt. 60-65 der wet, regelende het middelbaar onderwijs, in de eerstvolgende maanden Junij en Julij te Delft zullen worden afgenomen.
Wie een dier examens wenscht af te leggen, moet zich daartoe vóór 25 Mei e. k. schriftelijk bij het Departement van Binnenlandsche Zaken aanmelden, met naauwkeurige opgave, tot welk examen hij verlangt toegelaten te Worden.
Uit den Kloveniersburgwal voor de Bethaniestraat, is gisteren namiddag ten 2i uur het lijk opgehaald van een man, die sedert eenige dagen vermist was.
In de gisteren gehouden gemeenteraadszitting werden twee zaken in behandeling gebragt, namelijk het verzoek van den heer Oscar Carré: om zijn cirkus op het Amstelveld te mogen laten staan tot de aanstaande kermis, en de voordragt van B. en W., gevende namen aan de straten en pleinen omen bij het Paleis voor Volksvlijt. Het voorstel des heeren Carré werd met 17 tegen 12 stemmen aangenomen, met verwerping van een amendement des heeren H. M. de Vries, om het vage .tot na de amsterdamsche kermis" te doen vervangen door den termijn: 1 Oktober. In de namenkwestie werd veel gesproken, inzonderheid met betrekking tot het al of niet wenschelijke van Sarphatistraat. Alle amendementen werden nogtans verworpen, en de namen, zooals die door het dagelijksch bestuur zijn voorgesteld ,% goedgekeurd, met uitzondering alleen 'der Maximiliaanstraat, welke verworpen werd. De heer A. de Vries voerde daartegen aan, dat de geheele Keizersgracht reeds naar Maximiliaan genoemd is, en er dus geen behoefte bestaat om hem andermaal te vereeuwigen. De naam van deze straat werd dus voor als nog niet vastgesteld. B. en W. zullen daaromtrent eene nieuwe voordragt doen. Al de overige aan de orde zijnde voordragten werden aangenomen.
'sGRAVENHAGE, 12 Mei. H. M. de Koningin is in zooverre hersteld, dat Hd. gisteren voor het eerst na Hare terugkomst uit Amsterdam is uitgereden.
DELFT 11 Mei. De gemeenteraad heeft in zijne vergadering van gisteren aangenomen het voorstel der pi. sehoolkommissie, en den heer H. v. d. Schaft Sr. het eere-lidmaatschap dier kommissie verleend.
LEIDEN, 10 Mei. Sedert de stichting onzer hoogeschool tot in deze eeuw, waa de grijze Burg steeds het vereenigingspunt der studenten. J» de laatste 25 jaren was hij zulks niét meer; maar toch, móest er een faest worden aangerigt, in den geest en in den trant van vroegere dagen, kwamen de jongelieden in oud-hollandsch of spaansch kostuum bijeen, dan — harmonie, smaak en het regt van den Burg vorderden het — werd de oude burgpoort ontsloten om den stoet van vorsten, edelen, ridders en knapen te ontvangen. Ook heden had zulks wederom plaats voor Dudley, graaf van Leieester, en zijne schitterende omgeving van vorsten, edelen, krijgsoversten, afgevaardigden der hooge regering te ' s Hage, der stedelijke regering van Leiden, der kuratoren, hoogleeraren en studenten, van het statenkollegie en van verschillende korporatiën, met hunne banieren, onder welke de rederijkers en hunne dekens en narren, gereed op hunne staatsie-wagens, ter eere van den edelen graaf, _ spelen van stommen personagiën " te geven. Of Leieester ooit den Burg bezocht heeft, meldt de overlevering niet, doch er is wel geen twijfel aan of, zoo de kasteleinen een album hadden gehouden, waarop de namen der duizenden en duizenden geschreven waren, die »het palladium der stad " i-dat merkwaardig en gansch eenig reliek uit de dagen der Romeinen " bezigtigden, dan zou gewis ook zijn naam onder die allen te lezen staan.
Doch zeker is het dat Leitester de Leidsche hoogeschool, zelfs meer dan eenmaal bezocht; dat hij door dezelfde vorsten , edelen, ridders vergezeld, door dezelfde korporatiën en afgevaardigden ingehaald, door dezelfde hoogleeraren en studenten verwelkomd werd, in één woord, dat allen, die wij als hunne vertegenwoordigers in bonte mengeling over het burgplein verspreid zagen, bij zijn bezoek aan de hoogeschool dezer stad aanwezig waren; zelfs dat de optogt op den naderenden feestdag niet naar willekeur zal geregeld worden, maar overeenkomstig het besluit van den akademischen senaat van dien tijd. Indien immer een optogt geheel overeenkomstig de waarheid kan genoemd worden, dan is het zeker die bij Leicester's bezoek aan de hoogeschool. Costumes, wapenen, blasoenen, wagens , alles is aan schilderijen en teekeningen uit die dagen ontleend, en, voor zoover de goede smaak zulks veroorloofde, gevolgd. (L. DU.) — Naar men verzekert, zal Z. K. H. prins Alexander reeds spoedig met HDs. goeverneur, jhr. Hooft, het huis op het Rapenburg betrekken, dat vroeger de woning was van prof. Kernper en lateivan prof. van Assen.
UTRECHT, 11 Mei. Wij vernemen, dat, ook van de zijde van het geneeskundig staatstoezigt, in deze provincie ernstige bedenkingen gerezen zijn tegen het dempen van eenige gedeelten der stads-buitengracht , ten behoeve van den ontworpen Oosterspoorweg. W é_
— Door de Vereehlging W.r.,bevordering van Fabriek- en nandwerknijverheid alhier, is een wedstrijd voor. schildersknechts in deze provincie uitgeschreven. (U.D.) RENSWOUDE, H Mei. Als eene bijzonderheid meldt men van hier, dat op een buiten in deze gemeente eene eend, haar nest in gereedheid gebragt en hare eij eren gelegd heeft in het hok van een herdershond. De hond, die anders heel mak is en rustig blijft, als een bekend persoon zijne woning nadert, begint nu in dat geval te brommen en zijne tanden te laten zien. Hij wil dus blijkbaar zjjne nieuwe huisgenoote beschermen. Men is nieuwsgierig, hoe het gaan zal, als over eenige dagen de kiekens voor den dag zullen komen.
GRONINGEN, 11 Mei. Naar wij van zeer geachte zijde vernemen, heeft de te Veendam opgerigte vennootschap tot exploitatie der zeevisscherij, onder de benaming vliet Noorden" reeds nu de kielen laten leggen voor vier Maaskotters. Het maatschappelijk kapitaal is voorloopig bepaald op ƒ200,000, waarvan door de oprigters f 100,000 voor hen zelven is gerezerveerd, terwijl de inteekening op het nog ontbrekende binnen kort zal worden opengesteld. Zijn wij wel ingelicht, dan bestaat het bestuur uit de heeren J. J. Duintjes, fabrikant te Veendam, en W. de Flaming, koopman te Vlaardingen, als direkteuren. {Prov. Gron. Ct.)
---

