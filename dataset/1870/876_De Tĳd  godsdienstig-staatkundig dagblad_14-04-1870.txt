
No 6948.
ABSïXXEaïI&IKTSPRïjrfI. PEE DRIE MAANDEN: Amsterdam • /5.00 Buitensteden, franko per post > . • » 6.00 Enkele nummers • • » 0.10 PRIJS BJffiK ABVEKTESïTI-ËSri Van één tot zes regels / !• Elke regel méér ¦ * 0.15 Voor groote letters, vignetten enz. betaalt men naar de plaats, die zij beslaan.
Donderdag 14 April.
---

BIJDRAGEN

---

VOOR HET

---

Vatikaansche Koncilie.
Bedrag der vorige opgaaf. . . ƒ 36,960.13 S Een pastoor uit Twenthe. . . . 5.— .1. v. d. 11. en C. N. Ter eere van Z. 11. Pius IX; ter intentie van Zijne Doorluchtige Iloogwaardigheid Mgr. Swmkels: 14 April. 7.50 Zwaag. Voor 'L. H., in navolging. 5.— Totaal. . . . /36,977.63 i
---

AMSTERDAM, 13 April.

---

Het schriftelijk debat over de afschaffing van de doodstraf.
11. De afschrikkende kracht is, dunkt ons, een eigenschap van de doodstraf, die groot gewigt heeft. Gelijk wij hebben gezien, poogt de Regering haar door dr. Schwarze weg te laten redeneren. Het volgende is het betoog van dien geleerde, zooals het in de Memorie van Toelichting voorkomt:
«Gelooft men werkelijk, dat iemand een moord zal begaan, wanneer hij overtuigd is of vermoeden kan, dat hij ontdekt, maar slechts tot levenslange tuchthuisstraf veroordeeld zal worden? Dit intusschen moeten de voorstanders der doodstraf aannemen, daar anders hunne geheele stelling omtrent de afschrikkende kracht der doodstraf vervalt. De misdadiger onthoudt zich, naar hunne zienswijze, van het plegen van een moord, omdat de doodstraf op deze misdaad is gesteld; maar hij wordt daarvan niet teruggehouden, znodra hij slechts levenslange tuchthuisstraf te doorstaan heeft; hij stelt zich zonder bedenking aan deze laatste straf bloot; zij is voor hem niet verschrikkelijk; het van het misdrijf verwachte voordeel is althans, naar deze zienswijze, voor hem nog gewigtiger en meer gewenscht dan het verlies der vrijheid zijn leven lang. De misdadiger slaat bijv. een ander dood, om van hem te erven, om z'yne weduwe te trouwen, om hem van zijn goed te berooven enz.; hij kan, wanneer hij tot levenslange tuchthuisstraf veroordeeld wordt, het gewenschte voordeel, dat hij zich van zyn daad voorstelde, niet verkrijgen; desniettegenstaande, en ofschoon dit voor hem niet twijfelachtig kan zijn, slaat hij den andere dood, daar hem slechts een vrijheidstraf, geen doodstraf wacht in o-eval van ontdekking."
* De zwakke grondslag van deze redenering ligt bloot, zelfs voor het oogvan den oppervlakkigen lezer. De heer Schwarze beschouwt den moordenaar als een persoon, die enkel met zijn verstand te rade gaat, en het voor-en nadeel van zijn afschuwelijke daad vooraf naauwkeurig wikt en weegt. Hij overlegt den moord, dien hij wil plegen, gelijk de industrieel een spekulatie becijfert. Hij maakt er eerst een conto pilo van op. De goede kansen zijn de erfenis, of de vrouw, of het geld van zijn slagtoffer; de kwade kans is het gevaar van ontdekt te worden. Is het laatste groot, dan wordt de spekulatie te gewaagd, en hij onderneemt haar niet. Is het gevaar echter, wegens bijzondere omstandigheden, gering, of meent hij dat het in het geheel niet bestaat, dan zal hij ertoe overgaan. Ziedaar het karakter van den moordenaar, volgens dr. Schwarze.
Bij deze menschkundige schets is slechts eene kleinigheid vergeten, namelijk > dat een moordenaar niet bij het licht der rede zijn daad beraamt en ten uitvoer brengt, maar steeds handelt in de verblinding van den hartstogt. Deze belet hem niet, om met verbazende sluwheid zijn snoode plannen op te zetten en te verwezenlijken. Zij belet hem echter om zich juist rekenschap te geven van de kansen op ontdekking. De begeerlijkheid verbergt hem die. Denk b. v. aan Bocarmé, aan Tropmann, aan zooveel andere beruchte booswichten! Welk scherp beleid bij het ontwerpen van de misdaad, bij het bespieden van de gelegenheid, bij het vaststellen van het geschikte oogenblik! Welke handigheid bij het bedrijf! Maar ook welke simpelheid, — welke argeloosheid, zouden wij haast zeggen,— welk verzuim van gunstige omstandigheden, welk volslagen gemis aan helderheid en tegenwoordigheid van geest, welke iedereen in het oog vallende linkschheid bij de pogingen, om zich uit de voeten te maken!
De kans voor den moordenaar om gevat te worden, staat, voornamelijk wegens zijn verbijstering na de misdaad , als tien tegen één. Maakten de misdadigers hun becijfering zuiver, er zou nooit een moord gepleegd worden.
Doch verondersteld eens dat, par impossiblë, alle moordenaars op de beeldtenis geleken, die de hier bovengenoemde psycholoog ons aanbiedt, dan nog deugt de gevolgtrekking niet. Bijzonder voor deze kalme, hartstogtelooze boosdoeners blijft de doodstraf haar afschrikkende kracht behouden. Het strookt immers volkomen met hun bespiegelenden aard, om, in zekere omstandigheden, een gedachten-gang als den volgenden te doorloopcn. »Ik ben een arme drommel, en het leven levert mij niets op dan ellende. Ware ik rijk, het zou vol genot voor mij worden. Joris is rijk, en ik ben zijn eenige erfgenaam. Als ik hem vermoord, zal ik rijk zijn. Maar mijn daad kan ontdekt worden. Er is zelfs meer kans voor ontdekking dan voor het tegendeel. Wie veel winnen wil, moet echter veel wagen. Op zijn hoogst heb ik levenslange tuchthuisstraf te vreezen, doch die zal mij niet veel Kaffler vallen dan mijn tegenwoordige toestand. Daarenboven zijn amnestiën in onze dagen niet zeldzaam, evenmin als oproeren, die de deuren der kerkers openen. Wat elders geschiedt, kan mét der tijd ook hier geschieden. Zonder uitzigt om weder los te komen ben ik niet. In elk geval loopt mijn hals geen gevaar. Draaijen wij dus dien van Joris om."
Natuurlijk zou de misdadiger, wanneer hij den dood op het schavot in zijn kansberekening moest opnemen, redeneringen maken, die naar een geheel andere konkluzie leiden.
Wanneer derhalve de Memorie van Beantwoording, na de aanhaling van dr. Schwarze's woorden, zegt: »Zoo wederlegt ;het terroristiesch argument zichzelf, al laat men de gratie buiten rekening-, en wat er overigens zij van de zedelijke en wetenschappelijke waarde der afschrikkingstheorie", gelooven wij toch, dat dit argument al zijn gewigt is blijven behouden, en er veel meer noodig zou zijn dan de bewuste aanhaling, om het te niet te doen. De niet-afschaffers hebben een exceptie opgeworpen. Volgens hen moest een maatregel als deze niet partieel, maar bij een algeheele herziening van het strafwetboek worden voorgesteld. Daartegen beroepen de afschaffers zich op het precedent der wet van 29 Junij 1854, welke de doodstraf, voor verscheidene misdaden, in tuchthuisstraf veranderde. Dit beroep zou van waarde zijn, als er bij aangetoond was, dat er redenen voorhanden zijn, om in 1870 de verzachting der straffen van 1854 uit te breiden, ja algemeen te maken. Daarvan wordt echter niet gewaagd. Wij moeten ons tevreden stellen met de reeds vermelde peremptoire verzekering dat, naar de innige overtuiging der afschaffers, de opheffing der doodstraf noodzakelijk is. Hierbij wordt «aangestipt": l°dat die straf ondeelbaar is en op eens den geheelen mensch wegneemt. 2° Dat zij , na regterlijke dwaling, onherstelbaar is. 3° Dat zij hem, die ze ondergaat, den weg afsnijdt tot boete en bekeering. Deze bezwaren hebben wij reeds dikwijls behandeld, wij willen daarom thans slechts beknoptelijk het volgende opmerken: 1° Het eerste bezwaar heeft, naar ons inzien, geen zin. Men zou met hetzelfde regt tegen de gevangenisstraf kunnen aanvoeren, dat zij den mensch zijn vrijheid, en tegen de boetstraf, dat zij liem zijn.geld ontneemt. Dat de doodstraf den mèhsch doodt, kan geen afzonderlijk bezwaar wezen. Zij doet daarmede juist wat van haar verwacht wordt. 2° Het derde bezwaar is van dezelfde soort. Tusschen het vonnis en de terer* telling heeft een berouwhebbend .iaar tijd genoeg voor boete en bc' ring. Dat een verstokte, die, met in wissen dood voor oogen, in zijn boosheid volhardt, een goed mensch zou geworden zijn in het tuchthuis, is niet waarschijnlijk. De hemel behoede de maatschappij tegen zijn ontsnapping! 3° Het tweede bezwaar is niet geheel en al verwerpelijk, ofschoon regterlijke dwalingen, die de voltrekking van de doodstraf aan een onschuldige ten gevolge hebben, uiterst zeldzaam, en daarom geen reden kunnen zijn, om de doodstraf geheel op te heffen, als haar behoud voor de veiligheid der maatschappij wenschelijk is. Doch dit punt wordt juist het krachtigst bestreden. Naar het gevoelen van de meerderheid de afschaffers is evenwel het regt van den Staat, om een misdadiger ter dood te doen brengen, als dit voor de veiligheid van de maatschappij wordt gevorderd, onbetwistbaar. Wij zijn, zooals men weet, hetzelfde gevoelen volkomen toegedaan. De vraag is nu slechts: vereischt die veiligheid, dat de Staat dit zijn onbetwistbaar regt niet uit de hand geeft ? Ja, zeggen wij. Neen, zeggende afschaffers. Waarom niet? «Gedurende den loop dezer eeuw is de openbare veiligheid in Nederland op in 't oog vallende wijze toegenomen. Zware misdaden worden daar nog van tot tijd gepleegd; maar niemand zal beweren, dat het aantal daarvan1 grooter is dan voor zestig jaren. Het tegendeel ware vol te houden, althans met opzigt tot zulke misdaden, waardoor de veiligheid van den vreedzamon burger in zijn woning be-. dreigd wordt. Die gelukkige verandering heeft plaats gegrepen, niettegenstaande het aantal uitgevoerde doodvonnissen in het aangeduid tijdsbestek trapsgewijze aanmerkelijk is verminderd en de uitvoering der doodstraf eindelijk geheel heeft opgehouden; niettegenstaande de geesehng, het brandmerk, de burgerlijke dood uit onze strafwetgeving verdwenen zijn en hetopngten van een schavot een vergeten schouwspel is geworden. Voor een goed deel zal het verschijnsel wel toe te schrijven zijn aan de krachtige werking eener aanmerkelijk verbeterde policie, geholpen door uitvindingen van onzen tijd, zooals het gaslicht en de telegraaf. Maar ligt daarin niet eene vingerwijzing , dat afdoende beteugeling der misdaad niet gezocht moet worden in openbare strafoefening; niet in de afschrikkende kracht van een ten uitvoer gebragt doodvonnis; maar in 't gebruik van al die middelen, waardoor hij, die van het denkbeeld aan misdaad zwanger gaat, toenemend zekerheid erlangt, dat hij aan de daartegen bedreigde straf niet zal kunnen ontsnappen; zij het ook, dat die straf zich tot verlies der vrijheid beperkte ? Hoe weinig de afschrikkende kracht van een ten uitvoer gebragt doodvonnis beteekent, heeft men nog onlangs te Parijs gezien, waar de teregtstelling van een verfoeijelijk misdadiger maar al te spoedig door het plegen eener nieuwe gruwelijke misdaad is gevolgd. Afdoende° redenen tot behoud der doodstraf, waar de burgerlijke strafwet die nog bedreigt, kunnen derhalve niet geacht worden in Nederland te bestaan. Het is rijp voor de afschaffing." Alles wat hier omtrent Nederland getuigd wordt — over het voorbeeld uit Parijs spreken wij later— zullen wij voetstoots aannemen. Wij zullen niets inbrengen tegen de stelling , dat betere wegen, ruimer verlichting, sneller gemeenschapsmiddelen ten behoeve van de justicie, minder duisternis en schuilhoeken de kansen voor ontdekking en straf vergroot en bijgevolg de misdadigers schuwer gemaakt hebben. Maar zookng «zware misdaden nog van tijd tot lijd" in Nederland gepleegd worden, is de uitdrukking, dat het rijp voor de afschaffing der doodstraf is, veel te sterk. Bovendien, wie is er, die ons beloven kan, dat de hierboven geschilderde toestand van veiligheid voor den vreedzamen burger duurzaam zal zijn? En verondersteld, dat hij, na korter of langer tijd, plaats make voor een toestand van onveiligheid , wat dan ? Had de overheid het zwaard der geregtigheid in de schede laten rusten, zoolang zij het niet volstrekt behoefde, maartevens zorgvuldig bewaard, zij zou het weder tot haar dienst hebben. Maar wat nu aan te vangen, nadat zij het weggeworpen heelt? Een enkel lid slechts heeft daaraan gedacht! Hij troostte zich echter met de overweging, dat, als later uit de vermeerdering der misdaden het verkeerde van de afschaffing der doodstraf mogt blijken, men die altijd weder zou kunnen invoeren! Dit gezegde werd aan het enkele lid door de meerderheid der afschaffers alles behalve vriendelijk afgenomen. Op weder-invoering moest hij in geen geval rekenen, voerden zij hem te gemoet, want dit zou een noodlottige tred achterwaarts zijn, en eene krenking van het regtsbewustzijn te weeg brengen ! Vele duitsche Staten, waar in het revolutie-jaar 4848 de doodstraf werd afgeschaft,voerdenhaarniet lang daarna weder in; België, dat ze sedert het revolutie-jaar 1830 in onbruik had laten vallen, begon ze, reeds vijf jaren later, in 4835, weder toe te passen, en wil sedert van geen afschaffing hooren; in Canada, in het voormalig groothertogdom Toskane, in het zwitsersche kanton Freiburg, in den amerikaanschen staat Maine werd de doodstraf, na eenige jaren afschaffing of niet-uitvoering, weder in eere hersteld. In Italië, waar zij sinds • 1865 voor vele misdaden niet meer bestaat, geneeren de boosdoeners zich zoo weinig, dat zij zelfs de autoriteiten in hun bureaux doodschieten. De vrije stad Bremen, waai1 zij mede, twee en twintig jaren geleden, werd opgeheven, heeft nu voorgesteld, ze op nieuw in te voeren voor deze twee gevallen: moord met verzwarende omstandigheden , en — let wel op! — moord, begaan door een tot levenslange tuchthuisstraf veroordeelde. Nederland schijnt echter een exceptioneel land te wezen, dat zich geassureerd heeft voor altoosdurenden vooruitgang, en waar dus stappen achterwaarts een onmogelijkheid zijn. Op dit standpunt plaatst zich ook de Regering, die mede Nederland rijp voor de afschaffing der doodstraf acht, en verklaart geen vrees te koesteren, dat zij, eenmaal verdwenen, ooit hersteld zal behoeven te worden. De oplettende lezer tuurt echter te vergeefs in de stukken naar de redenen, waarop die gerustheid steunt. De vraag blijft daar onbeantwoord, en zelfs onaangeroerd, waarom Nederland gevrijwaard worden zal voor de droevige ervaringen van Bremen, Freiburg, Canada en andere zeer beschaafde Staten. Trouwens tot antwoorden op stellige vragen, verwaardigt zich hier noch de Regering, noch de meerderheid. De vragers kloppen bij haar aan een doovemans deur. Maar voor hen, die verzekeringen en magtspreuken verlangen— »Nederland is rijp voor de afschaffing", » aangezien de afschaffingnoodzakelijk is" ; »behoud of herstel zou een krenking van het regtsbewustzijn wezen" enz. enz. enz. — voor hen zijn zij te huis.
In de Staats-Courant van heden is medegedeeld het verslag aan Z. Exc. den minister van Binnenlandsche Zaken, omtrent de voornaamste aanwinsten door de koninklijke bibliotheek in 1869 verkregen. Van, regeringswege is, ten behoeve der Kamers van Koophandel en Fabrieken , verzonden een exemplaar van het overzigt van den handel en de scheepvaart in het britsche koningrijk, gedurende de maand en de twee maanden, geëindigd 28 Febr. 1870. De minister van Financiën maakt bekend dat, blijkens eene mededeeling der fransche postadministratie, de pakketbooten der Messageries Impériales van de Indo-Chinesche lijn voortaan haren weg zullen nemen door het kanaal van Suez. In verband daarmede zal het vertrek van Marseille, 'twelk tot dusverre elke maand des Zaturdags ten 5 ure 's avonds plaats vond, voor het eerst op den 17u dazer maand, des Zondags' ten 8 ure 's morgens geschieden. De korrespondentie naar Nederlandsch Indië, door middel van dè fransche pakketbooten te verzenden, zal dien ten gevolge uiterlijk tot Donderdag avond in 's Gravenhage, Amsterdam, enz. ter post kunnen bezorgd worden. Z. M. heeft benoemd: tot direkteur en leeraar bij eene der Rijks- hoogere burgerscholen te Heerenveen, dr. H. J. Nassau Noordewier; tot leden van het kollegie voor de zeevisscherijen, J. de Koningh Cz., te Enkhuizen; H. A. van IJsselsteyn Jr., te Zierikzee; G. J. Weyland, te Groningen; herbenoemd tot burgemeester: der gemeente Nieuwstadt, F. H. Kruijen; van Achttienhoven en van Westbroek, M. Lagerwey; van Kattendijke, G. J. van den Bosch; van Doniawerstal, B. E. S. van Weideren baron Rengers; aan Francois P. L. Pollen is vergund het aannemen en dragen der versierselen van ridder der koninklijke militaire orde van Jezus Christus, hem door Z. M. den Koningvan Portugal geschonken, en aan H. J. C. Hoogeveen, het aannemen der versierselen van kommandeur der orde van Karel 111, hem door Z. H. den Regent van Spanje geschonken; als blijk van goedkeuring en tevredenheid is verleend: aan Ch. Frenck, schipper van de engelsche visschersboot Olive Leaf, de zilveren medalje met loffelijk getuigschrift; aan B. Brown stuurman, M. Young en G. High, matrozen, H. Hubbard, ligt matroos en J. Johnson, jongen, uitmakende de verdere bemanning van genoemde visschersboot, ieder eene geldelijke belooning en loffelijk getuigschrift, wegens de redding der bemanning van het in zinkendea staat verkeerende nederlandsche schoonersehip Alida ter hoogte van deLernon en Ower nabij Yarmouth op 9 Jan. 1870. In Arti et Amicitiae is gisteren eene tentoonstelling van teekeningen van levende meesters geopend ten behoeve van het weduwen- en weezenfonds der Maatschappij. Tot deze keurige verzameling van meer dan 242 kunstwerken hebben onze voornaamste meesters bijgedragen. De tentoonstelling zal slechts gedurende drie weken geopend blijven. Reeds is een aantal fraaije stukken door verschillende liefhebbers gekocht. Verkorte balans der Ned. Bank, volgens de Staats-Courant: Diskonto-rekening. . . f 52,174,521.49 Beleening-rekening . . » 32,463,045.— Munt en muntmat. . . » 86,863,658.041 Belegd rezerve-fonds . » 3,343,886.25 Geb. enmeub. d. Bank. » 441,947.76 Diverse rekeningen .. » 392,704.57 /ï 75,679,763.11 j
Kapitaal ƒ 16,000,000.— Rezerve-fonds » 3,344,259.61 Bankbiljetten in omloop.» 127,665,725. Bank-assignatiën in oml.» 9,987.85 Rekening-cour.-saldo's. » 24,310,698.182 Diverse rekeningen. ..» 4,349,092.47 _/175,679,763.11 f
Naar aanleiding van den gruwelijken moord van Troppmann herinnert de heer C. Kr— in den Navorscher, dat volgens v. d Hoofs ïHistorie van Enkhuizen ," aldaar omstreeks 1666 een boosdoener , Luit Pelser, gevat werd, die bekende, 99 moorden te hebben gepleegd; in ketenen had hij, in plaats van berouw te toonen, gewenscht, nog één »doodslag te mogen doen, om 't getal van honderd vol te maken." Als straf werd hij op »een horde gezet, langs de stad gesleept, en met gloeijende nijptangen dood genepen. Een zijner verwanten, althans zekere Outger Pelser, was in 1572 burgemeester van Enkhuizen.
's GRAVENHAGE, 12 April. Gister avond liepen een 200 tal arbeiders door de straten, met het voornemen om een hunner meerderen op een zoogenaamd ketelmuziek vóór zijne woning te vergasten. De patroon zelf en de policie, daarvan bij tijds verwittigd, hebben dit plan door zeer zachte middelen weten te verijdelen, zoodat allen rustig huiswaarts gekeerd zijn.
— De Hooge Raad der Nederlanden (kamer voor strafzaken) heeft in zijne zitting van gisteren verworpen het beroep in kassatie, ingesteld door J. F. Schot, drukker van het weekblad de Maasbode te Boxmeer, die, met bevestiging van een vonnis van de regtbank te 's Hertogenbosch, door het Provinciaal Geregtshof in Noordbrabant veroordeeld was tot 15 dagen cellulaire gevangenisstraf en / 200 boete, ter zake van hoon in een door hem gedrukt en daarna alom verspreid geschrift, het bovengenoemd blaadje.
ROTTERDAM, 13 April. Gisteren heeft de regtbank alhier het vonnis uitgesproken in de zaak tegen Simon van Gelderen Jr. De beklaagde werd schuldig bevonden aan de hem ten laste gelegde feiten en veroordeeld tot vier geldboeten van honderd gulden ieder, en in de kosten, desnoods bij lijfsdwang op hem te verhalen, met bepaling dër subsidiaire gevangenisstraf op veertien dagen voor iedere geldboete.
LEIDEN, 11 April. Dezer dagen is hier overleden de weduwe van een voormalig kerkelijk beambte, die, in zijne vroege jeugd ouderloos geworden, werd opgenomen en verpleegd in het weeshuis der Hervormden, en met het geven van onderwijs en het boekhouden zich een burgerlijk middel van bestaan verschaft had, maar, ofschoon kinderloos, zoo zuinig leef de, dat hij zich en zijn gezin te naauwernood een betamelijk onderhoud vergunde, steeds klagende over vermindering van inkomen en drukkende huiselijke bezwaren.
Bij zijn overlijden bleek hij te zijn geweest een vermogend man, en na het overlijden zijner weduwe, die een nuttig gebruik maakte van de verrassende omstandigheden, waarin zij gekomen was, en mildelijk mededeelde van hetgeen waarover zij kon beschikken, wordt hare nalatenschap begroot op minstens anderhalve ton gouds, die nu aan de leden der familie van beide zijden bij testament regtvaardig wordt verdeeld. (D. v. Z.)
ALMELO, 12 April. De kamer van koophandel en fabrieken alhier, heeft zich dezer dagen tot de minister van Financiën gewend, met een adres, waarin zij mededeelt, dat zij met belangstelling kennis heeft genomen van het adres van de kamers van koophandel en fabrieken in Friesland, houdende het verzoek om de spoedige indiening te willen bevorderen van het regeringsvoorstel tor afschaffing der patentwet; en daar zij gaarne iedere poging ondersteunt, die kan strekken om van de verouderde patentbelasting verlost te worden, aarzelt zij niet, het voormelde adres bij dezen te ondersteunen en daaraan hare volkomen adhesie te schenken. AMBT VOLLENHOVEN, 12 April. Drie ingezetenen dezer gemeente zouden een krankzinnigen van daar naar het gesticht te Deventer overbrengen. Om de reis in één dag heen en terug te kunnen maken, ging men in den nacht vertrekken. Bij de herberg »de Noorde" gekomen, nam de krankzinnige een sprong en greep te gelijk de teugels van het paard, waardoor dit, met den boerenkleedwagen, van den hoogen dijk viel en het onderst boven kantelde. Allen kwamen onder den wagen, waarvan het kleed intusschen in brand geraakte door het vuur uit eene plaatstoof, die men, benevens eene lantaarn, had medegenomen. De voerman en de beide geleiders maakten spoedig dat ze in veiligheid kwamen; het kostte echter veel moeite, ook den patiënt in veiligheid te brengen, hetgeen eindelijk gelukte, terwijl ook het dekkleed inmiddels gebluscht werd en men de reis met open wagen moest vervolgen.
GRONINGEN, 11 April. Eergisteren heeft eene kommissie uit den raad van toezigt op de spoorwegdiensten een proefrid gehouden, langs de geheele uitgestrektheid van de spoorweglijn Groningen- Assen-Meppel, ten einde te onderzoeken of de werken aan de vereischten voldoen. Naar wij vernemen, heeft die proeftogt het bewijs opgeleverd, dat er geen het minste bezwaar bestaat tegen eene opening voor het publiek verkeer op 1 Mei e. k. (Gr. Ct.)
's HERTOGENBOSCH, 12 April.Deze gemeente mag zich geluk wenschen met den aankoop, vóór een jaar te Utrecht gedaan, uit de nalatenschappen van de heeren W. C. en J. Ackersdijck.
Onder de massa registers, boeken, papieren en oude archieven der stad, destijds aangekocht, zijn gevonden, ruim 270 origineele stukken en authentieke kopijen uit de 15e,lGe,l7eenl8e eeuwen, waaronder vele van groote geschiedkundige waarde, brieven der infante Izabella, i opgemaakt en geschreven gedurende het beleg door prins Frederik Hendrik, enz.
---

DE TIJD.
Mieu et mon droiU
1870.
Dit blad verschijnt alle Werkdagen Brieven, Postmisstlt, Gelden enz. fianlw aan het Bureau vau »De Tijd", Spuistraat ï»y de Kosmairljnateeg, W *E. Advertentiën, bestemd voor het nummer reo den dag der inzending, moeten vóór één nm bezorgd worden. &S&- Alle Hoekïian<lela*en mm !"««* . Itljpebtemren ne»*» Abonnementen en A&vamtenttën aan.
---

