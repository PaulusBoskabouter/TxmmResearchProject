AMSTERDAM, 3 Augustus.
Het fransche goevernement geeft sinds eenige dagen te verstaan, dat het nog niet vast besloten is of zijne troepen al of niet Rome zullen verlaten. Dit schijnt aan de fransche Katholieken, die het zeer euvel opnemen, dat het goevernement van de oorlogsverklaring gebruikt maakt, om Rome en Pius IX in verlegenheid te brengen, nog eenige hoop te geven. Wij zijn echter overtuigd, dat de katholieke pers in Frankrijk daaraan niet veel waarde hecht, ofschoon zij niet nalaat om op die gegeven hoop krachtig te drukken; alsof het fransche goevernement nog geen besluit genomen had, maar zich bedacht of het dat zou kunnen nemen.
Die wijze van doen is eene gewoonte van het napoleontische goevernement , althans van Napoleon 111 ten overstaan van Pius IX. Altijd heeft hij begonnen, als hij iets onregtvaardigs of iets kwaads tegen hem beraamde, om, zoodra hij dit had vastgesteld en de uitvoering nabij was, het door de dagbladen te laten publiek maken. Als het de noodige openbaarheid had erlangd, dan ving de komedie aan, juist zoo als die thans weder gespeeld wordt; dan werd er van goevernementswege gezegd, wat noodig was, om het publiek in twijfel en in onzekerheid te houden. Het werd door allerlei tegenstrijdige betuigingen, tusschen ja en neen, heen en weer geslingerd om het te verbijsteren, tot dat, na die voorbereiding, de eerste verbazing scheen voorbij te zijn, en de verrassing geweken, de scherpe punten afgebeten konden worden geacht. Inmiddels ging *de op touw gezette zaak door, en werd langzamerhand voltooid.
Reden waarom wij er geen het minste vertrouwen in hebben, nu wij thans hetzelfde spel zien drijven, dat zoo dikwerf in vroegere dagen is opgevoerd. Toch zou het mogelijk zijn, dal, de. Keizer terugdeinsde voor de verontwaardiging, die zich door geheel Frankrijk openbaart, en niet nalaat zich hier en daar zeer scherp te uiten. Hij staat immers aan den aanvang van eenen oorlog, die naar zijne eigene, meer dan eens, herhaalde getuigenis, zeer moeijelijk is, en lang duren kan. Hij moet beseffen, dat bij millioenen Franschen het door hem verlaten van- Rome gelijk staat, met eenen vloek over zijne legers afgeroepen. Er ligt daarin voor hem de geduchte vrees, dat deze overtuiging, ofschoon hij ze ongegrond moge achten, hem toch grootelijks schaden kan, èn omdat het een gedeelte van Frankrijk demoralizeert, èn zelfs een groot gedeelte van zijne troepen ontstemt.
Elk ander, die gezond verstand heeft, zou voor de gevolgen van dergelijken indruk terugdeinzen. Maar van Napoleon 111 kan men dit niet met zekerheid voorspellen. Hij is een man, die sinds lang het eenvoudig en gezond begrip der zaken verloren heeft. Er komt dan nog bij, dat het plan om Rome te verlaten, zoo men te Weenen verhaalt, niet van den franschen Keizer is uitgegaan, maar door Oostenrijks eersten minister, den graaf von Beust, opgeworpen zou zijn. Die protestantsche Sakser is eigenlijk een volbloed revolutionair, doorvoed van de rationalistische moderne beginselen, "rooter ellende kon Keizer Frans Jo- Zef niet overkomen, dan dat zulk een de kanselier van zijn rijk werd. v°n Beust is voor hem waarlijk n ongeluks vogel, die ev&n wei•Hs begrijpt van de Katholieken in d osteririjk, als Keizer Napoleon van Kp' alh°heken in Frankrijk. Van liel-lZei Napoleon, omdat hij Kathoz'in °?Bevoecl 'IS> '<an het mogelijk maar er nos iets van beseft; onrn Van. von Beust is dat letterlijk Sehjk. Hij is geboren, opgevoed en gevormd in het door een katholiek Koning geregeerd, protestansche koningrijk van Saksen, en gevoelt als hier vele Protestanten, vooi' de katholieke Kerk niets anders dan de diepste minachting en verachting. Deze von Beust nu, zoo wordt er beweerd, zou een bondgenootschap van Frankrijk en Italië met Oostenrijk op het touw gezet en voor dat doel, ten einde de gratie van de Italianen te winnen, voorgesteld hebben, dat de Franschen Rome en de Oostenrijkers Zuid-Tyrol aan Italië zouden afstaan. Met dien koop zou het goevernement van Florence vrede genomen hebben, en op dien grondslagzou het bondgenootschap tusschen de drie genoemde rijken gevormd zijn. Er' is daarin niets wat strijdt met het bekende karakter van Napoleon 111 en van yon Beust, alhoewel wij het daarom nog niet voor zeker aannemen. Maar het laat zich evenwel begrijpen, dat zoodanige plannen broeijen, opkomen en rijpen in dergelijke hoofden. De tijd zal leeren wat daarvan is. Inmiddels is het stellig, dat op dusdanig bondgenootschap voor de von Beusten en Napoleons, als zij het sluiten, geen zegen rusten kan. Natuurlijk zou zij dat tegen den Paus beraamd wezen; maar wij durven er voor instaan, dat de rampen, die uit zulk eenen bond moeten voortspruiten, misschien ja, het eerste den Paus, maar gewis hem niet het ergste zullen treffen.
Gewis, Rome verkeert thans in gevaar; maar hoe groot dat gevaar ook zijn moge, is het thans reeds blijkbaar , dat zij, die zamenspannen tegen Rome, zich in nog grooter gevaar bevinden. Oostenrijk zinkt weg in de verdeeldheid van de verschillende nationaliteiten, waaruit het bestaat, welke verdeeldheid niet weinig gaat toenemen, nu von Beust het ondernemen durft, om nog erger dan hij gedaan heeft, de Katholieken van Oostenrijk te tergen, met den Paus, door de formeele opheffing van het konkordaat, •in het aangezigt te slaan. Zie van den anderen kant, Keizer Napoleon worstelend met de partijen, die hij zelf in het leven geroepen heelt, zijn rijk dobberend tusschen alle winden van leering, te vergeefs zoekend naar een rustpunt, waarop hij het vestigen kan, gedwongen tot den oorlog met Pruissen, als de laatste kans die hem voor het behoud van zijn beheer nog overblijft, en op het oogenblik, dat hij dien oorlog begint, blind genoeg om de sympathiën van al de Katholieken van Frankrijk, d. i. van millioenen, geheel van zich te vervreemden en hen met bitterheid tegen zich in het harnas te jagen. Beschouw daartegen den Paus. Sinds jaren en jaren sluw bestreden en vervolgd door al de magten van Europa, bestookt in zijn eigen hoofdstad door verraad, list en geweld, en legen dat alles en, kalm en rustig, volhardend in den strijd, — steeds voortgaan met de sympathiën, niet slechts van de Katholieken, maar insgelijks van alle regtschapen lieden, over de gansche wereld verspreid, te winnen. Wie is er op den aardbodem als hij geëerd, geacht en geliefd'? Wel is waar, God heeft toegelaten, dat hij in den strijd tegen de moderne beginselen schier over geen menschelijke hulp beschikken kan, Daarom is het des te meer te verwonderen, dat de tegen Hem gerigte snoode plannen altijd mislukken. Is het niet blijkbaar, dat daarin den vinger Gods te zien is. ?
Ook nu, met den opkomenden slorm, die tegen hem bereid werd, is zijn toestand niet hopeloos, zelfs als men dien alleen menschelijkerwijze beoordeelt.
Keizer Napoleon, al is hij, waaraan niemand behoeft te twijfelen, willens om Rome aan Italië te schenken, is desniettemin gedwongen, om den wille van zijne katholieke onderdanen, den schijn aan te nemen, dat hij het niet wil. Uit dien hoofde moet hij voorwaarden bedingen, welke hij weet, dat de Italianen niet houden zullen.
D eze, de Italianen, zijn op hunne beurt wel verpligt, om den wille van Frankrijk, den schijn aan te nemen, dat zij die voorwaarden zullen nakomen. Althans, het italiaansche goevernement verpligt zich, om die voorwaarden te vervullen, al weet men te Parijs zoo goed als te Florence, dat het beding noch hier, noch ginds ernst, maar komedie is. Genoeg is het, dat de komedie aan den Paus tijd gunt, en tijd gewonnen is voorzeker veel gewonnen; de tijd immers werkt altijd voor den Paus ten goede. Dat is een geschiedkundig feit, gedurende achttien eeuwen bevestigd. Waartoe verbindt zich het goevernement van Italië'? De opgelegde voorwaarde is, dat het de garibaldisten verhinderen zal, naar Rome te gaan. Wij weten wat dit beteekent; de gebeurtenissen van de laatste jaren hebben ons dat geleerd. Zoodra de kans gunstig staat, trekken de garibaldisten en, in hun gevolg, het italiaansche leger naar Rome op, om gezamenlijk bezit van die stad te nemen. Maar om dat te kunnen doen, moet de tijd rijp zijn. De italiaansche revolutie, die eenen vreeselijken haat tegen Keizer Napoleon heeft, en niets anders verlangt dan het keizerrijk in zijn bloed te smoren, heeft ontzag voor hem, zoolang zij hem nog aan het hoofd van zijne magtige, ongedeerde legerbenden ziet staan. Het is vermoedelijk, dat zij derhalve water in haren wijn zal gieten en geduld gebruiken, in de hoop dat hij of' door de Pruissen moge worden verslagen, of in een langdurigen oorlog tegen dien vijand reddeloos worde uitgeput. In beide gevallen zullen zij eindelijk den tijd geschikt achten om Rome te gaan vermeesteren.
Middelerwijl heeft de Paus een leger , dat, aangeworven uit hem geheel toegewijde zonen, die elk hun leven voor hem veil hebben, en vrijwillig naar Rome zijn opgetrokken, om hun bloed voor hem te vergieten. Dat leger helaas! moest en kon jvoorzeker veel talrijker zijn; maar, zooals het dan al is, is het in staat, om de aanslagen van de garibaldisten, zoolang deze aan zich zelven worden overgelaten , af te weren :en heii voor de muren van Rome staande te houden.
God, die almagtig is, kan, zooals Hij te Mentana gedaan heeft, den moed en de kracht der pauselijke wapenen verdubbelen, en aldus op schijnbaar natuurlijke wijze, den Paus te Rome handhaven, gelijk wij het reeds sinds zoo vele jaren hebben zien geschieden.
Inmiddels gaat de groote oorlog met zijne wisselvallige kansen zijn gang. Wat die oorlog voortbrengen zal, is ons volkomen onbekend.
Maar God, die de Heer der legermagten is, beslist eigenlijk alleen over den uitslag en de gevolgen; dat wil zeggen over de onbekende toekomst, die Hij zich zelven voorbehoudt te regelen. Wij weten èn door het geloof, èn door de geschiedenis, die -18 eeuwen lang ons geloof bevestigd heeft, dat Hij dit altijd doet ten bate van Christus' Kerk en Zijn stedehouders, die, hoewel, altijd vervolgd, nooit bezwijken, zelfs niet als zij sneven, maar altijd overwinnen en als uit den strijd en den dood met luister weer verrijzen.
Wij kunnen en mogen dan gerust zijn, betrouwend op de Goddelijke Voorzienigheid, maar te gelijker tijd niets nalaten van hetgeen wij voor den Paus en de Kerk kunnen doen, vooral niet ophoudende, om door ons vereenigd gebed de handen ten Hemel te heffen en eene luisterrijke en zegenvolle overwinning van God af te smeeken. Dat is de pligt van alle Katholieken en wij vertrouwen, dat niemand hunner daaraan te kort zal blijven. Maar als wij die dure pligt vervullen, zal ook ongetwijfeld alles ten beste keeren en zullen de rampen, die over de wereld hangen, zegen voortbrengen voor tijd en eeuwigheid.
Zooals door de berigten uit Bdgië blijkt, heeft gisteren bij de algemeene verkiezingen, de katholieke of behoudende partij aldaar een allerschitterendste overwinning behaald. Vooral in de tegenwoordige omstandigheden is die van groote beteekenis. De liberale partij heeft geen middel verzuimd, om haren tegenstanders het veld te betwisten, en zich zelfs niet ontzien, om de inkwartiering en andere noodzakelijke lasten, thans op het volk gelegd, als grieven tegen het ministerie te doen gelden. Maar het heett haar niet mogen baten, en een flinke meerderheid voor het behoudende ministerie kwam uit de stembus te voorschijn. Dit toont, dat in deze hagchelijke dagen België het bewind in de handen der konservatieven wil verzekeren, en de belangen des vaderlands bij voorkeur aan hen ter verzorging toevertrouwt. Het kabinet d'Anethan erlangt alzoo niet alleen een materiëelen, maar ook een zeer waardeerbaren zedelijken steun. Staatslieden toch, om wie, in de uren des gevaars, een volk zich schaart, mogen er met regt op roemen, dat zij, bij uitnemendheid, het vertrouwen der natie genieten. Wij hopen en verwachten nu, dat dit krachtig ministerie de pligten zal begrijpen, die deze stevige en schoone pozitie er aan oplegt, en dat het de hervormingen zal invoeren, waaraan België, na het langdurig liberaal wanbestuur, zulke groote behoefte heeft.
Een handelshuis te Rotterdam heeft van onzen gezant te Berlijn het volgende schrijven ontvangen:
»In antwoord op UwEd. schrijvenvan 25 Julij 11. haast ik mij U te berigten, dat er reeds meerdere stappen door het gezantschap gedaan zijn, om de vergunning der Bondsregering betreffende den uitvoer van steenkolen uit Pruissen naar Nederland te bewerken.
»Aangezien de nederlandsche regering, krachtens het laatste handelsverdrag met Frankrijk van 1865, niet bij magte is, harerzijds den uitvoer van steenkolen uit Nederland te verbieden, heeft de Bondsregeripg het voor noodzakelijk gehouden , om het dekreet van 16 Julij 11. streng te handhaven."
Het Handelsblad bevat een partikulieren telegram uit Parijs, meldende dat de Keizer last heeft gegeven tot het trekken van een militair kordon langs de grenzen van Luxemburg, ten einde elken inval van soldaten op het groothertogelijk gebied te beletten.
Uit Noord-Brabant schrijft men aan de N. R. Ct. dat allerwege, waar onze troepen zich vertoonen, deze als gasten worden ontvangen; de soldaten zijn op hunne beurt gevoelig voor de vriendschap, die zij in hunne kwartieren genieten, en helpen in hunne ledige uren de boeren den oogst inhalen en met ander landbouwwerk, terwijl uit erkentelijkheid daarvoor de boeren hunne karren en paarden gratis geven om de fourage voor de kavalerie te halen. Geen enkele klagt is noch van de zijde der landbouwers, noch van de zijde der militairen bij de besturen der gemeente ingekomen. Geen zieken zijn er tot heden.
Naar men aan hetzelfde blad mededeelt, zullen van wege de haagsche afdeeling van de Nederlandsche Vereeniging het Roode Kruis binnen kort zestien personen van beider geslacht naar het oorlogstooneel vertrekken, om hulp te verleenen aan de gekwetsten.
Er zou ook sprake zijn van de oprigting, van wege de Nederlandsche Vereeniging, van een groot hospitaal op luxemburgsch grondgebied.
De redaktie van het Vaderland heeft ten behoeve van het Roode Kruis, van den heer Wiggers van Kerchem, oudprezident van de Java-Bank, eene gift van duizend gidden ontvangen.
Blijkens eene bekendmaking van de Landdrostei te Aurich mogen, ter voorkoming van bespieding en toevoer tot den vijand, geene schepen uit eenige haven van Oost-Friesland naar zee, naaide Wadden of naar Nederland aitloopen, zonder dat de manschap en de lading door de autoriteiten naauwkeurig onderzocht zijn. De autoriteiten moeten daarvoor den schipper eene verklaring geven. Elk schip, dat uit ééne Oost-Friesche haven in eene andere binnenloopt zonder zulk een attest, zal in beslag en de manschappen en de schipper zullen in hechtenis worden genomen.
De noprdduitsche spoorweg-telegraafkantoren ayn gedurende den tegenwoordigen oorlog voor het bijzonder telegrafiesch verkeer gesloten.
De Kamer van Koophandel en Fabrieken heeft van den konsul-generaal der Vereenigde Staten van Columbia te dezer stede het berigt ontvangen, dat het kongres der Vereenigde Staten van Columbia een wet heeft aangenomen, waarbij de havens Buenaventura en Tumaco in de Stille Zuidzee voor den tijd van 20 jaren tot vrijhavens verklaard worden. Alle nationale en vreemde schepen kunnen mitsdien genoemde havens binnenloopen en ze verlaten, zonder tonnengelden, inkomende regten of eenige andere belasting te betalen.
Z. M. heeft P. J. van Santen, opzijn verzoek eervol ontslagen als burgemeester der gemeente Breskens, en als zoodanig benoemd, Chr. J. Cornelis; aan J. J. Loomans, brigadier der rijksveldwacht teCoevorden, is vergund het aannemen en dragen van het «Algemeen Eereteeken" , hem door Z. M. den Koning van Pruissen geschonken; aan den kapitein W. Bellaard Lormier, is pensioen verleend van ƒlOO5.
Verkorte balans der Ned. Bank, volgens de Staats-Courant:
Diskonto-rekening. . . ƒ 75,047,902.60 Beleening-rekening . . » 43,441,185.— Munt en muntmat. . . » 88,027,913.331 Belegd rezerve-fonds . » 3,412,085.— Geb. enmeub. d. Bank. » 300,000.00 Diverse rekeningen .. » 32,911.1 IJ ƒ210,261,997.05" Kapitaal ƒ 16,000,000.— Rezerve-fonds » 3,625,598.87 Bankbiljetten in omloop.» 159,810,700.— Bank-assignatiëninoml.» 4,145.321 Rekening-cour.-saldo's. » 29,259,524.90 Diverse rekeningen. ..» 1,562,027.95 J ƒ210,261,997.05 RENKUM, 1 Aug. Als een bewijs te meer van de noodlottige gevolgen, die de uitgebroken vijandschap tusschen Frankrijk en Duitschland op de nijverheid en handel hier te lande uitoefent, kan, helaas! het zekere berigt dienen, dat eergisteren avond honderd werklieden, allen uit deze gemeente, werkzaam op de steenfabriek aan de overzijde van 't Renkumsche veer, door den eigenaar, den heer Mijnlief alhier, ontslagen zijn, terwijl de vijftig overige op 't einde dezer week broodeloos zullen zijn.
NIEUWE-DIEP, 2 Aug. Naar men nader verneemt, is de man, die tegen het kruitschip opklom en van den schildwacht een steek ontving, in de sloep teruggevallen.
Al de manschappen die zich voorts ia de sloep bevonden, zijn weggeroeid; «ie zij waren is niet bekend, doch een onderzoek is ingesteld.
MAASTRICHT, 1 Aug. Zaturdag avond is de bliksem geslagen in een bouwmanswoning te Oensel-Beek, toebehoorende aan den heer Walen. Een der knechts, die zich juist naar den paardenstal wilde begeven, werd door het weêrlicht gedood. De stal, schuur en alles wat zich daarin bevond, zijn met het woonhuis in asch gelegd. Vijf paarden zijn mede in de vlammen omgekomen.
(Ami du Limb.)
---

Telegrammen.
PETERSBURG, 2 Aug. Het Journal eb St. Petersbourg verklaart, dat er geen sprake hoegenaamd is van een inval in de Donau-vorstendommen. De geruchten daaromtrent uit Bucharest verspreid, zijn dóbT kwaadwilligen uit de lucht gegrepen.
WEENEN, 2 Aug. De Morgenpost maakt onder waarborg van authenticiteit, het yórgende openbaar: In het begin van Junij 1866 ging de Groothertog van Baden naar Berlijn, om bij den Koning van Pruissen een laatste poging aan te wenden ten gunste van Sleeswijk- Holstein. De Koning deelde den Groothertog onder anderen mede, dat v.Bismarck formeel had voorgesteld, om het Saardal aan Frankrijk af te staan, doch dat hij, Koning, en de ministerraad zich tegen dit voorstel hadden verklaard. De Morgenpost betuigt, dat deze openbaarmaking geput is uit het notitie-boek van den Groothertog van Baden.
PESTH, 2 Aug. De Kamer der Magnaten heelt de wet tot oproeping der rekruten en tot het toestaan van een buitengewoon krediet ten behoeve van het ministerie van Oorlog goedgekeurd. De minister en verscheiden sprekers betoogden hoe de neutraliteit des lands moet gehandhaafd worden.
MENTZ, 2 Aug. De Koning is heden vroeg hier aangekomen en aan het groothertogelijke paleis afgestapt. Volgens rapporten, die heden nacht zijn ingekomen, heersenen in het leger rust en waakzaamheid.
BERLIJN, 2 Aug. Vijftien met steenen beladen vaartuigen hebben aan de Elbe postgevat; zoodra de fransche vloot nadert, zal men die vaartuigen laten zinken.
—In strijd met andere berigten, wordt verzekerd, dat de kroonprinses van Pruissen het land onder de tegenwoordige omstandigheden niet verlaten zal.
PARIJS, 2 Aug. Het Journal Officiel zegt in zijn wekelij ksch overzigt: »Laten wij oorlog voeren niet tegen Duitschland, maar tegen Pruissen, of liever tegen de politiek van den heer v. Bismarck."
Na verder herinnerd te hebben aan den vrede van Villafranca en aan de vriendschappelijke bijeenkomst in 1861 tusschen Koning Wilhelm en Keizer Napoleon te Compiègne, wordt gezegd: »De Keizer heeft reeds vóór Sadowa zijne denkbeelden ten gunste der wenschen en belangen van de duitsehe natie aan den dag gelegd, door de regten van Pruissen en van de Middenstaten van Duitschland te vereenigen met de handhaving van Oostenrijks gewigtige pozitie onder de duitsehe Staten. De uitvoering van dit programma zou aan Duitschland de rampen van het despotisme en den oorlog bespaard hebben."
Het blad gispt verder de gewelddadige politiek van den heer v. Bismarck, die den staat van oorlog in Duitschland heeft te voorschijn geroepen, door de onafhankelijkheid van de andere Staten op te offeren aan de eerzucht van Pruissen. Het blad betreurt het, dat Koning Wilhelm zich onderwerpt aan de heerschappij vau een minister, die zoo weinig geweten heeft, en voegt er bij, dat Frankrijk niet minder den toestand betreurt , waarin Pruissen de Zuid-duitsche Staten heeft gebragt, wier belangen door den Keizer na Sadowa behartigd zijn. De traditioneele sympathie van Frankrijk voor de Zuid-duitsche Staten overleeft den oorlog. De Keizer wil dat de duitsehe Staten vrijelijk over hun lot zullen beslissen; hij wil Duitschland bevrijden van Pruissens verdrukking; de regten hunner vorsten overeenbrengen met het regtmatig streven der volken; de overheersching tegengaan, waarmede Europa gaandeweg bedreigd wordt; de deensche nationaliteit bewaren voor een volledigen ondergang, en een billijken en duurzamen vrede voor Europa veroveren op den grondslag der begrippen van gematigdheid, regtvaardigheid en regt. Dat zijn in 't algemeen de denkbeelden, die geleid hebben tot den tegenwoordigen strijd. De oorlog, die thans begint, is geen oorlog uit eerzucht, maar een oorlog, ondernomen om het evenwigt te herstellen, om den zwakke tegen den sterke te verdedigen, om eene groote bekommering weg te nemen, en om strafwaardige handelingen te kastijden. Frankrijk stelt vertrouwen in de openbare meening; het wil Duitschland niet langer dienstbaar gemaakt zien aan de eerzucht en het egoïsme van Pruissen. De Duitschers zelven zullen ten slotte deloyauteit van Frankrijken den Keizer erkennen.
METZ, 2 Aug. (Fransch berigt.) Heden voormiddag ten elf ure zijn de fransche troepan begonnen offensief te werk te gaan. Ze zijn de grenzen overschreden, en in weerwil van de sterke pozitie des vijands, waren eenige bataljons voldoende om de hoogten, die Saarbrücken beheerschen, in te nemen. De fransche artillerie joeg weldra den vijand uit de stad. Ten een ure was deze manoeuvre geëindigd. De drift onzer troepen was even groot als hun verlies gering was. De Keizer en de kroonprins, die van de operatie getuigen waren, zijn ten vier ure te Metz teruggekeerd.
LONDEN, 2 Aug. In het Lagerhuis heeft de heer Gladstone op eene interpellatie geantwoord, dat hij het niet raadzaam acht aan het Huis mededeeling te doen van de onderhandelingen, indertijd door lord Clarendon met Pruissen en Frankrijk gevoerd over eene ontwapening. De heer Gladstone voegde er bij, dat de baron v. Brunnow, Ruslands gezant den 13 Julij heeft voorgesteld dat de groote Mogendheden een protokol zouden redigeeren, waarbij, ter voorkoming van een konflikt, de prins v. Hohenzollern voor altijd afstand doet van de , kandidatuur voor den spaanschen troon. Dit voorstel was toen echter nog niet officieel. Eerst den 18 Julij werd het officieel voorgesteld, doch toen was te het laat. — 3 Aug. Het Lagerhuis heeft de aangevraagde supplementaire kredieten voor oorlog en marine goedgekeurd, vooreen : bedrag van 2 millioen ponden sterling. De Morning Post verklaart, dat Gladstone's terughoudendheid het gevolg is van den verwachten uitslag van onderhandelingen, door de britsche diplomatie aangeknoopt, om te weten te komen, of de onderteekenaars van het verdrag van 1839, even als Engeland, bereid zijn tot nakoming der verpligtingen, welke zij met opzigt tot België op zich hebben genomen.
Hetzelfde blad verzekert dat het van fransche zijde medegedeelde gerucht, betreffende het plan tot een bezetting van Antwerpen door engelsche troepen een dwaas verzinsel is.
WEENEN, 2 Aug. De alhier verschijnende Presse, in een hoofdartikel sprekende over de houding van Oostenrijk in den oorlog, betoogt dat Oostenrijk sedert 1866 een politiek gevolgd heeft, waarbij het zijne belangen in 't oog hield, terwijl een gedeelte van Oostenrijks bevolking eene gevoels-politiek gevolgd wilde hebben, hetzij eene van sympathie voor, hetzij eene van wraakneming tegen Pruissen. Pruissen en Frankrijk hebben beiden zich zoo vijandig mogelijk tegen Oostenrijk betoond. Doch uit het oogpunt van verraad, list en huichelarij heeft zich Pruissen het meest doen kennen. Sedert Sadowa is h.et Frankrijks staatkunde geweest eene alliantie met Oostenrijk te zoeken, terwijl Pruissen met zijn streven om Duitschland onder de banier van het Huis Hohenzollern te brengen, Oostenrijk heeft willen verpletteren. Eene overwinning van Pruissen in den tegenwoordigen oorlog zou de vernietiging van Oostenrijk zijn. Eene overwinning van Frankrijk daarentegen zou het overwigt van die mogendheid grondvesten, waartegen Oostenrijk zich alleen dan zou verheffen, wanneer Duitschland bedreigd werd. De taak van Oostenrijk is dus om een bond van neutrale mogendheden te vormen tot behoud van het evenwigt in Europa, des noods door kracht van wapenen.
MENTZ, 3 Aug. De Koning heeft de volgende proklamatie uitgevaardigd: »Aan het leger!] sGeheel Duitschland staat eensgezind onder de wapenen tegen eene naburige natie, welke ons plotseling en zonder aanleiding oorlog heeft verklaard. Het geldt 'de verdediging van het bedreigde vaderland, van onze eer, van onzen eigen haard. Ik neem heden het opperbevel over het gezamenlijke leger op mij, en zie met vertrouwen een strijd te gemoet, welken ook onze vaderen, in denzelfden toestand geplaatst, roem vol hebben gestreden. Het geheele vaderland heeft, met mij, het oog vol vertrouwen op u gevestigd. De God der legerscharen zal met ons en onze regtvaardige zaak zijn! »Wilhelm."
SAARBRÜCKEN, 2 Aug. (Pruiss. berigt.) Van het oorlogstooneel is het volgende te vermelden: De verbinding van Saarlouis, met Trieren Saarbrücken is volkomen vrij. De weg naar Saarburg is open; Herzing is door de Duitschers bezet. Eene vijandelijke kolonne infanteristen, waarbij ook artillerie was, heeft, zooals bereids gemeld is, een aanval op Saarbrücken gedaan, waarbij de vijand is teruggeslagen. Van de onzen werden een huzaar gedood en twee fuseliers gewond; dok zijn twee paarden gedood. Eene vijandelijke kolonne is naar St. Arnual en Gers weiier opgerukt en heeft Waldungen bezet. De vijand heeft een levendig geweervuur geopend en eene verschrikkelijke hoeveelheid munitie verkwist.
MUNCHEN, 2 Aug. Als officieel wordt gemeld, dat gisteren een verkenning van beijersche ligte ruiters en pruissische huzaren bij Werzelbrünn plaats had. Daar hadden zij eene ontmoeting met een fransche veltlwacht. Een vijandelijk officier en verscheidene soldaten, alsmede twee pruissische ruiters werden gewond. Van de Beijerschen werd niemand gekwetst.
FREDERIKSHAVEN, 3 Aug. Ten A\ ure, gisteren namiddag, is het fransche eskader, sterk acht oorlogsschepen, hier voorbij gestevend. Het heeft zich oostwaarts in de rigting van Larsoe begeven.
LUXEMBURG, 2 Aug. Een Fransch legerkorps, naar men zegt 30,000 man sterk, is in den afgeloopen nacht opgerukt tot aan gene zijde van de Moezel, tegenover Remich.
BRUSSEL, 3 Aug. Te Gent hebben, bij gelegenheid der verkiezingen, zoowel gisteren avond als in den afgeloopen nacht, ernstige wanordelijkheden plaats gehad; kloosters zijn vernield en andere baldadigheden gepleegd. De gendarmes hebben op de bedreigde punten gebivakkeerd. Er zijn troepen aangekomen. De rust is thans hersteld. Ook hier ter stede hebben eenige wanordelijkheden plaats gehad. Bij koninklijk besluit worden de Kamers tegen 8 dezer bijeengeroepen.
---

