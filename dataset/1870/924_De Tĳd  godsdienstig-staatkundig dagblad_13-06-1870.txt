AMSTERDAM, 11 Junij. De tegenspraak der Kerk.
11. (Slot.) De tegenspraak, die aan het katholieke Christendom wedervaren is van de eerste dagen zijner stichting af en nog dagelijks wedervaart, is zoo geen volstrekt kwaad, dat daaruit geen goed voor de Kerk zou ontspruiten. Zij is dikwijls in Gods hand een middel om de onverschilligen uit hunne laauwheid op te wekken, daar zij begrijpen moeten dat, wat zoo hevig wordt tegengesproken en bestreden, wel iets van aanbelang zal wezen. De tegensprekers verbreiden huns ondanks de kennis van hetgeen zij bestrijden, 't Is waar, zulke kennis is zelden zuiver en onvervalscht, en daarom is het eene onvergeeflijke hgtvaardigheid van sommigen, hun oordeel over godsdienstige aangelegenheden te willen bepalen tot hetgeen zij daarvan hebben gehoord of gelezen bij de vijanden der godsdienst. Wanneer wij dus zeggen, dat de tegenspraak de kennis van de godsdienst verspreidt, moet dit zoo verstaan worden, dat zij, die aan de Kerk vreemd zijn, over haar eenige denkbcclJen kunnen verwerven door de tegensprekers, die hun vaak aanleiding geven tot naauwkeuriger kennismaking.
Nog een ander voordeel levert die tegenspraak opv dewijl de goddelijkheid der Kerk uitkomt, wanneer het blijkt dat tegenspraak en vervolging haar niet kunnen verdelgen even' als een menschelijk werk. Welligt heeft het zijn nut, op deze voordcelen der tegenspraak te wijzen in onzen tijd, nu de Kerk heviger tegenspraak ontmoet. Wat nu geschied., is altijd geschied; en wat altijd volgens de getuigenis der geschiedenis gebeurde, zullen wij nu wederom zien gebeuren. De tegenspraak en verwarring zullen ophouden; de Kerk zal m vrede haar geloof belijden en door die belijdenis de zielen zalig maken en de wereld beschaven. Wanneer m de Kerk zelve, van de zijüevan sommige harer leden, eenige tegenspraak of misschien ook verzet tegen haar opgaat, is dat het gevolg van het wereldlijk verderf, hetwelk somwijlen eenige leden der Kerk aankleeft en waarvan de Kerk hen noodzaakt zich te ontdoen, willen zij ledematen der Kerk blijven. Het is, met andere woorden, een zuiveringsproces, waardoor sommigen, helaas! worden uitgeworpen, maar vele anderen eene frissche gezondheid zullen erlangen.
In de laatste tijden heeft men veel gesproken over het menschelijk element in de Kerk, en wel op zulke onbestemde wijze, dat die uitdrukkingtot verkeerde opvatting zou kunnen
In tweederlei zin kan er sprake zijn van menschelijk element. Om dit te Begrijpen beschouwe men de menschh.e Je,jk -ZIJ bestaat in den eersten aATval en in Christus, den Zntf iAam- _*Ghristus -* waarlijk mensch maar die ware menschheid is door den persoon des Woords aangenomen, en zoo werd zij, volgens de leer der godgeleerden een vereenigd werktuig der Godheid. & In Adam na zijn val bestond ook nog de ware menschheid, dewijl de zonde de natuur niet had vernietigd ■ maar het was eene naakte menschheid , beroofd van het bovennatuurlijke en gewond in het natuurlijke. Onderworpen aan de begeerlijkheid, was zij niet onderworpen aan Gods wet en wil, maar kwam vaak met haar Schepper en Heer in tegenspraak.
Zoo kan men dus de menschheid beschouwen in zoover zij door Christus aangenomen, hersteld, met hemelsche gaven toegerust en dienaresse van God is geworden in het groote werk der verlossing. Men kan ooionder menschheid verstaan de gevallen natuur, beroofd van hare oorspronkelijke schoonheid, gekeerd tot zich zelve en het ijdele der wereld, weerbarstig tegen den goddelijken wil.
Op gelijke wijze kan aan het woord: element, eene tweevoudige beteekenis worden gegeven. In den eigenlijken zin is element een bestanddeel van een geheel; iets, wat tot het wezen behoort van het voorwerp, waarin het als deel is opgenomen. Zoo bezigen hel de natuurkundigen wanneer zij zeggen, dat deze of gene zelfstandigheid uit twee, drie, vier elementen is zamengesteld.
Maar ook kan dit woord in oneigenlijken zin worden aangewend voor iets, dat wel in een geheel is opgenomen , maar zonder het te volmaken, zonder de natuur en eigenschappen van het geheel in zich op te nemen. Zoo zeggen wij dat een ligchaam vreemde elementen bevat.
Na deze voorafgaande toelichtingen is het gemakkelijk te bepalen, in hoeverre de Kerk ook uit menschelijke elementen bestaat. Bedoelt men met het menschelijke de geheiligde, de verhevene, de vergoddelijkte menschheid ? Ja! deze is een bestanddeel, een wezenlijk bestanddeel der Kerk. Even als in Christus in wezenlijkheid de menschheid bestaat, zóó is ook in de Kerk zulke verhoogde menschheid een wezenlijk element. God heeft den mensch niet onmiddellijk door zich zelven willen verlossen; maar Hij heeft ze verlost door middel der menschheid, aangenomen door den tweeden persoon der H. Drievuldigheid. Hij heiligt het menschdom; maar door tusschenmiddelen en tussehenpersonen , die hij als werktuigen en als dienaren aanneemt. Hij leert de waarheid aan den mensch, niet door onmiddellijke openbaring, maar door den Paus en de bisschoppen, met wie Hij beloofd heeft in eeuwigheid te zullen blijven. Hij vergeeft ons de zonden, maar door de priesters, aan wie hij de magt verleende om de zonde te vergeven. Hij deelt ons verder zijne heiligmakendè genade mede, maar door de HH. Sakramenten, welke zijn natuurlijke zelfstandigheden, verheven tot voertuigen zijner hemelsche gaven.
Ook het booze menschelijke is, in Gods Kerk, en wie de heiligheid der Kerk zoo verstaat, dat in de Kerk niets mag gevonden worden, wat niet heilig, stichtend en onbesmet is, zou vervallen tot dwalingen, reeds lang gedoemd door de Kerk zelve. Wie door het Doopsel in de Kerk werd opgenomen en door ketterij, scheuring ol den ban niet werd uitgeworpen, blijft lidmaat der Kerk ook dan als hij door zonde de waardigheid van Christen onteert of door wangedrag droefheid veroorzaakt aan zijne moeder.
De Kerk op deze aarde is niet eene vergadering van heiligen, maar zij is eene goddelijke instelling om hare leden heilig te maken. Daarom dus blijven de boozen in de Kerk, ten einde op hen de Kerk haren heiligmakenden iavloed zou kunnen uitoefenen.
Even als Christus heeft ook de Kerk de taak van den geneesheer. Zij komen in aanraking met den zieke, om hem de gezondheid weer te geven. Maar even als het dwaasheid zoude wezen, den geneesheer voor ziek te nouden omdat men hem dikwijls het ziekenhuis ziet ingaan en de zieken ziet behandelen met liefde en belangstelling, — zoo kan of mag men ook aan de Kerk zelve de boosheid niet toeschrijven van eenige harer leden, die de Kerk in haren boezem bewaart. Slechts in één geval werpt de Kerk ze uit, wanneer die boozenhet goede gedeelte der Kerk zouden bederven.
Nu beschouwe men in het licht dezer waarheid de tegenspraak, die de Kerk ondervindt in deze dagen. Reeds sedert lang hebben wij gezegd en met feiten gestaafd, dat in eenige landen Katholieken gevonden worden, lijdende aan de doodelijke ziekte van het liberalisme. Thans wordt hun door de Kerk het krachtigst middel toegediend wat zij heeft: het gezag namelijk van het algemeen Koncilie. Is het te verwonderen dat sommige liberaalgezinden doen gelijk de zieke wel eens doet, die woedend wordt op den geneesheer als hij door krachtige middelen hem de gezondheid tracht weer te geven. Deden zóó de farizeën en de overpriesters niet tegen Christus, den zachtsten aller geneesmeesters? Zij waren doodelijk ziek naar de ziel. Nu: in plaats van met liefde zich te onderwerpen aan de behandeling van dien besten geneesheer, die zich met zooveel liefde over hen ontfermde, barstten zij los in woede tegen hem en wilden hem liever dooden, dan uit zijne hand het reddingsmiddel aannemen.
Men verwondere zich niet over de tegenspraak in en legende Kerk; zij is zoo oud als de Kerk zelve, Christus ondervond tegenspraak. «Aanmerkt dezen (Christus), zegt de Apostel, die zoodanig een tegenspreken van de zondaren tegen zich heeft verdragen, opdat gij niet verflaauwt en bezwijkt in uwe zielen" (Hebr. XII, 3). tegenspraak ondervond Petrus van Simon den magiër; tegenspraak ondervond Paulus van Alexander en Hymeneus en Philetus, die hij genoodzaakt was aan Satan over te leveren. Tegenspraak ondervond de beminnelijke Joannes van een zekeren Diotrephes, die «met booze woorden tegen hem snaterde en den Apostel niet wilde aannemen, dewijl hij onder de leerlingen de eerste wilde zijn." CS' brief v. 9, 10.) J v
Men ziet, het is eene oude geschiedenis: niet onderworpen willen zijn aan het goddelijk gezag der Apostelen, omdat men zelf, hetzij door geleerdheid, hetzij door overtollige bemoeizucht, de eerste wil zijn; dan snatert men met booze woorden ook tegen den zachtzinnigsten en liefderijksten der menschen als hij ieder wil houden binnen de palen van Godswege gesteld. Ziedaar, naar ons bescheiden oordeel, den waren oorsprong der tegenspraak, die de Kerk in onze dagen ondervindt. Zij is wel'niet in staat om den Katholiek te schokken in zijn geloof, maar zij veroorzaakt toch droefheid, om de blindheid van sommige onzer broeders. Moge zij ons opwekken tot een dringend gebed, opdat de Heer hun ware nederigheid en in die nederigheid vrede, zachtmoedigheid en zedigheid verleene!
Gelijk te verwachten was, heeft het besluit van het Koncilie, om de algemeene beraadslaging over het schema de Rornano pontifi.ce te eindigen en tot de behandeling der afzonderlijke hoofdstukken over te gaan, een stortvloed van valsche berigten in het leven geroepen. Sommige protestantsche bladen in Duitschland hadden zooveel haast met die mede te deelen, dat zij, de post vooruitloopende, reeds uitvoerige verslagen van de zitting der Kerkvergadering, waarin genoemd besluit gevallen is, opnamen, daags nadat de telegraaf het bekend had gemaakt. Het spreekt van zelf, dat deze verslagen, waarin sprake is ,van redenaars, wien het woord ontnomen zou zijn, van geweldige smoring der gedachten en zoo verder, ook hunnen weg gevonden hebben tot de nederlandsche liberale dagbladen. Tevens hebben deze gretig plaats gegeven aan de berigen van sommige fransche organen, die weten te verhalen van een protest bij den H. Vader, door vele leden van het Koncilie, onder welke fransche bisschoppen, tegen dit besluit ingediend, waaj-op Pius IX zou geantwoord hebben, dat voortaan de beraadslagingen vrij zullen zijn. De verspreiders van dezen onzin bedenken in hun ijver niet eens, dat verscheidene fransche bisschoppen voorkomen onder de Vaders, die het voorstel tot sluiting der algemeene beraadslaging hebben ingeleverd, en dus nu protesteeren zouden tegen de aanneming van hun eigen voorstel 1 Verder schijnen zij er blind voor te wezen , dat de Paus onmogelijk de dwaasheid kan gezegd hebben, dat de debatten in het vervolg vrij zullen zijn, als waren zij dit tot dusverre niet geweest; eindelijk vergeten zij te melden, dat de fransche katholieke organen, op grond hunner inlichtingen uit Rome, zoowel het verhaal dat aan sommige redenaars het stilzwijgen opgelegd is, als de geschiedenis van het protest zoo bepaald mogelijk voor onwaarheid verklaren.
Wy hebben ons reeds sedert lang er van onthouden, deze en andere, dagelijks voorkomende, verzinsels te wederleggen. Er zou geen einde aan zulke eene taak wezen. Ook heden laten wij ze voor wat zij zijn, en bepalen ons er toe om, op grond van zekere berigten, beknoptelijk mede te deelen, hoe de zaak zich heeft toegedragen.
Over het schema in het algemeen hebben zestig redenaars het woord gevoerd. Nog zestig waren er ingeschreven. De meesten hunner om ten gunste van het schema te spreken. Het onderwerp was echter uitgeput; geen nieuwe argumenten werden meer te berde gebragt. "Verscheidene Vaders achtten het daarom wenschelijk, tot de behandeling der hoofdstukken over te gaan, ook dewijl daarbij de nu gedebatteerde punten van zelven weder aan de orde kwamen. Zij verzochten dus de pauselijke legaten daartoe een voorstel te doen aan het Koncilie, doch de laatsten wezen dit verzoek van de hand. De bedoelde Vaders besloten nu zelven een voorstel in dien zin aan te bieden. Zij stelden dus een postulatum op, waarin werd uiteengezet, dat alle meeningen over het schema in het algemeen zich hadden doen hooren, en dat sprekers uit alle landen en natiën er hun gevoelen over gezegd hadden, zoodat het geen nut meer had en slechts tijdverlies berokkende, om met deze debatten voort te gaan. Binnen weinige dagen hadden honderd bisschoppen dit postulatum onderteekend. Slechts tien handteekeningen werden er, strikt genomen, volgens het reglement, vereischt, om het in behandeling te brengen. Evenwel verlangden de legaten, alvorens het aan de vergadering voor te leggen, er meer dan de reeds gegeven honderd. Nog vijftig Vaders onderteekenden toen het stuk. Van overhaasting of plotselinge handelingen dus geen spoor. Integendeel, het Koncilie, alvorens te stemmen, wachtte tot de welsprekendste der Vaders, die het schema door dit Koncilie niet aangenomen wenschen te zien, Mgr. Strossmayer, zijne gevoelens had voorgedragen en toegelicht, hoorde daarna ook nog een zijner medestanders, Mgr. Maret, bisschop van Sura t*. p. i., en besloot toen eerst om het postulatum in overweging te nemen, dat met overgroote meerderheid werd goedgekeurd.^ Men wil weten, dat slechts dertig Vaders tegenstemden.
Aan de leden van de Tweede Kamer der Staten-Generaal is rondgedeeld een adres van den heer J. A. Op deMacks, grondeigenaar alhier, waarbij hij te kennen geeft, dat hij aan de regering het voorstel heeft gedaan tot het van staatswege oprigten eener voldoende vischfokkerij voor zalm, forellen enz., naar schotsch model, op zoodanige plaats, waarvan de gunstige ligging het aankweeken van goeden en krachtigen pootvisch verzekert. Bij de belangstelling door de leden voor die zaak aan den dag gelegd, heeft de adressant gemeend de Kamer van dat voorstel niet onkundig té mogen laten, en daarop de aandacht te moeten vestigen, ten einde des gevorderd de regering in het verwacht wordend voorstel te steunen en haarde koncessie voor deze kuituur aan te raden.
In de Tweede Kamer zijn heden de beraadslagingen voortgezet over art. 17 der postwet. Het amendement-van Naamen werd verworpen met 62 tegen 7; het amendement-Moens met 44 tegen 25; hetamendemnnt-Lenting, om het port voor de dagbladen of nieuwspapieren, van 25 grammen of minder, op een halven cent te bepalen, werd aangenomen met 45 tegen 24 stemmen; het amendement-van der Maesen, om in het artikel te lezen: dag- of weekbladen, wordt aangenomen met 43 tegen 26 stemmen, en, alzoo gewijzigd, wordt art. 17 aangenomen met 52 tegen 17 stemmen. De diskussiën duren voort.
Men schrijft uit Bodegraven aan de Leidsche Cour.: »Stroomden in de jongste dagen duizenden naar ons dorp om de verschrikkelijke verwoesting te zien, waardoor wij de vorige week werden getroffen, al de bezoekers zijn welkom, want ieder, die ons dorp bezoekt, laat iets achter tot leniging van de ramp. Onder al die bezoekers was er echter jl. Donderdag één, die wel een van de meest welkome heeten mogt. Het was de heer Meijen, een der direkteuren voor Nederland van de brandverzekering-maatschappij Impérial, opgerigt te Londen in 1803. Die heer kwam met zijne bankbiljetten van ƒlOOO om de schade te vergoeden, welke de bij de maatschappij verzekerden hebben geleden, en betaalde allen zonder uitzondering en geheel ten hunnen genoege. Het ware te wenschen, dat andere maatschappijen dit voorbeeld volgden, het zou inderdaad ook eene weldaad zijn. Andere assurantiemaatschappijen zijn nog maar altijd bezig met opnemen, regelen en uitpluizen, tot met geringe ontevredenheid van sommigen, temeer, omdat hier aan geen kwade trouw te denken valt."
Op 20 April jl. waren in Nederland 223 telegraafkantoren, waaronder 111 van partikuliere ondernemingen. In het laatst van '69 waren er nog maar 90 rijks- en 108 bijzondere kantoren. In datzelfde jaar zijn er verzonden 1632.000 binnen- en 682.400 buitenlandsche telegrammen. Sedert 1852 heeft het telegraafwezen aan het rijk gekost j 7,888,400 en opgebragt 5,817,600, zijnde een nadeeligslot van 2,070,300, waarvoor echter gebouwen, lijnen en materieel- aanwezig zijn. In '69 waren de uitgaven 946,000 de ontvangsten 549,800.
Het kleinste kantoor kost ongeveer 1500 g. en er zijn eenaantal, wefke die som niet opleveren, o.a. Delfzijl slechts 1095 en Oude Pekela 523 g (AD)
---

Telegrammen.
PARIJS, 10 Junij. Het voorstel der heeren Jasseau en Haentjes, betreffende de belasting op de roerende goederen is door het Wetgevend Ligchaam naar eene bijzondere kommissie verzonden. De Kamer is daarna tot aanstaanden Maandag uiteengegaan.
MADRID, 9 Junij. De aanhangers van Espartero en die van Montpensier zullen heden avond eene vergadering houden. Naar men verzekert, zullen laatstgenoemden morgen de kandidatuur van den hertog de Montpensier voordragen. Wordt die kandidatuur verworpen, dan zullen zij voorstellen, om den regent met de koninklijke waardigheid te bekleeden. Morgen zal Prim uitvoerige ophelderingen geven.
FLORENCE, 10 Junij. Ten gevolge van het afbreken der betrekkingen tusschen den portugeeschen minister Saldanha en den italiaanschen gezant te Lissabon, den heer Oldoini, is deze laatste teruggeroepen. In afwachting, dat de portugeesche regering ophelderingen zal geven, zullen de betrekkingen met de portugeesche legatie alhier ophouden een officieel karakter te hebben.
— De Senaat heeft de begrooting voor het departement van Binnenlandsche Zaken goedgekeurd.
De heer Govone heeft in den Senaat de verklaring afgelegd, dat 119,000 soldaten toereikend zijn voor de handhaving der openbare rust. De heer Lanza heeft verzekerd, dat de regering de grootst mogelijke geestkracht zal aan den dag leggen, tot onderdrukking van de oproerige bewegingen.
---

BUITENLANDSCHE BERIGTEN. FRANKRIJK.
PARIJS, 9 Juny. Men zegt, dat de minister Ollivier en zijne ambtgenooten, in vooruitzigt van mogelijke verwikkelingen en konftikten met het Wetgevend Ligchaam, steeds bezig zijn met het ontwerpen eener nieuwe kieswet. Zij zouden zich verzekerd achten van de toestemming des Keizers tot eene ontbinding der Kamer, indien zulks noodig ware; maar zij zouden die toestemming thans nog niet hebben willen vragen. De Liberté wil weten, dat het hoofdartikel van den Constitutionnel van gisteren, waarin het ministerie aangeraden werd, om in 't vervolg zijn steun te zoeken bij de linkerzijde in het Wetgevend Ligchaam, door niemand anders dan door Ollivier zelf geschreven is. Naar aanleiding van het gerucht zijner mogelijke aftreding als minister wordt beweerd, dat hij voornemens zou zijn om als afgevaardigde zich te plaatsen in de groep, door Picard gevormd: de zoogenaamde konstitutioneele linkerzijde.
— Een der bladen somt de votums van vertrouwen op, welke het Kabinet van 2 Januarij gedurende de vijf maanden van zifn bestaan van het Wetgevend Ligchaam gevraagd en verkregen heeft: N°. 1. 18 Januarij. Over de aanvraag om verlof tot geregtelijke vervolging van Rochefort.
N°. 2. 7 Februarij. Over de interpellatie van Crémieux betreffende het over Rochefort uitgesproken vonnis. N°. 3. 22 Februarij. Stemming over de interpellatie van Jules Favre aangaande de binnenlandsche aangelegenheden.
N°. 4. 24 Februarij. Over deinterpel latié omtrent de officieele kandidaturen.
N°. 5. 9 Maart. Het Kabinet berust in de gemotiveerde orde van den dag, voorgesteld dóór Lehon en Jules Favre. N°. 6. 30 Maart. Eerste interpellatie over de konstitueerende magt. N°. 7. 5 April. Tweede interpellatie over hetzelfde onderwerp. N. 8. 6 April. Uitstel van twee maanden der interpellatiën de Choiseul. N°. 9. 15 April. Schorsing der zitting van het Wetgevend Ligchaam, ter gelegenheid der volksstemming. N°. 10. 4 Junij. Interpellatie-Bethmont over het al of niet toestaan van het houden van openbare vergaderingen vóór de verkiezingen van leden der algemeene Raden.
In vijf maanden aldus tien votums van vertrouwen.
---

