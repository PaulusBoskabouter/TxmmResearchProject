BLOED-AEMOEDE.
ii. Onder de middelen die tot genezing van bloedarmoede, bleekzucht, enz. door de geneesheeren worden voorgeschreven is er geen dat zoo grooten roem verworven heeft dan het ijzer, of laat ik liever zeggen het staal, want het schijnt wel dat het voornamer klinkt om staal-pillen en staal-wijn, enz. te slikken, dan dat men er het meer triviale woord ijzer voor gebruikt. Het begrip staal heeft daarbij nog de beteekenis, dat men daarmede de verzwakte inwendige organen wil trachten te verstalen of aan het staal gelijk te maken. Sedert men de bleekzucht en de daarmede gepaard gaande stoornissen als een gevolg van bloedgebrek, of ten minste als een gevolg van gebrek aan gekleurd bloed, beschouwd heeft, is daaruit de conclusie gevolgd, dat het ijzer het voornaamste middel tegen het genoemde lijden moest zijn en niets was dus natuurlijker dan dat het daartegen aangewend werd. Merkwaardig is het echter dat men zich door de voortdurend slechte resultaten der ijzerkuren niet heeft laten leeren; in ontelbaar vele gevallen waarin het ijzer aangewend is, heeft het geen nut gedaan en geen hulp verleend, integendeel heeft het dikwijls het lijden verergerd en tot hartklopping, congestie, oorzuising, enz. aanleiding gegeven. Hoogstens kan het ijzer door de opwekkende kracht een bedriegelijken schijn van beterschap geven, waarop weldra eene des te grootere verslapping volgt. Sedert de scheikunde wil uitgemaakt hebben, dat het ijzer een nooit ontbrekend bestanddeel van ’t bloed uitmaakt, twijfelde men geen oogenblik meer of de invoering van ijzer in het lichaam moest een zegenrijk gevolg hebben. Men verhaalde het elkander en men geloofde het — want bijna bij alle menschen berust het weten slechts op geloof—dat het ijzer vaneen bepaald nut moest zijn bij alle mogelijke zwaktetoestanden en het is dus volstrekt niet vreemd dat dit tot de ontdekking (!) leidde van allerlei staalpraeparaten met of zonder sAza/-smaak. Wel is waar moesten de geneesheeren dikwijls de ondervinding opdoen, dat een ijzer-praeparaat „niet verdragen werd”, of, m. a. w., dat het nadeelige werkingen deed; maar de theorie list men daarom niet vallen, daar men zich diets maakte, dat men niet het juiste praeparaat getroffen had en daarom een ander zou probeeren. En zoo ging men met het probeeren voort, totdat de patiënt op het kerkhof gebracht of zijn geduld uitgeput was en hij buiten weten van den geneesheer elders hulp gezocht had, waarbij de spoedige genezing natuurlijk door den bedrogen geneesheer op rekening van het ijzer-praeparaat gebracht werd. Over ’t algemeen werken de geneesheeren veel te veel met ijzer-middelen, en zij bedenken te weinig, dat het ijzer evengoed een vergift is voor ’t lichaam als andere metalen. Zoolang het lichaam nog de kracht daartoe bezit, zal het alle pogingen aanwenden, om het ijzer, dat er ingebracht is, zoo spoedig mogelijk weer uittevoefen, gelijk dit door verschillende scheikundigen en geneesheeren bevestigd is. Dit geschiedt nl. door de vaste excrementen en door de urine, ofschoon in dit opzicht de waarnemingen elkander weerspreken, daar b.v. Gelis en Wöhler beweren, dat er daardoor geen ijzer afgescheiden wordt. Yan veel grooter nut dan de ijzer- of staalmiddelen is eene verstandige, diaetetische levenswijze, en vooral van veel belang is het, dat men het opwekken van driften en hartstochten, vooral bij jonge meisjes, trachte te voorkomen. Gemoedsaandoeningen, als toorn, schrik, droefheid, enz. moeten vermeden worden, en waarlijk, hierop wordt in den regel te weinig gelet; immers, daardoor wordt het bloed naar hersenen, long en hart gedreven, en zóódanig van de peripherie afgeleid, dat er niet zelden een koud gevoel der ledematen en een zoogenaamd „kippevel” op volgt. Nadeelig werkt ook bij bloed-arme individuën de uitwendig aangebrachte kou, hetzij dat het natte of droge kou is, en zooveel te meer is dit het geval, wanneer het teedere organen betreft, die uit den aard der zaak daaraan weinig weerstand kunnen bieden. Dat koude voeten alzoo zeer gevaarlijk kunnen worden, evenals alle kouvaitingen van den onderbuik, spreekt van zelf; flanel en wollen onderkleeding is dus in het koude jaargetij voor bedoelde individuën zeer noodzakelijk. Maar ook door spijzen en dranken kan eene ongewenschte afkoeling der peripherie en eene daarmee verbondene afleiding van bloed bewerkt worden. Minder bekend is de gevaarlijkheid der bloedspijzen,
en juist daarom acht ik mij verplicht hierop de aandacht te vestigen; want een klein stukje bloed- 1 worst, tijdens de maandelijksche periode gebruikt, ^ is dikwijls in staat het streven der natuur te on- , derdrukken of zeer pijnlijk te maken. j Zeer zwaar te verteren spijzen en te rijkelijke : maaltijden, zijn eveneens zeer schadelijk. Terwijl zij eene grootere inspanning der verterings-organen \ vorderen, leiden zij het bloed naar deze en van de peripherie af. Nog meer echter kan er door dranken gezondigd worden. Alle zuurachtige en alca- : lische dranken zijn een waar vergift voor bloed-arme vrouwen en meisjes tijdens de maandelijksche pe- ' riode, en een aantal harer hebben zich eene langdurige ziekte op den hals gehaald door het onbedachtzaam drinken van een glas koolzuurhoudend water, en juist omdat men van deze dranken in den laatsten tijd zulk een verbazend gebruik maakt, achtte ik het raadzaam op dit gevaar te wijzen. 1 Maar ook andere koolzuurhoudende dranken, waartoe de bieren behooren, zijn bedenkelijk, alsmede de zure dranken als limonade en vruchtensappen. Ook met de specerijen moet men zeer omzichtig zijn, 1 want hoe heeter deze zijn, en hoe meer men daarvan in spijzen en dranken gebruikt, des te meer voeren zij het bloed van de pheripherie naar de verterings-organen. Niet onbedenkelijk is ook het drinken van sterke thee, en te meer maken wij hierop opmerkzaam, omdat het gebruikmaken van dien drank te veei tot de dagelijksche gewoonten ■ en behoeften behoort, dan dat men daaraan nog ; eenige aandacht wijden zou. En toch moet de thee wegens de samentrekkende eigenschappen bepaald 1 nadeelig, tijdens de genoemde periode werken, en j het is daarom dan ook geen wonder, dat in die , landen, waar het theedrinken het meest voorkomt, zich ook de meeste gevallen van bleekzucht en bloed- 1 armoede bij de vrouwen vertoonen. Nauw-sluitende kleedingstukken behooren verder tot die dingen, welke het bloed van de peripherie , terugdringen, en dus zooveel doenlijk moeten ver- meden worden. Het rijkelijk ■ gebruik van gewoon < zuiver water kan zeer heilzaam zijn en tot een re- ' gelmatigen stoelgang veel bijdragen, daar het gebruik van afwerende middelen aftekeuren is, en waar wij niet genoeg op kunnen aandi^ngen, is : dat de spijzen toch vooral licht verteerbaar zijn. Eene flinke beweging in de vrije lucht, bijzonder in den warmen j zonneschijn is daarenboven zeer weldadig en op zich-zelf dikwijls reeds in staat om de verbleekte ; wangen eenigszins kleur te geven. s Niet iedere bleeke gelaatskleur moet echter aan 1 eene gebrekkige bloedmenging worden toegeschre- 1 ven, want dikwijls is zij een gevolg van de eigen- , aardige werking der huid; niet zelden is zij dan i ook in geheele familiën erfelijk, en kan met de vol- i komenste gezondheid gepaard gaan, terwijl dikwijls 1 individuën, die een bloeiend uiterlijk vertoonen, de 1 kiem der ziekelijkheid en van een vroegtijdigen dood [ in zich omdragen.
---

FRANKRIJK.
BUITENLAND.
In een ballon-brief, van den 30sten November pit Parijs, leest men het volgende: Gisteren, omstreeks acht ure, liepen er geruchten dat de Fransche wapenen groote voordeelen hadden behaald. En ziet, langzamerhand zag men in de winkels van de handelaars in levensmiddelen artikelen uitgestald, die men sedert weken in Parijs niet meer zag: boter, sardines, cervelaatworst, enz. In een winkel in de rue Neuve des Capucines werd zelfs ham aangeboden tot den spotprijs van 5 francs het halve kilo. Een paar uren later luidden de berichten minder gunstig en het gevolg daarvan was, dat de gezegde artikelen langzamerhand weder verdwenen. Des avonds zwoeren de winkeliers op hun eerewoord, dat zij sedert het begin van het beleg zulke kostbare zaken niet meer voorhanden hadden gehad. De particuliere correspondent van het Daily-Nem, die zich in het hoofdkwartier van Garibaldi bevindt, deelt eenige belangrijke bijzonderheden mede omtrent het voortrukken der roodhemden op Dyon, en hunne verwarde vlucht, nadat zij door de Duitsche troepen, onder bevel van generaal Werder, geslagen waren. De nederlaag van Garibaldi moet, volgens dien correspondent, voornamelijk worden toegeschreven aan de onbestendigheid der Fransche mobiele garden, die de roodhemden vergezelden. De mobiele garden, zegt hij, geraakten door het aanhoudend vuren van den vijand in zulk een paniek, dat velen zich vlak op den grond wierpen, terwijl anderen een schuilplaats zochten, waar zij hoopten veilig te zijn voor de vijandelijk# kogels. De mobiele garden verwondden elkander, toen zij zich op den grond wierpen, waardoor natuurlijk nog grootere verwarring in hunne gelederen werd te weeg gebracht. Na veel moeite kon men hen er toe bewegen weder op te staan en op nieuw het geweer te schouderen; hun werd toen uitdrukkelijk bevel gegeven van de baionnet gebruik te maken; maar desniettemin vuurden zij. Inplaats van de Duitschers, troffen zij echter de Garibaldianen, die op een aanmerkelijken afstand stonden. Men kan zich lichtelijk voorstellen welk eene verwarring hierdoor weder werd teweeg gebracht. De Italianen en scherpschutters, die tot hu toe met een bewonderingswaardigen moed het vijandelijk vuur hadden beantwoord, meenden dat de vijand hen in den rug aanviel. Zij onderstelden zelfs, dat zij van de overigen waren afgesneden, en deden hun best om het corps weder te bereiken. Toen de mobiele garden hen op zich zagen afkomen, maakten zij rechtsomkeerd en vluchtten. Yermaningen hielpen evenmin als bedreigingen. Daar goede woorden niets vermochten, trokken de stafofficieren hunne degens en sloegen hen met de vlakke kling op den rug •— hetgeen de i moblos aanspoorde zoo mogelijk zich nog sneller uit de voeten te maken. Hun voorbeeld vond weldra algemeene na- ‘ vol ging, zoodat Garibaldi met zijn staf schier geheel alleen ' achterbleef; slechts waren zij omgeven door het 7 de regiment Chasseurs cl’ Afrique en de Italianen. Indien de vijand 500 < ruiters op ons had afgezonden — zegt de correspondent — dan zou de helft van ons leger gevangen genomen, of gedood zijn. De Duitschers schenen echter tevreden te wezen de onzen op de vlucht geslagen te hebben. De „burger”-bisschop van Marseille heeft aan de gee3te- 1
lijken van zijn bisdom gelast, dat zij de kerkklokken den lande zullen afstaan, opdat er kanonnen van zouden kunnen gegoten worden. De Egaliié zegt, dat alle bisschoppen dit voorbeeld ten spoedigste moeten volgen, te meer omdat die klokken eigenlijk staatseigendom zijn.
---

BUITENLANDSCHE POLITIEK.
De laatste hoop van Frankrijk was gevestigd op ’t driemanschap Gambetta, Trochuen d’Aurelles. Wat den laatsten betreft — voor de organisatie van ’t Loire-leger, grootendeels samengesteld uit ongeregelden troepen, was geen betere aanvoerder denkbaar. Eeeds in 1843 betoonde hij onder den hertog van Aumale in Algiers zijne krijgsmanstalenten, als oud-soldaat had hij de dienst verlaten en leefde in afzondering vroom en vroed, tot dat het vaderland zijne diensten kwam vorderen, die hij in ’t belang der nationale verdediging niet weigeren wilde. Thans is hij door Bourbaki vefvangen. Trochu is als strategist een der uitnemendste mannen van zijn tijd, en indien de Pruisen Parijs sparen wilden en ’t beschieten der stad nog lang uitstellen, kon hun dat nog wel dure offers kosten. Gambetta is de ziel der nationale verdediging; wat men ook zegge, zijne verdediging van ’t weerlooze volk tegen eene zoo colossale legermacht als die der Duitschers, is even schitterend als die van Napoleon en diens trawanten lafhartig was. Wat ook de uitkomst voor Frankrijk moge zijn, de eer van ’t Fransche volk is gered ook al moet Frankrijk voor de overmacht bukken. Wat de gebeurtenissen op ’t oorlogstooneel voor Frankrijk zullen ten gevolge hebben weet niemand nog met zekerheid te zeggen, maar wel schijnen de kansen der Bonapartisteri minder te worden. De ex-keizerin laat zich door Soulier en de la Yalette leiden, de ex-keizer leent ’t oor aan de advisen van t militarisme en van de Persigny c. s. De koningin van Engeland heeft een kopje koffie gedronken bij Eugenie, en deze is daarop naar Windsor geweest om koffie te drinken met de koningin van Engeland. Het Loire-leger schijnt nog altoos in staat om le Mans te verdedigen en Tours te beveiligen. Wel heeft prins Karei per telegram aan den koning van Pruisen meegedeeld, dat hij dat leger naar alle kanten verstrooid had, maar van de 500 kanonnen heeft hij slechts 77 marine-kanonnen bemachtigd en dat waren die zware stukken, welke d’Aurelles op zijn terugtocht vernagelde, omdat zij te zwaar waren om ze medetevoeren. Met den tegenstand in ’t noorden is ’t al niet beter gestéld als met die in ’t zuidwesten.
Bouaan is in banden der Pruisen, die op hun weg naar 1 Itavre tot nu geen tegenstand ontmoeten, die daar waarschijn- 1 lijk spoedig meester zullen zijn. ! Op die wijze kunnen de Duitschers zich langs de zeezijde ' van .proviand en materieel voorzien, en hun geheele veld- 1 tocht in Frankrijk bewijst, dat zij er slag van hebben hunne zaken naar'behooren te regeleiy, De koning van Beieren is door alle Zuid-Duitsche vorsten gevolgd in zijn wensch, om den koning van Pruisen tot keizer te zien kroonen. De koning van Wurtemberg en de groothertogen van Hessen en Baden hebben reeds hunne adhaesie aan de in- ' stelling van een Duitsch keizerrijk geschonken, en ’t is niet ‘ te verwachten dat de Nöord-Duitsche staten moeielijkheden opwerpen. In de bondsvergadering is door den heer Windhorst, oudminister van justitie in Hanover sterk afgekeurd wat de re- ( gèering van Pruisen in Hanover deed ter handhaving der . openbare veiligheid. , Bij de interpellatie betrekkelijk de inhechtenisnemingen, r voegde hij den ministers toe: Het komt mij voor, dat ik de jurisprudentie van een corps veldwachters bijwoon, en zulken lieden ben ik niet gewoon verantwoording te vragen over ' de daden der justitie. Aan kernachtige taal ontbreekt ’t den Duitschen rijksdag niet, sociaal-democraten, foederalisten en particularisten doen al ’t mogelijke om hunne ergernis kenbaar te maken. Zoo zeide Bebel: Yoor den oorlog waren wij verder dan j thans, nu de zoogenaamde erfvijand voor 50 jaren onschadelijk is, zooals de soldaten beweren. Altoos wordt ’t ijzeren budget gehandhaafd en ’t recht des volks, om ’t budget te ' doen bepalen, beperkt. 225 Thaler voor iederen soldaat, ( driejarige diensttijd voor eiken Duitscher: dat is der volksvrijheid juist genoegzaam tegenstand bieden om ’t volk te leeren zelfbewust te denken en handelen. De republiek zal in Duitschland ’t resultaat worden van de handhaving van ’t ijzeren budget. Zoo zeide YVagner: De Duitschers zijn altoos te theoretisch, te philosophisch en te constitutioneel in de politiek. ( Duitschland is de mikrokosmus van Europa, alle moeielijk- j heden worden in Duitschland gevonden. Iedere macht die zich verheffen wil, moet op verdiensten berusten, alleen ware ’ verdiensten geven gezag. Welk tegenwicht bestaat hier tegen ’t algemeen stemrecht. Onze constitutie is goed om , ’t foederalismus in de hand te werken, maar tot de eenheid ) van Duitschland brengt ze ons niet. ( Löwe zeide: Is ’t thans de tijd om eene nieuwe constitutie te maken, nu terwijl ieder Duitsch hart onrustig slaat wegens ’t vergoten broederbloed? Ik vrees dat dan slechts een keizerskroon ’t eenige wezen zal, wat van de Duitsche 1 eenheid overblijft. ! c
---

GROOT-BRITTANJE.
Waar is, vraagt de Times, gen. d’Aurelles de Paladine gebleven ? Heeft hij zich uit de voeten gemaakt, uit vrees van door den verschrikkelijken Gambetta voor een krijgsraad gedaagd te worden ? De Times kan dat niet gelooven. Immers, het gedrag van den generaal kan den toets van ’t strengste onderzoek doorstaan. Door zijne overwinning op von der Tann, schonk hij aan Frankrijk een nieuwe ziel en een nieuw leger; en wat hij verder gedaan heeft, was alles wat van een soldaat gevorderd kon worden, ’t Is waar, de hr. Gambetta heeft luide verkondigd, dat ’t Loire-leger kon en moest en zou oprukken, om Parijs te ontzetten. Doch tusschen de woorden van den hr. Gambetta, eu de daden van gen. d’Aurelles lag eep lange weg. De Times betwijfelt ’t zelfs, of d’Aurelles immer voornemens was naar Parijs op te rukken; uit het feit, dat hij zich rondom Orleans versterkte positiën opwierp, zou eer op te maken zijn, hoe hij wenschte te blijven waar hij was, om de ruwe bestanddeelen van zijn leger tot een beter geheel te vormen, en tevens den Duitschers het verder zuidelijk optrekken te beletten. Niets dan raadselen en wonderen ziet de Times in de geschiedenis van deze derde inneming van Orleans. Wat, bv. had Gambetta voor, toen hij naar Orleans spoorde, doch door de uhlanen werd teruggedreven ? Wat noopte een zoo talrijk leger als dat van d’Aurelles, om in ’t holle van den nacht, met stille trom en „in goede orde”, zoo overhaast de wijk te nemen? Wij zouden, zegt de Times, volstrekt niet verwonderd zijn te vernemen, dat het geheele Loire-leger, tegelijk met zijn aanvoerder, zich in het niet heeft opgelost. Want de hooge lof, aan dat leger toegezwaaid, blijkt thans ook alweer te zijn uitgegaan van de nieuwsverkoopers te Tours: van de mannen, die, met Gambetta aan ’t hoofd, zóólang generaals hebben benoemd en weer afgezet — tot ze thans de Fransche strijders zonder een enkel verantwoordelijk aanvoerder gelaten hebben. De Times vermoedt, dat ’t bericht omtrent „den intacten en geregelden terugtocht” van het Loire-leger mede wel afkomstig is van de officiëele nieuwsventers. Een leger toch, dat 10,000 ongekwetste gevangenen, 77 kannonen, verscheiden mitrailleuses en 4 kauonneerbooten verliest, kan nog wel talrijk zijn, doch kan niet gezegd worden „intact” en „welgeordend” te wezen.
---

DUITSCHLAND.
De Staats-Anzeiger bevat een rapport over de jongste gevechten vóór Parijs. Wij ontleenen er het volgende aan: Het is aan geen twijfel onderhevig, dat generaal Trochu sedert 29 Nov. het plan had met alle kracht zich in Oostelijke richting door de Pruisische liniën heen te slaan. De mededeelingen van de gemaakte krijgsgevangenen stemmen hierin overeen, dat de bedoeling vau den aanval van 30 Nov. was om de Duitsche insluitingslinie in de richting van Meaux en Fontainebleau te verbreken. Dit plan was aan de troepen, voordat de uitval geschiedde, bekend gemaakt; terwijl hun was medegedeeld, dat dit doel tot eiken prijs moest verwezenlijkt worden. (De te Tours gevestigde correspondent van de Daily Telegraph bericht, dat die uitval vooral moest dienen om Parijs op nieuw te voorzien van levende have, zoodat de inwoners nog drie maanden langer zouden kunnen weerstand bieden.) De Franschen richtten hun uitval voornamelijk op 2 punten, n. 1. op Mont-Mesly en de dorpen Brie, Yilliers, Champigny. Al deze plaatsen waren door Duitsche troepen bezet, Bij Mesly stonden slechts 3 compagniën Wurtembergsche infanterie, zoodat dé' talrijke colonnes van den vijand er in slaagden zich van de omliggende hoogten meester te maken. De Wurtembergers kregen echter spoedig versterking, zoodat zij die hoogten bestormden en den vijand verdreven, die met aanzienlijke verliezen terugtrok. Bij Brie en Yilliers stonden 6 compagniën Saksers, die, toen de Franschen aanrukten, zich terugtrokken. Te Champigny en Brie, welke plaatsen dooide Franschen werden genomen, hielden zij stand. Tengevolge van het invallen van den nacht moest het gevecht worden gestaakt. De Wurtembergers verloren 800 man, en de Frartschen, blijkens eene dépêche van Trochu, 2000 man. Dert lsten Dec. Vérzochten de Franschen om een wapenstilstand van 4 uren, ten einde de gewonden naar Parijs te kunnen vervoeren. Aangezien men dit in zulk een kort tijdsbestek, niet kon volvoeren, lieten zij een aantal gewonden aan hun lot over. De Wurtembergers redden er zooveel zij konden, doch de vijandelijke kogels maakten dit werk van menschenliefde zeer moeilijk, zoodat er vele gewonde Franschen op het slagveld moesten achterblijven, die in den ijsbonden nacht gewis gestorven zullen zijn. Op den 2dea December, ten 7 ure in den ochtend, tastte de eerste Wurtembergsche brigade, met de Saksers vereenigd, Champigny weder aan. Het dorp werd tweemalen genomen. Aangezien de vijand per spoor versterkingen kon aanvoeren, gelukte het hem er des middags weder vasten voet te krijgen. De strijd begon op nieuw, en hij was voor de Wurtembergers een zeer bloedige. Ten 3 ure hadden deze de helft van het dorp weder bezet. Omstreeks vijf ure gaf de vijand den strijd op; ook zwegen de kanonnen op de forten. Het is onzeker, dus eindigt het rapport, of morgen de strijd zal herhaald worden. De heer Krüpp te Essen heeft aan het leger vóór Parijs twintig stukjes veldgeschut ten geschenke gezonden, die moeten dienen om de ballons, die Parijs verlaten, te vernielen. Elk stuk weegt slechts 75 kilogrammen; het is zeer gemakkelijk te behandelen en te richten, en draagt tot op eene hoogte van ' 2000 voeten. De granaten wegen ll kilogram en zijn ongeveer voor de helft van hun gewicht met buskruit opgevuld. Komt de kogel in aanraking met het schuitje van den ballon, dan springt hij uit elkander, tengevolge waarvan de gas van den ballon moet ontbranden. Te Berlijn genieten thans 11,153 vrouwen, echtgenooten van landweermannen, die thans in actieve dienst zijn, en 14,000 kinderen onderstand uit de gemeentekas. Elke vrouw ontvangt per week 1 th., en elk kind 15 sgr., zoodat de
uitgaven per maand de aanzienlijke som van 72 612 tli. beloopen. Aangezien nu de laatste ban der landweer is opgeroepen, zal ’t aantal hulpbehoevende vrouwen nog aanzienlijk vermeerderen.
---

