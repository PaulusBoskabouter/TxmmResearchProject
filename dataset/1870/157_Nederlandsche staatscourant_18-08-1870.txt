NEDERLANDEN. 's GRAVENHAGE, den 17den Augustus 1870.
Bij besluit van den 16den dezer, n". 7, heeft Zijne Majesteit goedgevonden de 1ste luitenants A. J. A. A. Rothpletz, van het 7de regement infanterie, en jhr. W. C. Godin de Pesters, van het regement rijdende artillerie, beiden krachtens punt 4 van art. 38 der wet van den 28sten Augustus 1851 ( Staatsblad n°. 128) , in afwachting van nadere beschikking, op non-activiteit te stellen. MINISTERIE VAN BINNENLANDSCHE ZAKEN. De Minister van Binnenlandsche Zaken brengt ter kennis van belanghebbenden , dat: 1°. bij zijn Departement, na vergelijkend onderzoek, eenige tweede klerken zullen aangesteld worden op eene jaarwedde aanvankelijk van f 400; 2°. dit vergelijkend onderzoek zal aanvangen op 15 September e. k. en daartoe alleen worden toegelaten zij , die op genoemden datum den leeftijd van 18 jaren bereikt hebben doch niet ouder zijn dan 23 jaren, en wier aanvragen tot toelating, geschreven op zegel, bij zijn Departement zijn ingeleverd uiterlijk op 5 September e. k.; 3°. de sub 2°. bedoelde aanvragen moeten vergezeld zijn van bewijsstukken dat de belanghebbende is Nederlander ; voor zooveel noodig heeft voldaan aan de wet op de nationale militie, en volgens schriftelijke verklaring van een bevoegd geneeskundige, afgegeven na 1 Julij 1870 , eene goede gezondheid geniet; 4°. het sub 1°. bedoeld onderzoek zal omvatten: a. het vlug schrijven van goed schrift; b. grondige kennis van de Nederlandsche taal; c. de rekenkunst; d. den Nederlandschen stijl; e. de aardrijkskunde en vaderlandsche geschiedenis; f. de beginselen van de Fransche, Engelsche en Hoogduitsche talen ; g. eenige proeven van oordeelkundig werk. 's Gravenhage, 17 Augustus 1870. Voor den Minister, De Secretaris-Generaal, Hubrecht.
---

BUITENLANDSCHE BERIGTEN. FRANKRIJK.
Eergisteren , Maandag, in den ochtend is te Parys eene buitengewone uitgave van het officiele regeringsblad verschenen , waarin het den vorigen dag onder de muren van Metz voorgevallen gevecht onder het opschrift Victorie aan het publiek bekend gemaakt werd. Op dien dag, den Napoleonsdag, is er geene openbare zitting dooide wetgevende kamers gehouden. — Gisteren, Dingsdag, heeft het Wetgevend Ligchaam eene openbare zitting gehouden. Eer zij aanving en in den loop der zitting heeft de minister van oorlog op vragen van onderscheiden leden geantwoord: dat er den l tden en 15den eene reeks gevechten maar geen beslissende veldslag had plaats gehad; dat die gevechten ten gunste der Franschen waren uitgevallen , want dat het doel der Pruissen was geweest de liuie, op welke het Fransche leger achterwaarts trok, te breken en alzoo de vereeniging van het Rhijnleger met het te Chalons staande corps van Mac-Mahon te beletten, en dat zij dit doel niet hadden bereikt. De minister voegde daarbij , dat er door de laatstelijk genomen maatregelen weldra een nieuw legercorps gereed zou zijn om zich bij het Rhijnleger te voegen en onder het opperbevel van den maarschalk Bazaine deel aan de krijgsbedrijven te nemen. Een voorstel van leden der linkerzijde, ondersteund door een zeer groot aantal petitien en strekkende om de leerlingen der priesterkweekscholen aan de verpligting tot de krijgsdienst te onderwerpen , is door de Kamer in de zitting van gisteren met eene zeer groote meerderheid van stemmen verworpen. — Het officiele dagblad berigt dat de heer De la Tour d'Auvergne den 16den uit Weenen te Parys aangekomen is en dadelijk de functien van minister van buitenlandsche zaken aanvaard heeft. Verder berigt het, dat het departement van de Var, hetwelk het vijfde maritime arrondissement bevat, in staat van beleg gesteld is. — De Parysche Patrie verzekert dat Strasburg niet anders dan door uithongering zou kunnen worden vermeesterd en dat die stad met eenen zoo grooten voorraad leeftogt voorzien is dat zij een beleg van verscheiden maanden zou kunnen doorstaan, zelts in geval zij geenerlei bijstand in den loop van den veldtogt ontving. — In Brusselsche dagbladen leest men een van hooger hand ontvangen berigt, inhoudende dat het in P'rankrijk verboden is duiven
bestemd voor het overbrengen van berigten, op het Fransche grondgebied in te voeren. — De proclamatie waarbij Algerie den lOden dezer door den gouverneur-generaal in staat van beleg is gesteld, geeft de reden van dezen maatregel op met deze weinige woorden: » Gelet op het bedenkelijke der tijdsomstandigheden.'' — Te Lyon is den 13den door den bewindvoerenden generaal de volgende proclamatie uitgevaardigd: » Heden ochtend hebben er fin de voorstad Croix-Rousse] wanordelijkheden plaats gehad; er zijn moorden gepleegd; een politie-dienaar is gedood, en zeven andere hebben meer of minder zware wonden bekomen. Zulke pogingen mag de militaire overheid niet werkeloos aanzien. Er worden maatregelen genomen om ze te stuiten. De welgezinde burgers worden uitgenoodigd om zich van elke deelneming aan de wanordelijke vergaderingen te onthouden; zij die aanleiding tot zoodanige zamenkomsten zullen geven, alsmede zij die wanorde bevorderen, zullen naar de militaire wetten worden vervolgd." — De Parysche Patrie , een ministerieel orgaan, zegt onder dagteekening van 15 Augustus: » Men zou hebben kunnen denken dat de wijze waarop de oproermakers in de voorstad la Villette gisteren namiddag zijn bejegend, hun tot eene les zou strekken en den lust zou benemen om weder te beginnen. Dat is het geval niet geweest. Heden nacht bij twee ure is eene talrijke bende voor den wachtpost der nationale garde bij het entrepot van la Villette verschenen. De nationale garde heeft, met bijstand van zeer vele bewoners der wijk, de bende krachtig afgeweerd en is, na eene worsteling die bijna 40 minuten aanhield , die uitzinnigen meester geworden. Een deel der bonde is in hechtenis genomen. De rust was kort na twee ure 's ochtends hersteld en is sedert niet weder gestoord. Op dien post werd door een deel nationale garde wacht gehouden. Daarbuiten werd door de politiedienaren de volksmenigte verwijderd en het stilstaan of langzaam rijden der rijtuigen belet." — Een bij de Indépendance Beige ontvangen schrijven uit Parys van eergisteren zegt dat de republikeinsche partij, of althans het meer bezadigde deel daarvan, het bepaalde voornemen heeftom geene onlusten in de hoofdstad te stichten, en zelfs om ondernemingen van zulken aard als die Zondag te la Villette beproefd is, tegen te houden. Dit zou dooiden volksafgevaardigde Gambetta bekend gemaakt zijn aan de hoofden der socialistische arbeidersvereniging die zich onder den naam van 1'Internationale berucht gemaakt heeft. I) IJ I T S C H L A N D De generaal von Beyer, de opperbevelhebber der Badensche divisie van het Duitsche leger, heeft bij den intogt in den Elzas eene proclamatie uitgevaardigd van dezen inhoud: ^ Eene vermanende en waarschuwende stem tot de bewoners van den Elzas! Ik moet een ernstig woord tot u rigten. Wij zijn naburen. Wij hebben in vreedzame tijden vertrouwelijk met elkander verkeerd. Wij spreken dezelfde taal. Ik roep u toe: laat de taal van het hart, de inspraak van het gevoel van menschlievendheid in uw binnenste spreken. Duitschland is in oorlog met Frankrijk, in eenen oorlog dien Duitschland niet heeft gewild. Wij moeten uw land binnendringen. Doch ieder menschenleven, alle have, die gespaard kunnen worden, zijn in ons oog eene winst, waarop de zegen van de godsdienst, van de menschelijke beschaving rust. „ Wij zijn in oorlog. Gewapende mannen strijden tegen gewapende mannen in eerlijken, openlijken strijd. Den ongewapenden burger, den inwoner van stad en dorp willen wij sparen. Wij nemen de krijgstucht streng in acht. Maar wederkeerig moeten wij verwachten — en ik eisch het mits dezen ten strengste — dat de inwoners dezes lands zich van elke openlijke en heimelijke vijandelijkheid onthouden. ij Tot ons innig leedwezen zijn wij door opruijingen, wreedheden en ruwheden genoodzaakt geworden om streng daarvoor te laten boeten. Ik verwacht alzoo, dat de plaatselijke overheden, de geestelijken, de schoolmeesters hunne gemeenten, de hoofden van een huisgezin hunne nabestaanden en ondergeschikten zullen weerhouden van elke vijandelijkheid tegen mijne soldaten. Zoo dikwerf er vermijdelijke ellende verhoed wordt, is het eene goede daad in het oog van den Oppersten Regter, hetwelk over alle menschen geopend is. Ik vermaan u. Ik waarschuw u. Zijt hieraan gedachtig." Onder aan deze proclamatie stond als naschrift: nik beveel dat deze vermaning aan het raadhuis van elke stad en ieder dorp aangeplakt worde; en gij zult wèl doen, wanneer gij ze ook naar de omstreken zendt." — Volgens berigten uit Stade van 14 Augustus lag een deel der Noordduitsche vloot in de haven aan de Jahde, een ander deel op de Elbe; zij zouden slechts weinig tijds behoeven om zich te vereenigen. Den 12den hadden Noordduitsche oorlogsschepen eene verkenning gedaan zonder vijandelijke schepen te ontmoeten of te bemerken. Men begon te denken dat er welligt een zeeslag zou plaats grijpen.
RUSLAND. Ken bij de Independance Beige ontvangen schrijven uit St. Petersburg zegt: » Ons hof slaat den loop des oorlogs gade en onthoudt zich intusschen van elk blijk van ingenomenheid met Pruissen. Er is meer: dezer dagen hebben de Keizer en de Keizerin de gelegenheid , die een volksfeest aanbood , aangegrepen om den Franschen ambassadeur voor de oogen des publieks blijken van beleefdheid en onderscheiding te geven. Aan eenen anderen kant heeft de Keizer openlijk veelbeduidende betuigingen van belangstelling in Belgie's onafhankelijkheid afgelegd. Zoo zoekt ons hof zich in het midden tusschen de strijdende partijen te houden." ENGELAND. Volgens de berigten uit Londen van verleden Maandag zou de Koningin Victoria zich den 17den van Windsor naar haar zomerverblijf in de Schotsche hooglanden begeven. Ongesteldheid wordt opgegeven als de reden die Hare Majesteit dringt om zich zoo ver van de zetelplaats des gouvernemonts te verwijderen, terwijl hare ministers door de tegenwoordige tijdsomstandigheden worden genoopt Om in of nabij Londen te blijven. — Het Londsche Daily News zegt: » Ierland schijnt door den tegenwoordigen oorlog verdeeld te zijn in twee onderling vijandige legerkampen ; gelijk trouwens met dat land schier bij eiken grooten schok buiten'slands het geval is. De rivier de Boyne blijft de scheidslinie tusschen katholieken en protestanten; zij is nu ook de scheidslinie tusschen Franschgezinden en Pruissens vrienden geworden. Dublin, Cork en Limerick houden demonstratien en ontsteken vreugdevuren voor den Keizer der Franschen; Belfast en Londonderry heffen kreten aan ter eere van den Koning van Pruissen. » Kr zijn Ieren die thans nog, gelijk vroeger, rekenen op bijstand van Frankrijk bij eene poging om zich van Engeland los te rukken ; maar het is niet bekend dat Napoleon III ooit iets heeft gezegd of gedaan wat voedsel of aanmoediging aan die hoop zou kunnen geven. De Iersclie demonstratien ter eere van Frankrijk zijn dan ook welligt eer als demonstratien tegen Engeland op te vatten , als bewijzen dat de oude haat der Ieren tegen Engeland, waarvoor wij allen redelijken grond zoeken weg te nemen, nog niet uitgestorven is maar door de gebeurtenissen buiten 's lands weder aangewakkerd wordt." De Dublinsche correspondent der Times schrijft: » De openlijko demonstratien in Ierland ter betuiging van ingenomenheid met eene of andere van de oorlogende mogendheden beginnen minder luidruchtig te worden maar eenen gevaarlijken vorm aan te nemen. Naar gemeld wordt is een aantal jonge lieden uit Cork alsmede uit Dublin vertrokken ; sommigen verzekeren dat er wel duizend vertrokken zijn om zich bij het Fransche vreemdenlegioen te voegen." De Times zelve zegt, met het oog vooral op de jongste voorvallen te Londonderry: » Het is niet te ontveinzen: hoe veel er ook gedaan zij om in Ierland den ouden scheidsmuur tusschen Protestant en Katholiek , tusschen Celt en Sakser weg te ruimen, de oude booze zuurdeesem gist nog in Ierland. Nog vele jaren zal Engelands sterke arm er noodig zijn om don openbaren vrede te bewaren." — In Engeland slaagt de aanwerving van vrijwilligers tot aanvulling van het staande leger goed, ja boven veler verwachting. Van regeringswege wordt er alom een vliegend blaadje verspieid, waarin aangewezen wordt, welke voordeelen de krijgsdienst onder de nieuwe wetsbepalingen, die onlangs door het Parlement gemaakt zijn, voor den soldaat oplevert. Onder die bepalingen behoeft hij zich niet voor langer dan zes jaren tot aanhoudende werkelijke dienst te verbinden, terwijl er veel wordt gedaan om het leven in de kazerne voor den soldaat nuttiger en aangenamer te maken. — Den 14den dezer is in al de katholieke kerken van Londen de aandacht der geloovigen door de geestelijke op de besluiten van het Vaticaansch concilie gevestigd, onder verklaring dat die besluiten verbindend waren zonder eenige andere afkondiging dan die door den Paus in eene publieke zitting der kerkvergadering was gedaan. — De blokkade der Elbe, Jahde, Eider en Weser is in Engeland officieel bekend gemaakt. ZWITSERLAND. In de jongste berigten uit Bern wordt gemeld dat het gouvernement in den loop der krijgsgebeurtenissen grond zag om te denken dat de oorlog op eenen afstand van het Zwitsersche grondgebied zou worden gevoerd, en dat het uit dien hoofde besloten had twee divisien der op de been gebragte en langs de grenzen gelegerde krijgsmagt te ontslaan en naar huis te zenden. BELGIË. Het ontworpen adres, strekkende ter beantwoording en beaming der troonrede, is gisteren door de Belgische Kamer van Vertegenwoordigers met 106 stemmen (één lid onthield zich) aangenomen, na eene discussie waaruit bleek dat de linker zijde zich voorbehield hare grieven tegen het ministerie bij 6ene andere gelegenheid in te brengen. Voorafhad de minister d'Anethan inlichtingen omtrent 's lands betrekkingen met het buitenland en omtrent de gevoerde onderhandelingen tot verzekering van Belgie's onzijdigheid gegeven. Het eenige nieuwe, dat men daaruit vernam, is dat Oostenrijk en Rusland toegetreden zijn tot het Verdrag hetwelk Engeland met Pruissen en met Frankrijk tot nieuwe waarborging van Belgie's onafhankelijkheid aangegaan heeft. VEREENIGDE STATEN. De gezant van den Noordduitschen bond te Washington heeft in de vorige maand, ingevolge telegraphische lastgeving zijner regering, aan het gouvernement der Vereenigde Staten mededeeling gedaan van het Koninklijk besluit van 18 Julij, bepalende dat Fransche handelsvaartuigen niet door vaartuigen van de bondgenootschappelijke oorlogsmarine genomen en opgebragt zouden worden. Qenoemde gezant heeft op deze mededeeling den 22sten Julij een antwoord van den Amerikaanschen minister van buitenlandsche zaken, den heer Fish, ontvangen, hetwelk door den Pruissischen Staats-Anzeiger wordt openbaar gemaakt, en waarin het volgende gezegd wordt: »Er is thans bijkans eene eeuw verloopen sedert de Vereenigde Staten, door John Adams,
I Benjamin Franklin en Thomas Jefferson, met Pruissen onder de regering van Frederik den Groote, voor den tijd van tien jaren, een vriendschaps- en handelstractaat sloten, waarbij bepaald werd dat, ingeval ongelukkigerwijze een oorlog tusschen beide contraherende partijen ontstaan mogt, » «alle handelsschepen, welke voor de ruiling van de voortbrengselen der onderscheiden plaatsen dienes en mitsdien de aanschaffing van de behoeften en gerieflijkheden des- aienschelijken levens gemakkelijker en algemeener zouden maken, vrij> en ongemoeid zullen blijven; alsmede dat geene der contraherende partijen aan een gewapond particulier vaartuig volmagt geven zal, waas-door dit geregtigd zou zijn om zulke handelsvaartuigen te nemen of te vernielen, of zoodanigen handel te belemmeren."" »De regering der Vereenigde Staten ontvangt met groot genoegen de vernieuwde verklaring van instemming van een grooien en verlichten Duitschen Staat met de in het verdrag van 1785 vastgestelde beginselen, welke deze regering na dien tijd steeds verdedigd heeft, zoo dikwijls haaide gelegenheid daartoe gegeven werd. In het jaar 1854 aeide de president Piorce in zijne jaarlijksche boodschap aan het Congres: imMogten de groote mogendheden van Europa zich vereenigen in het voorstel om, als eene wet van het internationale regt, don bijzonderen eigendom ter zee van de wegneming door gewapende kruisers, hetzij dan "s-lands of particuliere schepen, uit te sluiten, dan zouden de Vereenigde Staten hun op deze breede grondslagen bereidvaardig te gemoet komen."" Toen in het jaar 1856 deze regering uitgenoodigd was geworden om tot de Parysche Verklaring toe te treden, antwoordde de toenmalige staatssecretaris Marcy: »» De President stelt voor, bij de eerste zinsnede der Verklaring van het Parysche Congres de volgende woorden te voegen : en dat de bijzondere eigendom van onderdanen of burgers eener oorlogvoerende partij, op zee, met uitzondering van oorlogscontrabande, van de wegneming door openbare gewapende vaartuigen der aodere oorlogvoerende partij uitgesloten zal zijn. Met deze verandering zal de regering der Vereenigde Staten de bepaling te gelijk met de drie andere in deze Verklaring vervatte beginselen aannemen."" En wederom in het jaar 1861 vernieuwde de heer Seward het aanbod om de toestemming der Vereenigde Staten tot de Verklaring van het Parysche Congres te geven, mits dezelfde verandering daarin gemaakt wierd. »De depêche van den graaf Bismarck, welke gij in uw schrijven van 19 Julij mededeelt, bewijst dat Noordduitschland voornemens is dit beginsel (zelfs zonder wederkeerigheid) te erkennen in den oorlog die ongelukkig tusschen dat land en Frankrijk is uitgebarsten. Dit geeft ons grond om te hopen dat de regering en het volk der Vereenigde Staten weldra de voldoening zullen smaken van dit beginsel algemeen erkend te zien als eene verdere beperking en verzachtiog, door de moderne beschaving aan de krijgskunst opgelegd."
TELËGttA CHISGB3 BKRIGTK* Berlyn , 16 Augustus. De volgende officiele mededeelingen uit het groote hoofdkwartier te Herny zijn wegens stoornis bij den telegraaph per veldpost naar Saarbrücken overgebragt, en van daar verzonden den 16den ten 7 u. 20 m. des morgens: n Den 14den togen 4 ure na den middag meende onze voor Metz staande voorhoede te ontwaren dat de nog onder de bescherming der vesting kamperende vijandelijke corpsen aftrokken. Zonder dralen tastt» de brigade Goltz de achterhoede van het corps Decaen (vroeger Bazaine) aan én verwikkelde deze in een zoo hevig gevecht dat het vijandelijke corps, gelijk mede afdeelingen van het corps Frossard, om haar te ondersteunen front moesten maken De generaal Glümer bragt terstond zijne 2de brigade Osten-Sacken in het vuur. Ter juister tijd mengden zich voorts de divisien Kamecke en Wrangel op den linkervleugel in het gevecht en sloegen ten slotte den vijand op allo punten tot achter de vestingwerken terug. »Inmiddels had het corps Admirault eene poging gedaan om ons lste armeecorps in de regterflank te vallen, doch het werd door den generaal Manteuffel met zijne in den stormmarsch aanrukkende reserve aangetast en de vijand ook op dezen vleugel, nadat verscheiden verschansingen stormenderhand vermeesterd waren, geslagen en in de vesting terug geworpen. Orize troepen drongen tot Bellecroix en Borny tot onder het bereik der nieuw aangelegde forten door. li Heden morgen nam Z. M. de Koning het slagveld in oogenschouw en bezocht onze voorposten, die op hetzelve waren blijven staan om de wegvoering van onze en de Fransche gekwetsten te beschermen. » Van de hoogstgelegen punten was op den regter oever der Moezel niets meer van den vijand te bespeuren. Digte stofwolken aan de overzijde der rivier deden vermoeden dat de vijand afgetrokken was. ii Herny, 15 Augustus, 91/2 ure des avonds. De kleine vesting Marsal heeft zich, na korten tijd door het 2de Beyersche corps beschoten te zijn, overgegeven. Er zijn aldaar groote voorraden en 60 kanonnen gevonden." Berlyn , 17 Augustus Officiele militaire berigten uit Mundolsheim van Dingsdag 15 Augustus des avonds ten 10 ure melden: De bezetting van Strasburg hseft heden namiddag eenen uitval naar de zijde van Ostwald ondernomen en werd met verlies van manschappen en drie kanonnen teruggeslagen. Berlyn , 17 Augustus. De half-ofificiele Provinzial Correspondenz zegt ten aanzien van de uitzetting der Duitschers uit Frankrijk, dat voorloopig de noodzakelijkste ondersteuning verleend wordt, en voegt er bij: Afdoende maatregelen zullen nader genomen moeten worden. Ook de inbezitneming van de voormaals Duitsche provinciën van Frankrijk zal, naar het zich laat aanzien , de gelegenheid daartoe aanbieden. Keulen , 16 Augustus. Uit aanmerking van het overgroote aantal der uit Frankrijk verdreven Duitschors, is door de regering van den Noord-Duitschen bond verordend, dat alleen aan de behoeftige uitgedrevenen het noodige reisgeld verstrekt zal worden. Daar ook de als huisbewaarders in het Noord-Duitsche gezantschapshötel achtergebleven bedienden uit de stad gezet zijn, heeft de met de bescherming der Duitschers te Parys belaste Amerikaansche gezant het bedoelde hotel onder toezigt van eenige Amerikanen geplaatst. Stuttgart , 16 Augustus. De Würtembergische Staats-Anzeiger bevat hot volgende: Het Russische gezantschap te Weenen telegrapheert ten gevolge van eene aanvrage bij het Russische gezantschap te Parys: » Mijn ambtgenoot te Parys berigt, dat er geen besluit tot uitdrijving
genomen is; vreedzame Duitschers, die in Frankrijk wenschen te blijven, zijn daartoe gemagtigd". Parys , 16 Augustus. Yan regeringswege is de volgende depêche van den onderprefect van Verdun, van heden den 16den des morgens ten 6 ure, bekend gemaakt: » Er is geenerlei berigt van Metz. Gisteren den geheelen dag heeft men kanonvuur tusschen Metz en Verdun gehoord. Volgens het zeggen van aangekomen reizigers woedde sedert den morgen een groote veldslag. In het gevecht van den 14den zouden de Pruissen meer dan 40,000 man verloren hebben. Gisteren werd den geheelen morgen aan het uiteinde van mijn arrondissement, op 28 kilometers afstand van Verdun, gevochten. Op dat punt heeft men den vijand zuidwaarts zien terugtrekken. Wij geven deze berigten onder reserve." Parys, 16 Augustus. In het Wetgevend Ligchaam heeft de minister graaf Palikao in antwoord op eene interpellatie het volgende medegedeeld: » De Pruissen hebben afgezien van het ontwerp om de linie van retraite van het Fransche leger af te snijden en de vereeniging onzer legers te beletten. Volgens telegrammen, van de gendarmerie afkomstig maar niet officieel, waren de Pruissen na drie of vier elkander opvolgende gevechten naar den kant van Commercy teruggetrokken; zij hebben dus eene nederlaag geleden. De minister voegde erbij, dat het nieuwe leger, waarover het bevel aan den maarschalk Bazaine is toevertrouwd, en waarvan deze de eenige opperbevelhebber zal zijn, thans gereed is om het Ehijnleger te ondersteunen. Het Wetgevend Ligchaam heeft het door den heer Ferry voorgestelde wetsontwerp, waarbij de uitgediende manschappen der klassen van 1865 en 186fi in de mobile garde ingelijfd worden , met eenige wijziging aangenomen. De Kamer zal morgen weder eene zitting houden. Parys, 17 Augustus. Heden morgen is aan het ministerie van marine het volgende berigt, gedagteekend van gisteren avond ten 11 ure, aangeplakt : li Bij het ministerie van oorlog zijn berigten van het leger ontvangen, hetwelk zijne gecombineerde beweging voortzet na een schitterend gevecht op Zondag-avond. Gisteren trachtten twee vijandelijke divisien het op zijnen marsch te verontrusten doch werden teruggeslagen. De Keizer komt heden avond in het kamp van Chalons, waar aanzienlijke strijdkrachten georganiseerd worden." Parys , 17 Augustus. Het Journal Offlciel behelst geen nieuws. De Gaulois verhaalt dat gisteren bij het ministerie van oorlog belangrijke depêches zijn ontvangen , waarvan de geheimhouding door den maarschalk Bazaine is aanbevolen , maar die grond geven om zeer gunstige tijdingen te verwachten. Hetzelfde blad verkondigt dat de prins Frederik Karei eenen wapenstilstand govraagd heeft om de dooden te begraven , maar dat Bazaine dien geweigerd heeft. Florence , 16 Augustus. In de Kamer van Afgevaardigden heeft de minister Lanza gezegd : De gebeurtenissen hebben geene wijziging in onze gedragslijn gebragt, maar de dringende behoefte doen gevoelen aan het nemen van de noodige maatregelen ter verzekering van eene krachtige houding en ter wegneming van alle ongerustheid. Voorts moeten onze strijdkrachten vermeerderd worden ten einde in de binnenlandsche veiligheid te voorzien. Bij gevolg heeft de regering besloten nog twee ligtingen onder de wapenen te roepen. Wij vragen daartoe een crediet van 40 millioen, welke som de Nationale Bank zal verstrekken. Wij vragen tevens magtiging om den uitvoer van paarden te verbieden. New York, 15 Augustus. De admiraal Farragut is overleden.
---

