GELD EN VRIJHEID.
ii. Er zijn er, die den lijfsdwang in naani der vrijheid verdedigen, op dezelfde wijze als de democratie der zuidelijke staten van Amerika te werk ging ten aanzien der negerslaven. Men zegt; ,,De wet moet ieder kennen. Wanneer nu iemand eene transactie sluit of eene verbintenis aangaat, waarvan liij weet, dat zij, bij niet-rechttijdige vervulling, de gijzeling na zich sleept, sluit hij wetens en willens een contract, waarbij hij der tegenpartij ’t verlof geeft, zich in geval van niet-vervulling meester te maken van zijn, persoon. Waarom nu zou mén iemand verbieden, crediet te zoeken op zijn persoon? Een ander middel bezit hij niet. Waarom zou men hem van', dien laatsten steun berooven ? Dit ware een vergrijp tegen de vrijheid, welke men steeds hoog waardeerde bij de Germanen. Immers, reeds Tacitus verhaalt ons (Germania, cap. 24), dat onze voorvaderen, wanneer zij bij ’t dobbelspel have en goed hadden verloren, ten slotte ook hun persoon inzetten, en, zoo ’t geluk partij koos tegen hen, zich vrijwillig in slavernij begaven.” Aldus verdedigt men, in naam der vrijheid, de slavernij! Maar—dit verhaalt ons Tacitus uit zijn tijd. Vindt mén echter in ons met eene zoo keurige codificatie gezegend vaderland wel eene enkele bepaling, waarbij aan zulke dobbel-overeenkomsten kracht van wet wordt geschonken? Zelfs in de dagen van Tacitus schijnt dit niet ’t geval geweest. De staat is niet verplicht, de hand te bieden tot nakoming van iedere overeenkomst. Onzedelijke overeenkomsten te handhaven is zelfs in strijd met zijne roeping. En eene overeenkomst, waarbij een speler zijne vrijheid verpandt, behoort wel tot de meest-onzedelijken. Uit het oogpunt van recht en vrijheid valt de lijfsdwang dus moeilijk te verdedigen, zoo moeilijk, dat een talentvol rechtsgeleerde eerst onlangs mocht beweren: de lijfsdwang is in strijd met het hedendaagsche rechtsbegrip. Een ander argument is ’t crediet. Wij hebben dit punt reeds in vorige artikelen aangeroerd; wij willen er hier nogmaals eene korte beschouwing aan wijden. Niets vordert gebiedender de opheffing der gijzeling dan eene gezonde staathuishoudkunde, gebazeerd op een gezond crediet. ’t Crediet, dat alleen erlangd wordt met het oog op den lijfsdwang, is even luttel als betreurenswaardig, ’t Gezond crediet heeft geen grooter vijand. Alle bescherming is nadeelig, evenzeer voor ’t crediet, als voor handel en nijverheid. Wie vertrouwen verdient, kan zich dit verschaffen. Dikwijls hoort men hiertegen aanvoeren: „Ja, maar wanneer men nu niets heeft ?” Onder dit „niets” verstaat men gebrek aan kapitaal. Doch bij de vraag, of iemand crediet verdient, is niet alleen sprake van ’t werktuigelijk kapitaal buiten den mensch om, maar ook van ’t dynamisch kapitaal in den mensch, nl. vlijt, eerlijkheid, kennis en capaciteit. Dit laatste kapitaal, ’t welk bij den eenling alleen door ziekte en dood wordt bedreigd, kan zich door solidariteit allicht crediet waardig maken. Hij echter, die vermogen noch inkomsten, kennis noch talent, vlijt noch spaarzaamheid, arbeidskracht noch eerlijkheid bezit, die alleen drijft op zijne persoonlijkheid; die geene productie- maar
consumptie-machine voorstelt, derhalve een ten eenemale nutteloos voorwerp is, blijft met recht van alle crediet beroofd. De menschelijke wetgeving zou den grootsten misslag ter wereld begaan, zoo zij zulk een individu, wien de wijze wetten der natuur, iu ’t belang der maatschappij, van ’t crediet, dat hij zou misbruiken, hebben verstoken, op kunstmatige wijze, door tusschenkomst van ’t staatsgezag, crediet wilde openen. Zij zou aan domheid, onwetendheid, traagheid en verkwisting datgene schenken, wat alleen toekomt aan vlijt, talent, eerlijkheid en spaarzaamheid. Er bestaan overigens nog meer grieven tegen den lijfsdwang. Zij, die zich van dat „rechts” middel bedienen, passen het werkelijk toe als eene straf. Dit is echter ongeoorloofd. Eene bepaling uit het wetb. van koophandel mag niet misbruikt worden tot aanvulling van leemten in de strafwet. Als eene straf voor roekelooze of te kwader trouw handelende schuldenaren mag de lijfsdwang niet beschouwd worden. Straf treft hem, die de maatschappelijke orde heeft aangerand. Door het niet-nakomen eener privaat-rechtelijke verbintenis — die zich even als alle andere persoonlijke verbintenissen oplost in eene geldquaestie — wordt niet tegen de maatschappelijke orde, maar alleen tegen het bijzonder recht van een individu gezondigd. Voorts vergete men niet, dat de oplegging van straf nimmer mag worden afhankelijk gesteld van individuëele willekeur. Daardoor toch zou de straf in wraakoefening kunnen ontaarden. Eindelijk mag ook de strekking der straf niet zijn een bijzonder persoon voordeel te verschaffen, gelijk met den lijfsdwang ten behoeve der schuldeischers het geval is. De lijfsdwang wordt ten onzent ook verdedigd op grond van „zedelijke” noodzakelijkheid. Wanneer men geen middel meer bezit, om kwaadwilligen binnen de perken te houden, zullen deze hunne bezittingen aan het oog hunner schuldeischers onttrekken, en alle betalingen weigeren, zonder dat men hen daartoe kan dwingen. Men heeft hiertegen aangevoerd, dat ook de lijfsdwang een zwak en ontoereikend middel vormt tot bereiking van het doel der crediteuren ; dat hij zelden of nooit met vrucht wordt aangewend; dat de statistiek overtuigend aantoont, dat daardoor weinig zedelijks wordt bereikt. Daarenboven ligt het beoordeelen van het meer of min onzedelijke eener handeling niet binnen den kring van ’t recht; althans, dat motief mag niet tot toepassing van straf leiden. Is de strafwet door eenig schuldenaar aangerand, dan kome ’t openb. ministerie tusschenbeiden, en trede op voor de geschonden rechten der maatschappij. Zoo neen, dan blijft er niets over dan eene privaatschuld, en mag zoomin het uit het oogpunt der zedelijkheid meer of min geoorloofde der schuldoorzaak, als het vermoeden, dat de debiteur zich armer zou voordoen dan hij in werkelijkheid is, eene wijziging brengen iu het recht van verhaal des schuldeischers. Dezen is het, even als eiken anderen schuldeischer slechts te doen om ’t hem toekomende te erlangen. Hem past het niet door gestrenge behandeling van zijn schuldenaar „de geschonden zedewet” te wreken. ') Wij gelooven dus, dat de tijd gekomen is om tot afschaffing van den lijfsdwang wegens schulden over te gaan. Wel is waar zullen ten gevolge dier afschaffing velerlei veranderingen in het handelsleven ontstaan, en de overgangstijd zal niet zonder alle smarten verstrijken, noch voor den credietgever, noch voor den creditnemer. De kleine koopman en winkelier zal, wanneer hij bij den grossier niet langer ’t tot nu genoten vertrouwen mocht vinden, ’t gebrek aan handelscrediet moeten aanvullen door finantiëel crediet. Doch die overgangstijd zal niet lang duren, en eene betere erkenning van de onvervreemdbare reehten van den mensch, het toenemen der persoonlijke vrijheid, het fnuiken van bijzondere willekeur, het redden van ontelbare familiën uit de macht van haat en wraakzucht, in den vorm van geld; het volkomen gelijkstellen voor de wet van alle burgers, onverschillig of zij particulieren dan wel kooplieden zijn — al die voordeelen zullen ruimschoots opwegen tegen ’t verlies eener instelling, die, een „ontzachlijk misbruik” vormend, onrechtvaardig, onzedelijk, ondoeltreffend is en strijdig met ’t belang der maatschappij. 1) Prof. Asser, G. & Y. II.
---

BUITENLANDSCHE POLITIEK.
Ouderloozen en verstotelingen worden door de Engelsche liefdadigheid met goed gevolg naar Noord-Amerika overgebracht, om uit den armoedigen, ellendigen toestand, waarin zij in hun vaderland leven, te worden verlost. De Engelsche vrouwen, die zich met dit liefdewerk belasten, vergezellen dikwerf zelf de kinderen, die in de nieuwe wereld een flut is gaan zoeken, dat hen de oude wereld niet kan geven. Onder die vrouwen is miss Rye eene der ijverigsten. Nog onlangs heeft zij 70 kinderen overgebracht, naar „’t Western-Home,” aan de Niagra, door Engelsche mildheid gesticht. Van die 70 kinderen, in October onder haar geleide naar Amerika vertrokken, is er thans geen enkel meer zonder betrekking. Zij heeft reeds weder meer dan 100 aanvragen van familiën, welke gaarne deze kinderen bij zich willen opnemen. De verouderde begrippen van afstand en onherbergzaamheid verdwijnen in ’t verleden. De gemeenschap tusschen de aardbewoners kent bijkans geene hinderpalen meer; de electriciteil snelt het zonnelicht vooruit, en tijdingen, welke uit het middelpunt van Azië ’s middags te twaalf uren worden verzonden, komen reeds twee uren vóór den middag te Londen aan. Alle werelddeelen zijn met elkander in onmiddellijke gemeenschap gebracht. Noch godsdienst noch staatkunde zijn voor die gemeenschap langer een hinderpaal. Van Teheran, den eindpaal der Britsche heerschappij in Indië naar Londen, en van daar naar de verst-verwijderde havens aan de stille Zuidzee, loopt eene onafgebroken telegraaf-gemeenschap Spoorwegen worden niet alleen in Europa en Amerika, maar ook in Australië en Azië aangelegd, met verbazende snelheid. In Japan zullen weldra de nieuwe en de oude hoofdstad, Yeddo en Osaka, door een 300 mijlen langen spoorweg verbonden zijn, en zijtakken van Yeddo naar Yokohama en van Osaka naar Tsuruga, langs het Biwameer loopende, zullen de geheele westkust met de lioofdstederi verbinden. Yooral de laatste weg zal voor den Europee schen handel groote voordeelen afwerpen. De rijstschuren en groote, rijstproduceerende districten zullen daardoor ter beschikking der nijvere bevolking komen. Al deze werken worden door ’t Japansch gouvernement toevertrouwd aan Engelsche ingenieurs. De heer Edward Morel, die zich in Australië als spoorwegbouwer gunstig heeft doen kennen, is thans naar Japan gekomen, om ook daar het werk te besturen. Yoorloopig zal 1,000,000 £ worden beschikbaar gesteld door Engelsche kapitalisten, die tot waarborg voor rente en aflossing, behalve de opbrengsten, uit den weg voorvloeiende, de in- en uitvoerrechten, welke de Japansche havens doen ontstaan, bedongen hebben, en het werk in minstens drie en hoogstens vijf jaren moeten gereed maken. De buitenlandsche spoorweg-maatschappijen beginnen dan ook meer en meer eene gewichtige rol te spelen, niet alleen in de economische, maar ook in de politieke verhoudingen der volken. Zoo schrijft men ons uit Amerika, dat de laatste uitspraak van ’t hoogst gerechtshof, bepalende dat alle, sedert de Legal-Tender act van 22 Februari 1862, in Amerika gesloten overeenkomsten in goud moeten betaald worden, het misnoegen der spoorweg-maatschappijen in Pennsylvanië heeft opgewekt. Die maatschappijen waren nl. gewoon geworden, hare betalingen in papier te doen, en
nu zouden zij door de uitspraak van ’t hoog-gerechtshof verplicht zijn, voortaan de rente in goud te betalen. Hoe gunstig ook die uitspraak heeft gewerkt op ’t openbaar crediet der Amerikaansche Unie, de directiën der spoorweg-maatschappijen achten die uitspraak onverbindend, en hebben de commissarissen der openbare schuld van den Pennsylvanischen staat bewogen, tegen die uitspraak in verzet te komen. De spoorweg-maatschappijen zonden bovendien een agent naar Washington, om daar hare aanspraak te doen gelden. Nu had het hof die uitspraak gedaan, terwijl twee van de negen rechters ziek waren, en dus twee plaatsen onbezet. Yan de vijf overigen stemden drie vóór en twee tegen de betaling in goud. Wanneer men er nu in slagen kon, de twee onbezette plaatsen te doen innemen door met de spoorweg-maatschappijen eensgezinde rechters, was reeds veel gewonnen. Dit moet thans werkelijk geschied zijn. Althans, het opperst gerechtshof der Amerikaansche unie heeft besloten, de uitspraak op nieuw te onderzoeken. Het zal te bezien zijn, of er onder de negen hoogste rechters in Amerika althans geen vijf onomkoopbaar zullen wezen.
---

FRANKRIJK.
BUITENLAND.
De Gazette des Tribunaux meldt het volgende: «De missen zijn in Erankrijk een voorwerp van handel geworden, als ieder ander. De abt Piquand vraagt van den heer Dousset de betaling van 13,050 frs. voor 2175 exemplaren van een godsdienstig werk, die hij aan hem heeft verkocht, behalve 1,784 frs. voor gravures. De heer Dousset antwoordt dat eene som van 14,500 frs. met den heer Piquand is verrekend, door de opdracht van onderscheidene missen aan andere geestelijken, ter verlichting van gen. heer, bezorgd door den heer Dousset, en dat hij dus piet meer heeft te betalen dan 334 frs. De abt neemt die bewering niet aan, omdat de geestelijken meer missen op zich hebben genomen dan zij af kunnen, en hij wil dus die geestelijken van de op zich genomen verplichting ontslaan, om liever het geld van den heer Dousset te ontvangen. De rechtbank van koophandel te Parijs heeft, pa de pleidooien te hebben gehoord van de advocaten der twee partijen, den heer Dousset in het gelijk gesteld, omdat door den heer Piquand de overdracht der missen Op zijn eigen risico was aangenomen. De heer D. heeft dus nog te betalen 334 frs. Een fraaie bijdrage voor de kennis en waardeering der katholieke kerk van onzen tijd!” In de Correspondance-Ravas, die onder den rechtstreekschen invloed van het min. van binn. zaken wordt geschreven, leest men : „Onder de volksafgevaardigden was heden (Woensdag), vóór de opening der zitting van het Wetgevend Lichaam, sprake van de aftreding van den minister van finantiën, den heer Buffet (die gezegd wordt onoverkomelijke bedenkingen te hebben tegen het raadplegen der natie over de nieuwe constitutie.) Insgelijks was er sprake van het voornemen, hetwelk bij het gouv. zou bestaan, om den tekst van het volksbesluit aan de beoordeeling van het Wetg. Lich. te onderwerpen, nadat de senaat daaromtrent tot eene beslissing zou zijn gekomen.”
---

ENGELAND.
De regeering heeft in het Lagerhuis aangekondigd, dat zij voorstellen zal, de Engelsche steedjes Bridgwater en Beverley, tot straf voor de veilheid hunner stemgerechtigde bevolking, vervallen te verklaren van hun aloud recht om een eigen afgevaardigde voor het Lagerhuis te verkiezen. Het was uit het gerechtelijk onderzoek omtrent de jongste verkiezingen weder gebleken, dat de bevolking dier plaatsen het stemrecht als eene koopwaar pleegt te beschouwen, en dat omkooping er een ingekankerd en schier algemeen kwaad is. T"» • • 1 • i 11_.a.11* — 1 J 1 TA QdQ
Bij de jongste volkstelling had Beverley 10,868 en Bridgwater 11,320 inwoners. Wanneer deze plaatsen toe gevoegd zijn aan de lijst van landsteedjes, die hunnt eigene vertegenwoordiging in het Lagerhuis hebben verloren, zullen er twee plaatsen in die vergadering beschikbaar worden voor volkrijke en bloeiende plaatsen, die thans ongenoegzaam vertegenwoordigd zijn. Aan welke
plaatsen de regeering dat voordeel toedenkt is nog niet gebleken. Geheel Sutton-Bridge (Engeland) is in opschudding gebracht door de ontdekking, op de volgende wijze, van drie moorden. Zekere Trufitt, die tot de harmonie der kapel van Wesleyens behoorde, onderhield met een ander lid van die kapel, jufvr. Burridge, zeer intieme relatiën, en nog onlangs werd hij tot 23 schillings boete veroordeeld, wegens het met geweld binnentreden van het huis dier vrouw. Daardoor opgewonden, liep hij naar het politiebureau en verklaarde, dat hij reeds zeven jaren lang geregelde bezoeken bij die vrouw aflegde, maar in den laatsten tijd daarin gedwarsboomd was door zekeren Richardson. Hij verhaalde verder, dat jufvrouw Burridge drie kinderen had gehad, die heimelijk waren gedood en begraven. Onder belofte, dat zij nimmer een anderen man zou liefhebben, had zij hem gesmeekt de kinderen te begraven in den tuin, waar, bij nader onderzoek, een lijkje werd gevonden. Van de beide andere wist hij de plaats niet goed meer op te geven. Elihu Burrit, die onlangs in zijn Olijfblad, het meetkunstig voorstel opgaf: te berekenen hoe hoog de pyramide zou zijn, die het geld vertegenwoordigt, dat Engeland voor zijne defensie uitgeeft, berekent thans hoeveel er aan papier, inkt, zet- en drukkosten wordt verkwist voor het schrijven van de overtollige u in de Engelsche woorden, die op our uitgaan. De Amerikanen schrijven den Latijnschen uitgang or: de Engelschen maken er, in overeenstemming met het Fransche eur, ovr van. Deden zij dit niet, dan zou er jaarlijks 10,000 £ bespaard worden.
---

Advertentie
BERICHT.
Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden.
---

