De Volkssouvereiniteit in de Vereenigde Staten
EN de Alleenheerschappij in Rusland. ii. (Vervolg van no. 286). In Amerika ziet men het helderder dan ergens elders: de roem is ten eenemale van nature veranderd. .Niet de man van den oorlog is langer een held, maar de man van den arbeid. Aanschouw den Russischen soldaat, aan den voet van den Caucasüs kampeerend. Hoe leeft en beweegt hij zich? Lijdend, werkeloos, een streep in de lijn, de een als de ander geknipt, allen gehuld in dezelfde liverij. Wel beweegt hij zich, maar als door eene onzichtbare veer bewogen, op een teeken, eene beweging, een bevel, een knoetslag. Dag op dag stapt hij van de kazerne naar de parade, en keert met eenvormigen pas van de parade naar de kazerne terug. Hij weet te dooden en te sterven, ziedaar alles. En waarom? Omdat hij een baionet heeft op zijn geweer, en omdat zoo’n bsiouet toch tot iets moet dienen. Men begrijpt, dat de soldaat naar veldslagen hunkert, want alleen in ’t vuur begint hij te onderstellen, dat er een levend wezen in hem huist. De dood is voor hem eene uitspanning. Hij sterft verheugd, om de eentonigheid van zijn bestaan te breken. En wat blijft er op aarde over van zijn levenstocht, na dien regen van lood, welken de geschiedenis een „veldslag” noemt? Een reuk van verbrande kruiddoozen en een handvol mest om onder de aarde te werken. Misschien ook zal ’t gezin van den landman, wanneer ’t het graan weliger ziet ópschieten ter plaatse, waar dat vleeschelijk standbeeld is gevallen, het volgend jaar nog weten, dat hij heeft geleefd. Doch welke dienst heeft hij der beschaving bewezen? Welken rijkdom heeft hij der menschheid geschapen? De herinnering aan welk werk voert hij mede naar eene andere wereld ? Welke struik, door zijne hand geplant, geurt er op zijn laatste pad, om getuigenis afteleggen van zijn nut, van zijn belang voor het nageslacht? Drie-honderd vijf-en-zestig malen ’sjaars heeft hij de gesp van zijn riem gepoetst, en, bij slot van rekening, den keizer „aller Russen” een rotsblok helpen veroveren. De gewonde jakhals zoekt met weigerende schreden het struikgewas op om te sterven. Ook hij was moedig op een gegeven tijdstip. Van het oogenblik dat deze soort van moed eene verdienste wordt, vraag ik voor hem de voorkeur.
Neen! De held schittert niet langer op het slagveld. Hij schuilt onder de kiel van den pionier, die met de bijl in de hand zich een pad slaat door een warnet van planten en boomen; die leven wekt, waar het niet sluimerde; die de gedachte voert waar het stilzwijgen huisde; die de roos plant waar ’t vergift tierde; die het zaad uitstrooit, waar de slang en de adder krielden; die, door zich zelven te verrijken, de wereld verrijkt; die de handelsproducten en handelswegen vermenigvuldigt; die zichzelven vertienvoudigt in den snellen overgang van den wieg naar ’t graf; die van den ochtend tot den avond arbeidt, zonder ooit het zweet op zijn aangezicht den tijd te gunnen om te clroogen, en die, eindelijk, van werk tot werk, den mensch tot het maximum zijner kracht verheft. Wie of wat heeft dit wonder gewrocht?... De vrijheid. De vrijheid, die beweegkracht der ziel, welke den wil staalt, en door dien wil tot daden uitlokt. Een vrij mensch is zóóveel malen vermenigvuldigd als hij werkplaatsen geopend ziet voor zijn oog. Hij kan al wat hij wil, en alles en altijd door zijn eigen wil. Zijne persoonlijke waarde is de eenige maatstaf zijner bestemming. Hij rekent alleen met God en zijn recht. Ook hij is koning. Want een koning, in de hoogste beteekenis des woords,
is alleen de vrijste man zijns rijks — zoo hij althans niet de grootste slaaf is ! Beurtelings werkman, burger, landbouwer, bankier, kiezer en gekozene, bestuurd en besturend, rechter en justiciabel, priester en geloovige, leeft de Amerikaan verscheiden levens, die allen op elkander in- en terugwerken, even als de metaallagen in de Yoltaische zuil. Om dezelfde reden als snelheid snelheid opwekt, wekt het leven leven op. Het vrijste volk is terzelfder tijd, omdat ’t het vrijst is, het levendigst, en omdat ’t het levendigst is, het verstandigst, doordión de rijkdom in voortbrenging omgezet leven is, en ’t in voortbrenging omgezet leven een leven, ontheven van den plicht om eene tweede maal voorttebrengen, en alzoo door vrijen tijd tot verstandelijke ontwikkeling in staat. De wijsbegeerte mag derhalve vrijmoedig deze natuurwet stellen: de welvaart van een volk staat in rede tot zijne vrijheid, en zijne geestontwikkeling in rede tot zijne welvaart. Doch het Amerikaansche volk, die roemrijke parvenu, voltooit op dit oogenblik een nog grootscher werk dan de overwinning van een werelddeel met de ploeg. Het lost voor de geheele menschheid, door zijne eigen ervaring, ’t zoo vaak hervatte, zoo vaak verdaagde raadsel der democratie op. Het geeft ieder Amerikaan een gelijk recht op onderwijs en op de keuze der regeeringspersonen. Het zegt tot een ieder: „Denk wat gij wilt en spreek het met de meest-volkomen veiligheid uit zooals het u behaagt. Spreek het uit tot ieder voorbijganger, om hem te overtuigen, zoo gij de waarheid dient, om door hem overtuigd te worden, zoo gij dwaalt. Geloof wat gij wilt, want God heeft den mensch zijn geweten geschonken, om zijn levenden tabernakel te zijn, en geene hand van buiten mag, zonder uwe toestemming, de deur van dien tabernakel openen. Kortom, gij bezit alle mogelijke vrijheid: de vrijheid om te gaan, om te komen, om te aanbidden, om te spreken, om u te vereenigen, om u met uws gelijken te verbinden, zonder eenigen band of beperking.”
---

BUITENLANDSCHE POLITIEK.
De heer Ollivier begint meer en meer in eene moeielijke stelling te geraken. Losgelaten door hen, wier belangen hij eens met zooveel warmte bepleitte, doolt hij meer en meer af van zijne oorspronkelijke baan, en bij de bereidvaardigheid der rechterzijde om hem als een dwalend, berouwhebbend zondaar optenemen, heeft Ollivier al zijne geestkracht noodig om niet te bezwijken. Het Journal des Débats doet dit opmerken. Het wraakt de pogingen der rechterzijde en van het rechter-centrum, en spreekt het vertrouwen uit, dat de kleine plagerijen der //geëxalteerde” partij den grootzegelbewaarder niet ontmoedigen zullen, voorttegaan op den ingeslagen weg van kalme, geleidelijke hervormingen. De heer de Laboulaye, door eene combinatie van vreemde personen belet, zijne voordrachten te vervolgen, heeft dezer dagen van zijne leerlingen en oud-leerlingen een open brief ontvangen, waarin zij hunne instemming met zijn gedrag betuigen en alle medeplichtigheid aan ’t gepleegde schandaal van zich wijzen. De heer de Laboulaye heeft dit schrijven met innig Welgevallen ontvangen, en eveneens geantwoord door een open brief, waarin bij de overtuiging uitspreekt, dat eens de dag zal aanbreken, waarop hem volle recht zal wedervaren; en dat hij, sterk door ’t besef, dat althans zijne leerlingen hem niet miskennen, dien dag zonder vreeze wacht. Opmerkelijk zijn in dit schrijven de volgende woorden: „De democratie is de regeering des volks door het volk zelven en niet van het volk, door afgevaardigden, die alles terugbrengen tot hunne kleingeestige eerzucht of vooroordeelen. In Zwitserland en in Amerika is de ratificatie der constitutiën en van de meest belangrijke wetten door het volk als in de zeden dóórgedrongen. Dat is een groot element van gerustheid. Ook wij zullen daartoe komen. Mijne eenige fout is mijn tijd vooruit te zijn geweest.”
Volgens berichten, te St. Petersburg ontvangen, is in Mongolië een geweldige rebellie uitgebarsten. Terwijl in China opstand op opstand volgde, de provincie Junnan zich constitueerde als zelfstandig mahomedaansch rijk, onder den naam van Tali, en ook Kaschgar zijne onafhankelijkheid herwon onder Jacob Kuschbegi, bleef Mongolië kalm. Thans echter gist het er geweldig, en reeds zijn de Pussen met militaire macht tusschenbeiden getreden. ’t Journal de St. Petersbourg zegt, bij ’t vermelden van dit feit: //Men wil, dat de opstandelingen zich in de nabijheid der stad Urga bevinden. Nu is Urga voor ons van groot gewicht, daar wij er een consulaat hebben gevestigd, en goederen van aanzienlijke waarde er zijn opgestapeld. Van daar dat onze naburige regeering onmiddellijk eene afdeeling kozakken naar de bedreigde plaats zond. Men weet nog niet, of de tegenwoordige revolutie een deel uitmaakt van den ververbreiden, welgeorganiseerden opstand, die reeds eenige jaren in het zuiden van China heerscht, dan wel, of men haar te beschouwen hebbe als eene voortzetting van den opstand, in ’t vorig jaar, van de Silgonen in westelijk China, ofwel als eene alleenstaande poging der Mongolen. In elk geval heeft een opstand in Mongolië voor Eusland eene groote beteekenis, daar hij onzen handel met zuidelijk China zeer bemoeilijken, zoo niet totaal onmogelijk maken kan.” Uit verschillende punten van Italië onvangt men nog steeds berichten omtrent voorvallen, die betrekking schijnen te hebben op de miniatuur-revolutie, welke men er heeft beproefd, en die zich enkel door alleenstaande, bespottelijke aanslagen en ondernemingen kenmerkte. Eene bende van zestig personen, welke zich bij Luca vertoonde, heeft zich, op de eerste verschijning der troepen, verspreid. Te Pisa is eene andere bende, die de spoorrichels wilde opbreken, door de beambten verjaagd. Talrijke inhechtenisnemingen hebben dezer dagen te Livorno plaats gehad onder de oude Garibaldisten. Men beweert daardoor geschriften in handen te hebben gekregen, waaruit een groote Mazzinistische samenzwering blijkt. De Porte schijnt ten eenemale te willen breken met de oude traditiën haver staatkunde omtrent de niet-muselmansche godsdienst-gemeenten. Zij wil dat elk christen, orthodox, protestant of katholiek, zijne eeredienst vrijelijk naar zijne eigen opvatting kunne uitoefenen. Na het goed recht der afgescheiden Armeniërs te hebben gehandhaafd, legt zij dezelfde onpartijdigheid aan den dag tegenover den Griekschen patriarch, die de onafhankelijkheid der Bulgaarsche kerk bedreigde. De patriarch, die bij verschillende gelegenheden met heftigheid geprotesteerd heeft tegen de daden der Turksche regeering, heeft Konstantinopel verlaten en zich in ballingschap moeten begeven naar de kleine stad Chalchis. In Canada hebben de Fenians den strijd nog niet opgegeven, in weerwil van den krachtigen steun, disn de Amerikanen de autoriteiten thans verleenen. Blijkens een telegram uit Toronto, heeft den oden dezer eene bende van ongeveer honderd dier avonturiers, komende van Chicago, zich weer op de grenzen vertoond. De aanwezigheid der Canadasche en Amerikaansche krijgsmacht echter noodzaakte hen, het hazenpad te kiezen.
---

FRANKRIJK.
BUITENLAND.
Meer dan tweehonderd bunders van het prachtig bosch van Eontainebleau zijn gedurende de Pinksterdagen eene prooi der vlammen geworden. De boschbrand is ontstaan in de dennen op het plateau //Jean de Paris,” op 5 a 6 kilometers afstands van Eontainebleau en 1 kilometer van Barbizon gelegen, en van waar men een prachtig uitzicht heeft op de z/gorges d’Apremont.” De boschwachters, bijgestaan door de inwoners van Barbizon en de talrijke aldaar verblijf houdende schilders, hebben bet onmogelijke gedaan om den brand te stuiten, door afgraving van het terrein. De harde noordewind werkte hunne pogingen echter sterk tegen en eerst toen een paar honderd man van het garnizoen van Eontainebleau en Melun te hulp waren gekomen, slaagde men er in, den brand af te sluiten.
Naar de verzekering van eenige Parijsche dagbladen, is het ontwerp eenër nieuwe kieswet reeds gereed en bij den ministerraad in onderzoek. De hr. Maurice Richard, minister van schoone kunsten in Frankrijk, heeft bepaald, dat ieder doek of paneel, waaraan op de jaarlijksche tentoonstelling van schoone kunsten de onderscheiding eener belooning te beurt valt, door de regeering zal worden aangekocht. Ook de bekroonde beeldhouwwerken zullen in dit voorrecht deelen. Voorts behoudt zich de minister voor, nog die werken aan te koopen, die hem toeschijnen van een buitengewoon belang voor de kunst te zijn en wier vervaardigers buiten mededinging zijn gebleven. Voorzeker heeft de staat zich door dezen maatregel weer eene groote finantiëele zorg op de schouders geschoven, maar het kan niet missen, of hij zal voor den bloei der schoone. kunsten de zegenrijkste gevolgen hebben. Men verhaalt, dat de bekende schrijver Emile de Girardin zijn dagblad la Liberté heeft verkocht voor den prijs van een millioen, contant, aan eenige heeren, waaronder ook zijn neef Detroyat zich bevindt. Van redactie veranderende, zou de Liberté ook geheel en al van politiek veranderen en weder gunstig voor het ministerie worden. Deze verandering zou over eenigen tijd aangekondigd worden door een ingezonden brief van de Girardin, inhoudende dat hij van de politiek afziet. Men zegt, dat de Liberté wellicht niet eer van kleur zal veranderen, en dat dus de Girardin niet eer de directie van het dagblad zal laten varen, vóórdat zijne benoeming tot senator in het Staatsblad verschijnt. Want ondanks het afraden van zijne partijgenoten, zou hij toch besloten hebben, de hem aangeboden senatoriale waardigheid aan te nemen. Zijne partijgenoten moeten zeer verstoord wezen over zijn Voornemen, om zich tot senator te laten benoemen. De keizerin heeft op het eerste bericht van den onlangs uitgebarsten vreeselijken brand te Constantinopel 10,000 fr. gezonden uit hare particuliere kas, om den eersten nood van de slachtoffers te lenigen. De minister van buitenlandsche zaken heeft dit schoone voorbeeld van zijne//souvereine” gevolgd, door ’t zenden van de belangrijke som van 5000 fr.
---

BELGIE.
Bij een koninklijk besluit van 3 Juni is aan een particulier concessie verleend tot het aanleggen en exploiteeren van een spoorweg van Dendermonde over Hamme en Waesmunster tot aan de geconcessioneerde lijn van Mechelen naar de Nederlandsche grenzen, met bepaling, dat hij voor zijne exploitatie gebruik zal mogen maken van een deel der bestaande linie Dender-en-Waes, tegen betaling eener nader te bepalen schadevergoeding. Onder de gronden voor dit besluit wordt in den aanhef opgegeven: «Dat er geene tweede lijn in dezelfde richting als eene bestaande lijn aangelegd dient te worden, waar eene enkele lijn toereikend is; dat aan een anderen kant onderlinge aansluiting tot het wezen der spoorwegen behoort, en dat zij elkander wederkeerig, des noodig, recht tot het rijden over de wederzijdsche lijnen behooren toetestaan, zijnde dit een beginsel, hetwelk door de wet van 28 Mei 1856 is bekrachtigd en als reeds geldig is erkend, daar zij zich heeft bepaald tot het stellen van regelen voor de toepassing van dat beginsel.”
---

ENGELAND.
Een aantal //halszaken” zal in de Junizitting van het centraal crimineel gerechtshof te Londen worden behandeld. Daaronder behooren die van Walter Miller, beschuldigd van het vermoorden van den ex-predikant Heulin en zijn huishoudster, en van den jongen Redhead, die eenige dagen geleden zijn stiefmoeder heeft doodgeschoten. Eergisteren werd de aanklacht tegen Alfred 'White, beschuldigd van poging tot moord op het parlementslid Buxton, behandeld. Volgens de verklaring van den heer Gibson, geneesheer der gevangenis Newgate, is de beschuldigde waanzinnig, zoodat hij voorshands in een verbeterhuis wordt opgesloten. De aanklacht tegen Bark eü Boulton, de heeren in dameskleeren, zou gisteren bij de
groote jury inkomen. Men verwacht de behandeling dief zaak evenwel eerst in de zitting van Juli. Het proces zal geleid worden door den attorney-general.
De Observer deelt mede, dat sir Charles Mordaunt voornemens is bij het Hoogerhuis in hooger beroep te komen i van de beslissing, door het hof van echtscheidingen genomen, ten einde te beproeven, of hij kan verkrijgen, dat i zijne klacht tegen lady Mordaunt worde gehoord. Sedert ettelijke weken wordt in commerciëele kringen veel gesproken over een proces, waarin de directeuren : de zeeverzekering-maatschappij Monarch gewikkeld zijn. Zij worden beschuldigd van bedriegelijke behandelingen. Nog is dit proces niet ten einde, of er is weder eene rechtsvervolging ingesteld tegen de Manchestcr-Insuranceand-Banking Company (United). De directeur wordt beschuldigd, het publiek door een valsch prospectus te hebben misleid. De fabrieksarbeidsters van de heeren Normand en Co. te Dysart (Schotland) hebben haar werk gestaakt, en schijnen vast besloten, niets te doen, voordat haar verzoek om hooger loon is ingewilligd. Eene vrouw, Drumond, is de drijfster en betoogt aan de anderen, hoe laf het zou zijn om niet vol te houden.
---

