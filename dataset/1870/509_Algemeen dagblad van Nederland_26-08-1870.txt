Wat zal er in Frankrijk gebeuren?
Sedert honderd jaren zijn de regeeringen van Frankrijk door ’t volk ingesteld, toegejuicht of weggezonden, terwijl ’t ongemotiveerd vertrouwen bij de instelling dier regeeringen even belachelijk was als de beschuldiging van verraad en misdaad bij de wegzending. Is ’t dan ook nu niet onzinnig en lafhartig, alleen den keizer te beschuldigen, nadat ’t volk ’t gedurende twintig jaren veel gemakkelijker vond, hem alleen den last der regeering te doen torschen dan behoorlijk controle te houden over zijne daden? Heeft dat volk zich niets te verwijten, nu ’t, wakker geschud uit de dommeling, waarin ’t geraakt was, ziet aan welken afgrond ’t is gebracht door ’t verzuimen der staatsburgerlijke plichten, welke een volk groot moeten maken? Men zegt, dat Napoleon, toen hij in ’t kamp van Chalons kwam, door de soldaten is uitgefloten. Maar is dan ’t Fransche volk inderdaad zóó diep gezonken, dat ’t daarom den keizer zou veroordeelen? Hebben niet diezelfde soldaten nog geene maand geleden den man, dien ze thans durfden uitjouwen, tot in de wolken verheven? Zijn dat de bevoegde rechters om den keizer te beoordeelen ? Het keizerrijk zelf echter is een stelsel, waartegen ’t volk met onvermoeide kracht heeft geworsteld, omdat ’t slechts eene andere toepassing was der absolute monarchie van Lodewijk XIV. Napoleon heeft beproefd, dat stelsel te doen wortel schieten, door de geregeerden zelf de keus der regeerders in handen te geven. Daarbij heeft hij zijne macht gebezigd, om, onder den schijn dat hij de volkssouvereiniteit erkende, de absolute monarchie te vestigen. Daarin staat hij op gelijke lijn met de republiekeinen van 1848, welke, evenzeer als hij, beproefden de democratie te bestrijden, door haar in staatsalmacht een systeem optedringen, berekend om de democratie ten val te brengen. In stede van, met open vizier, de democratie te bestrijden en haar, zoolang men ’t parlementarisme of ’t absolutisme als regeeringsbeginsel verkiest, ’t voornaamste wapen te onthouden, heeft men haar valsch-vleiend ’t algemeen stemrecht geschonken. De volksmannen, die in 1848 aandeel aan de regeering kregen, hebben daarvan gebruik gemaakt, om de macht der republiek te vernietigen, evenzeer als 01livier thans door ’tplebiscit de macht van ’t keizerrijk en van ’t volk, zonder te weten wat hij deed, heeft ondermijnd. Blijkbaar hebben thans weder die volksmannen in Frankrijk den boventoon.... Alleen door een wonder zou het keizerrijk nog eenigen tijd staande kunnen blijven. Het is veroordeeld in de opinie der massa, en er zal weinig kracht noodig zijn om ’t omver te werpen. Zonder beweging zal ’t zijn natuurlijken dood sterven, en Frankrijk weder eenigen tijd aan zich zelven overlaten. Het volk, beklemd tusschen revolutie en vreemde overheersching, zal dan wellicht een zestiende grondwet voegen bij de vijftien, die het sedert 1789 ontving. Het zal er echter niet beter door samengesteld, niet staatkundig vrijer, niet maatschappelijk welvarender door worden. Terwijl de keizer en de keizerin verdwijnen, zonder dat men hun vertrek opmerkt; terwijl de keizer als een oud, verlaten wrak van Metz naar Chalons en van Chalons naar Ueims dobbert; terwijl men hem ’t opperbevel over ’t leger ontneemt, en de hartader des lands, Parijs, voor hem gesloten blijft, omdat een ander er bevel voert, omhelzen de oude imperialisten Gambetta en bewegen hem om met de vurige orleanisten en katholieken, Thiers en Jules Favre, de republiek voortebereiden. Zoo dat gebeurt, zal ’t er echter niet beter op worden. Frankrijk is evenmin als eenig ander land van Europa in staat, de republiek intevoeren. Men vestigt niet op één dag eene geheel nieuwe orde van zaken. Dezelfde dwalingen, dezelfde misbruiken, dezelfde onbestendigheid in staat en maatschappij, dezelfde dobbering tusschen gewapenden vrede en openbaren oorlog, in één woord, de staalsalmacht in strijd met binnenlandsche ellende en buitenlandschen naijver, zullen blijven bestaan. Lichtzinnig als altoos, als in 1815, in 1830 en in 1848, zal ’t volk het rad der fortuin eene geheele omwenteling zien volbrengen en zich desniettemin vroolijk maken als voorheen. De organen der publieke opinie, die tot nu toe ’t keizerrijk dienden, en thans reeds traits d'esprih zoeken om ’t te vernederen, zullen dan met denzelfden ijver den nieuwen staatsvorm dienen. Mei:
zal den mond vol hebben over volkssouvereiniteit, maar met zelfkennis of met zelfregeering zich evenmin bezighouden als voorheen. Toch is de maatschappij in hare ontwikkeling niet te stuiten, al worden ook honderdduizenden ter slachtbank geleid. Naarmate de staat minder zijne roeping begrijpt, wordt ook de eerbied des volks voor de regeering minder; naarmate ’t volk in beschaving en welvaart toeneemt, wordt ook ’t regeeren moeilijker en treedt ’t besturen op den voorgrond. Een volk dat, als ’t Fransche, thans eene regeering bezit, niet in staat de macht in handen te houden, af de openbare orde te verzekeren, vervalt noodzakelijk tot regeeringloosheid. Het is daaruit alleen te redden door militaire dictatuur of door burgerlijke deugden. Slechts door de laatsten kan men ’t voortbrengend vermogen, de verbetering van den arbeid en de gerechtigheid voor alle burgers erlangen. Te midden van ’t wapengekletter echter denkt ’t volk gewoonlijk meer aan militaire dan aan burgerlijke deugden. Het steunt blindelings hen, die de krijgshaftigheid zoeken te verhoogen en de geestdrift aanblazen. Zal ook nu niet ’t Fransche volk vergeten, dat ’t niet de Duitschers waren, die ’t in den oorlog wikkelden? Zullen niet diezelfde lieden, welke ’t volk den oorlog op den hals haalden, om hunne bijzondere oogmerken des te beter te bereiken, méér gehoor vinden dan de vrienden des vredes en der beschaving? De republiek van 1789 ging onder in ’t wapengeschreeuw van 1791 en 1792, en de opgewekte wraaklust, om de geleden nederlagen te wreken, sleepte geheel Europa mede in eene onophoudelijke oorlogs-beweging, die ruim twintig „jaren alle maatschappelijke ontwikkeling verstoorde. Zóóver is ’t met Frankrijk nog niet gekomen, dat men ’t zijne onafhankelijkheid zal ontnemen. Maar heeft ’t die herwonnen, en vergeet ’t, wat het verschuldigd is aan zich zelven, om de herstelling der republiek te beproeven op de wijze als het tweede keizerrijk de restauratie van ’t eerste beproefde, dan voorzeker gaat Frankrijk eene sombere toekomst te gemoet, en is slechts tijdelijke vrede in Frankrijk, geen maatschappelijke orde voor Europa te verwachten, als de vrucht van dezen oorlog.
---

BUITENLANDSCHE POLITIEK.
Terwijl ia Duitschland de landstorm opgeroepen wordt, wapent men in Frankrijk de mobiele garde. Ontzaggelijke offers worden van de beide volken gevorderd, terwijl ’t uitzicht op ’t spoedig einde van den oorlog minder wordt. Alle berichten komen daarin overeen, dat deze oorlog in moorddadige uitwerkselen alle vorigen achter zich laat. Uit Bochefort deelt men aan de Indépendance Beige mede, dat 600,000 kilogrammen ongebluschten kalk naar Metz zijn gezonden, om er de belegeraars afbreuk mee te doen. Van de Luxemburgsche grenzen komen berichten, die de afgrijselijke gevolgen der jongste veldslagen steeds méér in ’t licht stellen. Alle grensdorpen zijn opgevuld met Fransche vluchtelingen, die, beroofd van haven en goed, met onmiskenbare blijken van sympathie door de bewoners der dorpen verzorgd worden. De Belgische troepen concentreeren zich meer en meer langs de grenzen van Frankrijk. Belgisch-Luxemburg en Namen hebben aanzienlijke versterkingen ontvangen. — De bevolking van Parijs begint intezien, dat het van ’t hoogste belang is, dat men zijn ongeduld bedwingt, wanneer er geen tijdingen komen. Het verwacht van de groote strategische bekwaamheden der Fransche legerhoofden, dat zij het Duitsche leger zullen afmatten. Niet alleen de Parijzenaars verwachten dien toeleg; ook de bevolking van Berlijn schijnt te dien aanzien niet gerust. Men beklaagt zich over den stilstand, die op de laatste overwinningen gevolgd is. De Augsburger Zeitung laat zich volgens ’t Journal des D él als aldus uit: „Onder ’t eerste keizerrijk heeft ’t de Franschen weinig gebaat, dat zij Madrid innamen. Immers, ’t Spaansche volk was in staat weerstand te bieden. Maar indien de Pruisen spoedig Parijs innemen, is Frankrijk verplicht een vrede te onderteekenen, waardoor zijne macht wordt verbroken. In 1814 en 1815 zouden de Franschen wellicht na de inneming van Parijs nog in staat zijn geweest, achter de Loire de worsteling voorttezetten. Maar nu door de centralisatie alles stil staat, als Parijs in Duitschlands macht is, nu spoorwegen, telegrafen en geldcirculatie gestremd zijn, wanneer Parijs van Frankrijk wordt afgesneden, moet men zich zoo spoedig mogelijk van de hoofdstad ‘meester maken. „Voorwaarts! Dit woord van den ouden Blucher moet ook thans door de Pruisen worden toegepast. Als zij de inneming van Parijs uitstellen, geraakt hunne positie in verwarring. Binnen weinige weken kan Frankrijk bij de onuitputtelijke hulpbronnen, die ’t bezit, zich van de geleden verliezen herstellen.” „Men had in Duitschland op onlusten in Frankrijk gerekend. Maar de partijen hebben alle antipathiën ter zijde gezet, om enkel aan de verdediging van Frankrijk te denken. Een volk, dat 38 millioen zielen telt, dat 12000 mijlen oppervlakte heeft, dat zijne strijdkrachten gemakkelijk kan samentrekken, wordt niet dan bij verrassing overwonnen. „Iedere dag, ieder uur uitstel voor de inneming van Parijs is een onherstelbaar verlies. „De Fransche regeering begrijpt dit zeer goed, en Pruisen zal buitengewone krachtsinspanning behoeven, om niet in ’t gezicht der haven schipbreuk te leiden. Reeds ’t feit dat
de zee-artillerie naar Parijs is gekomen, bewijst dat alle Fransche legerhoofden dit inzien. De nieuwe Fransche leening en de gedwongen koers der bankbiljetten zijn zoovele bewijzen voor ’t doorzicht der Franschen. „Wij, Duitschers, hebben geen tijd te verliezen. Wij moeten de mobiele garde geen tijd gunnen, z;ch in den wapenhandel te oefenen, en zich met de oude soldaten te verbroederen. Wij moeten Parijs geen tijd gunnen, om zich te approviandeeren en te versterken. Men moet zorgen, dat de volkswapening te laat komt. Handelen wij zoo niet, dan kunnen kleine benden ons leger op verschillende plaatsen afbreuk doen, en door ’t verbreken der communicatiën onze beperkte en verwijderde operatie-lijnen verbreken. „Het Pruisisch militaire stelsel is op eene ontzaggelijke maar kortstondige krachtsontwikkeling gegrondvest: In Frankrijk bestaat ’t tegenovergestelde. Men kan het daar langer volhouden. Wij mogen dit geen cogenblik uit’t oog verliezen, willen wij ons van de overwinning verzekeren.” Dergelijke beschouwingen van Duitschers zijn inderdaad wel geschikt om de Franschen meer vertrouwen kiteboezemen dan zij in de laatste dagen betoonden.
---

BUITENLAND.
FRANKRIJK. Het officiëele dagblad des keizerrijks zegt in zijn wekelijksch rverzicht van het politieke nieuws, onder dagteekening van 13 Augustus: «De onzijdige mogendheden houden met ons retrekkingen van uiterst-vriendschappelijken aard aan. Inmsschen begrijpen zij zeer wel, dat er in de tegenwoordige iijdsomstandigheden aan vredesonderhandelingen zelfs niet jedacht kan worden.” Verder wordt in dat overzicht gezegd, dat de Fransche floot den vijand in de Noord- en in de Oostzee zware sla-» jen gaat toebrengen. Er wordt erkend, dat eene belegering iran Parijs tot de gebeurlijkheden behoort; maar daarbij wordt gevoegd, dat het ook wel zou kunnen gebeuren, dat de vijmd eensklaps in zijn tocht gestuit werd, terwijl in allen gevalle de hoop des vijands op eene revolutie te Parijs te leurgestëld zou worden. , De Constitutionnel verklaart onder dagteekening van 23 Augustus, dat Frankrijk van geene mogendheid een aanbod van bemiddeling of vredesvoorstellen ontvangen heeft. Hij geeft te kennen, dat het Frankrijks staatkunde is, den oorlog te rekken en slepend te houden, ten einde Pruisen uit te putten. Hij bericht verder, dat het gerucht, volgens hetwelk de paus den koning van Pruissen met den voorspoed zijner wapenen geluk gewenscht had, te Parijs van wege den Heiligen .Stoel officiéél is tegengesproken. De Fransche regeering heeft, om de oppositie genoegen te geven — men weet, dat de laatste thans vrij wat meer vermag dan vroeger — besloten, aan het commité van defensie drie afgevaardigden en twee senatoren toetevoegen. De Figaro deelt de volgende passage mede uit een brief van den graaf van Parijs, den 20 dezer uit Twickenham aan een zijner vrienden gericht: «Wat al gebeurtenissen sedert veertien dagen! Welke slagen voor alle Fransche harten! Gij zult begrijpen, hoeveel wij lijden onder deze nationale ramp, waarvan wij, om onze smart te vergrooten, gedwongen zijn werkelooze toeschouwers te blijven. Uit dit oogpunt beschouwd, is de weigering, die mijne ooms en mijn broeder op hun verzoek ontvangen hebben, wel een wreede slag. Deze weigering heeft mij belet een brief te doen overhandigen, gelijk aan de hunnen en die iets later dan deze te Parijs was aangekomen. Te bedenken, dat de Pruisen misschien Parijs zullen belegeren, en dat op deze vestingwerken, ’t laatste bolwerk van Frankrijk, dertig jaar geleden door koning Louis Philippe en den hertog van Orleans opgericht, geen Orleans zal zijn, om zich bij de verdedigers van ’t vaderland te voegen! En het hardste is misschien nog, dat in ons onbaatzuchtig aandringen wellicht de berekeningen eener woelzieke ambitie zullen worden gezien. Maar denken wij niet aan ons zelven; denken wij alleen aan het bewonderenswaardig leger, dat de eer van Frankrijk handhaaft, en aan al de nieuwe strijders, die, vóór Parijs, ons land zullen redden van de laatsten der vijandelijke invallen. „Geheel de uwe, „Loüis-Philippe van Oui.eans.” De Figaro, die gisteren zeide, dat hij de Duitsche dépêches van het oorlogstooneel niet meer zou opnemen, omdat zij toch maar gelogen zijn, schrijft heden aldus de geschiedenis der gevechten van 14—18 Augustus: „In acht dagen concentieert Bazaine onder Metz zijne troepen, die op 50 mijlen breedte waren uitgespreid; door een bekwamen marsch verscheen hij voor den vijand, dien hij den léden te Borny bont en blauw sloeg; dien hij den 16den te Gravelotle, te Doncourt en te Yionville versloeg; en dien hij den 18den te Jaumont terug deed tuimelen. „Hij had vóór zich 300 duizend man; daarvan vernietigde hij een honderdduizend, of stellen wij maar vier-en-twintigduizend, om de moeielijken tevreden te stellen. In dezen reuzenstrijd, in deze epische worsteling, die al wat men zich vreeselijks en heldhaftigs kan voorstellen overtreft, vecht hij zes dagen van de acht; onvermoeibaar en altijd gereed, valt hij aan of ontvangt hij een schok, maar altijd geeft hij de slagen, die hij ontvangt, dubbel terug.” GROOT-BRITTANJE. De mogendheden, die de neutraliteit van het Belgische grondgebied waarborgden, onderzoeken thans een nieuw vraagpunt, dat op die onzijdigheid betrekking heeft, zegt de Daily-Telegraph. De quaestie is: mag België toestaan dat er verwonden over zijn grondgebied worden vervoerd? Aanvankelijk zou men meenen, dat die vraag ontkennend behoort te worden beantwoord. België verleent door dit toe te staan hulp aan een der oorlogvoerende partijen. De gewonden, die niet aan hun lot kunnen worden overgelaten, zijn zeer hinderlijk voor het oprukkend leger. Indien België het vervoer dus aan Pruisen toestond, dan zou Frankrijk dit als eene reden kunnen doen gelden om met België twist te zoeken. Aan den anderen kant gebiedt het menschelijk gevoel, dat de toestemming worde verleend. De quaestie is thans aan het oordeel der mogendheden onderworpen —
doch wellicht ware het verkieslijk om de beslissing aan de oorlogvoerende partijen over te laten, die gewis zich zouden gedragen volgens de eischen der humaniteit. De Daily-Telegraph zegt: „De bewering van den Berlijnschen correspondent, dat het Engelsche kabinet de vorming van een neutralen staat uit den Elzas en Lotharingen begunstigt, is geheel van grond ontbloot. Ook kunnen wij het bericht, dat de koningin een brief heeft geschreven aan keizerin Eugenie, waarin zij haar leedwezen te kennen geeft, dat zij niet bemiddelend kan optreden, omdat dit de taak is van het kabinet, dat op dit □ogenblik den tijd daartoe nog niet gekomen acht, bepaald tegenspreken.” OOSTENRIJKSCHE KEIZERSTAAT. Te Krakau en Tarnow (Gallicië) hebben weder mishandelingen van de joden door het gepeupel plaats gehad, te Tarnow op den 15en en te Krakau op den 17en Augustus. In eerstgemelde plaats gaf een twist op de markt de aanleiding, waarop een aantal mannen, tot den handwerksstand behoorende, met stokken gewapend alle joden, die ze vinden konden, mishandelden, de ruiten ia hunne woningen verbrijzelden, eindelijk de winkels uitplunderden en wat ze niet mee konden nemen vernielden. De politie verklaarde dat ze tegen die benden niets vermocht; eindelijk bood de militaire macht op het verzoek der israëlieten hulp en slaagde er in de orde te herstellen, Vele personen werden gewond, onder anderen een arme jood, vader van zes kinderen, die den volgenden dag overleed. Tc Krakau nam het gelukkig zulk eene vaart niet; men vergenoegde zich daar uitsluitend de rustige joden zonder de minste aanleiding met steenen te werpen en te slaan, zoodat er verschillende personen zwaar verwond werden. Op de vraag van vreemdelingen, wat dat misbaar in de stad beduidde, antwoordden de „soliede burgers” der stad van Barbara Ubryk: „Het volk amuseert zich wat. Het zijn geen menschen, die ze mishandelen; ’t zijn maar joden!” Behalve geloofsijver moet bij deze gelegenheid nog een politieke aanleiding tot deze mishandelingen bestaan. De Gallicische joden drijven namelijk veel handel in ’t noorden, in Polen, Saksen, Silezië, tot aan de Oostzee toe — de lezers van Freytags Soll und Halen zullen het zich herinneren — en men Beschuldigt hen 'nu van sympathie voor Pruisen — een zwak dat de Galliciërs over het algemeen niet bezitten. DUITSCHLAND. Blijkens de Nord Deutsche Allg. Zeitung is bij de armee bepaald, dat de Duitsche gekwetsten naar de particuliere, doch de gewonde Franschen na%r de koninklijke lazareths en kazernes vervoerd moeten worden. Omtrent de defensiewerken te Cuxhaven leest men in een brief van 20 dezer aan de Köln. Zeitung het volgende: „Yan den Franschen vice-admiraal Fornichon met zijn gepantserd escader heeft men hier sedert de aankondiging der blokkade niets meer gezien. De reede van Cuxhaven is intusschen geheel verlaten en in de dokken liggen slecht weinig schepen in reparatie. Daar er overal torpedo’s liggen en men zich alleen bij eene zeer nauwkeurige kennis van het vaarwater in dezen omtrek kan wagen, spreekt liet van zelf, dat reeds daarom geene schepen zouden aankomen. De neutrale schepen hebben ijverig gebruikt gemaakt van de gelegenheid om binnen den gestelden termijn in zee te gaan en eene veilige ligplaats optezoeken. „Evenwel, men kan Cuxhaven nu niet meer een bedreigd punt noemen. Twee of drie weken geleden was het dit wel en zou de Fransche vloot met vooruitzicht op succes een stouten coup kunnen gewaagd hebben; doch thans is dit geheel veranderd. Een landweer-officier, die hier aan het hoofd staat van een detachement pioniers, heeft ons het een en ander laten zien van de geduchte werken, die sedert-den 2den Aug. als uit den grond verrezen zijn. Waarlijk, de kapitein der genie, die, met zijne beide landweer-officieren en hunne manschappen, al die bastions, bomvrije ruimten, verschansingen, kruitkamers, buitenwerken, enz., heeft aangelegd, heeft schier iets bovenmenschelijks gedaan; te meer als men in aanmerking neemt dat hij in den beginne geen ander personeel ter beschikking had dan eenige honderden Berlijnsche werklieden, die volstrekt niet tegen zulk een zwaren arbeid waren opgewassen. Ofschoon daarmede een kostbare tijd verloren ging, is toch alles gereed gekomen. De 72-ponders dreigen dood en verderf op alle strategische punten, die de vijand mocht willen aantasten, daar toch de projectielen uit dit geschut gemakkelijk zelfs 9 duims-pantserplaten doorboren. Onze geleider bracht ons ook op een spoorweg, die ter lengte van 2 mijl opzettelijk voor deze werken is aangelegd. Yooraf verdient het aandacht, dat de aarden werken stormvrij liggen en uit zee niet gezien kunnen worden, ofschoon men van daar alles op de golven kan waarnemen. «Er ligt bovendien een goed garnizoen, om eene eventuëele landing te' beletten. Wegens de mogelijkheid, dat de loodsen na den aanval eener sterke vijandelijke overmacht tot diensten ten behoeve der Fransche schepen kunnen geprest worden, zijn al die personen met hunne gezinnen naar ’t binnenland vertrokken.” Yolgens sommige berichten is een gedeelte der armee van den kroonprins van Pruisen voor Toul gelegerd, en heeft het een aanvang gemaakt met het bombardement dezer plaats. De Duitsche troepen, die Strasburg belegeren, hebben de afgravingen en waterkeeringen tot verandering van den loop der 111 voltooid, zoodat de toevoer van water uit die rivier naar de grachten in en om de stad is afgesneden. De koning van Pruisen heeft aan den koning van Saksen laatstleden Zondag het volgend telegram verzonden: „Pont a Mousson, Zondag 21 Aug. „Zijne Majesteit den koning van Saksen. „Naardien ik thans het aandeel uwer troepen in de zegepraal van 18 dezer in zijn geheelen omvang kan overzien, moet ik u bij deze wegens het door hen behaald succès mijn gelukwensch aanbieden. Het verlies is echter zeer groot. „Wilhelm.” BELGIË.
| De Londensche correspondentie van de Indépendance Beige
bericht, dat de groote neutrale mogendheden zich tot België, Luxemburg en Nederland gewend hebben met het verzoek, om de gewonden langs hun grondgebied te laten vervoeren. België en Luxemburg hebben daarin bereids toegestemd onder het beding, dat de oorlogvoerende mogendheden eveneens hare toestemming zouden geven. De groote neutrale mogendheden hebben de zaak toen aan het oordeel van Pruisen en Frankrijk onderworpen, wier antwoord te gemoet wordt gezien.
---

