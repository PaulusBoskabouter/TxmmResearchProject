NEDERLANDEN.
's Gravenhage, den Ylden Junij 1870. Bij Koninklijk besluit van 3 Junij 1870, n°. 32, is aan J. C. van Bemmclen te Haarlem vergunning verleend tot oprigting eener tweede Hollandsche Maatschappij van Levensverzekering. Bij Koninklijk besluit van 17 Junij 1870, n°. 10, is aan H. Halswijk te Nieuwer Amstel en J. van Hauten te Vaals, vergunning verleend tot het aannemen en dragen van het kruis Fidei et Virtuti , aan ieder hunner door Zijne Heiligheid don Paus geschonken. Bij Koninklijk besluit van 16 Junij 1870, n°. 5, is aan dr. M. P Lindo, inspecteur van het lager onderwijs in de provincie Zuidholland, te 's Gravenhage, vergunning verleend tot liet aannemen en dragen der versierselen van officier der orde van de Kroon, hem door Zijne Majesteit den Koning van Italië geschonken. Bij Koninklijk besluit van 17 Junij 1870, n°. 11, is aan de na te melden officieren bij de dienstdoende schutterijen op hun verzoek eervol ontslag verleend, als : bij die te Rotterdam, aan H. R. Croockewit, als kapitein; bij die te 's Gravenhage, aan M. L. Schroot en mr. E. H. Karsten, beiden als kapitein; en zijn bij de dienstdoende schutterijen benoemd: bij die te Rotterdam, tot kapitein W Bouwman, thans lste luitenant; tot lsten luitenant M. Zeewoldt, thans 2de luitenant; tot 2den luitenant T. E. J. Oppenheim, thans sergeant: bij die te 's Gravenhage, tot kapitein jhr. mr. H. M A. van der Goes en J. E. G. Noordendorp, beiden thans lste luitenant, onder bepaling dat zij achtereenvolgende in rangorde zullen plaats nemen tusschen de kapiteins W. T. van Essen en mr. A. E. Elias; tot lsten luitenant J. H Lintz jr. en jhr. mr. H. van der Wijck , beiden thans 2de luitenant, onder bepaling dat zij achtereenvolgende in rangorde zullen plaats nemen tusschen de lste luitenants jhr. mr. W. V. R. C. Baud en A. D. Slotboom ; tot 2den luitenant J. A. Mutsaers, thans schutter, en mr. P. W. A. C. van der Linden ; bij die te Delft, tot 2den luitanant A. Brester, C. Muysken , beiden thans schutter, S. B. H. Heys en A. van der Leeuw. Bij Zijner Majesteits besluit van den 15den Junij jl., n°. 25, is aan 1'. Zaaijer, op zijn daartoe gedaan verzoek, eervol ontslag verleend als plaatsvervangend kantonregter te Sommelsdijk. Zijne Majesteit heeft goedgevonden bij besluit van den 15den dezer, p °. 23, met ingang van den lsten Julij aanstaande, bij het Departement van Marine te bevorderen : ^ tot referendaris, den hoofdcommies L. J. T. Broekhoff; tot hoofdcommies, den commies S. Straatman ; tot commies, de adjunct-commiesen J. W. van den Berg en S. Wolfson; tot adjunct-commies , den eersten klerk A. van Loenen ; en tot eersten klerk, den tweeden klerk J. A. Sillevis. Bij Koninklijk besluit van 16 Junij jl., n°. 27, is aan den heer M. van Vliet, commies met den personelen titel van hoofdcommies bij de'Alo-emeene Rekenkamer, eervol ontslag verleend uit 's Rijks dienst, behoudens aanspraak op pensioen; en zijn voorts bij de Algemeene Rekenkamer bevorderd tot commies , de heeren J. H. van Randwijk en J. A. Appel, thans adjunct-commiesen. Aan den Koning. Sire ! De Koninklijke Academie van Wetenschappen heeft de eer, Uwe Majesteit het verslagaan te bieden van hare verrigUngen gedurende het atgeloopen jaar 1869,70. Moge daaruit blijken, hoe zij hare beste pogingen bleef aanwenden, om waardiglijk aan het doel harer instelling te beantwoorden. Daartoe strekten in de eerste plaats de opdragten van Regeringswege haar gedaan , waarvan zij niet in gebreke bleef zich naar behooren te kwijten. , , , Hare voorlichting werd verlangd nopens een voorstel van dr. Oudemans, chef der geographische dienst in Neêrlandsch Oost-lndie, betreffende de vergelijking der normaalstaaf van Repsold s_ basis-meettoestel. Voorts werd zij geraadpleegd daarover, of de bij Koninklijk besluit van 12 April 1839 ( Staatsblad n". 13) aangenomen standaarden van maat en gewigt als zoodanig behoorden bestendigd te woiden. Nog werd aan haar oordeel onderworpen de wensclielijkheid eener vertegenwoordiging van Nederland bij de speciale commissie waaiaan het Fransche gouvernement voornemens was de vervaardiging eener
wettige kopij op te dragen van den mètre a bouts in de archiven van het Keizerrijk voorhanden. De paalworm-quaestie gaf wederom aanleiding tot het vragen van adviezen omtrent de doeltreffendheid van middelen tot wering van den paalworm aangeboden : één door den heer C. Mak te Rotterdam , een ander door den heer J. van Berk te Helder; terwijl der Academie werden medegedeeld de door den hoofdingenieur van den waterstaat in Noordholland ingediende resultaten van een op 17 Maart 1869 hernieuwd onderzoek ingesteld op de in 's Rijks zeehaven het Nieuwe Diep ter proeve geplaatste balken van te Ostende gecreosoteerd hout , benevens een nader rapport van de hoofdingenieurs van den waterstaat in Friesland , Noordholland en Zeeland , aangaande de eigenschap die sommige Surinaamsche houtsoorten zouden bezitten , van door den paalworm niet aangetast te worden. Beide deze stukken werden , daar de Commissie ad hoe bereids ontbonden was , voorloopig weggelegd » om later daarover , gezamenlijk met nog meer dergelijke te verwachten berigten , verslag uit te brengen. Eindelijk werd het gevoelen der Academie gevraagd over een schrijven van den heer C. Woestijn te Parijs, betreffende diens methode van luchtzuivering in ziekenhuizen. Een vertoog van den correspondent mr. J. A. van der Chys te Batavia, waarbij op een wetenschappelijk onderzoek van sommige inheemsche talen van de Nederlandsche Oost-Indische bezittingen werd aangedrongen , gaf aanleiding tot een voorstel aan Zijne Excellentie den Minister van Koloniën, waarop de volledige beslissing nog verwacht wordt. De Commissie aan welke de zorg voor het opsporen en bewaren van de overblijfselen der oude vaderlandsche kunst is opgedragen , heeft ook dit jaar met ijver zich van haren veelomvattenden arbeid gekweten. Zij vond intusschen bij voortduring te weinig ondersteuning, om do instandhouding van haren werkkring in het belang der zaak raadzaam te achten. Do Commissie belast met dj bewerking der vervolgen op van Loon's penningwerk, heeft hare taak ten einde gebragt met de uitga\e van het Xde stuk. Wij gelooven , dat het geleverde ruimschoots regt geeft op den dank van de beoefenaars der vaderlandsche geschiedenis. De Charter-commissie gaat voort met het verzamelen en rangschikken van stukken, waarvan een aantal voor de pers gereed ligt. Van het Oorkondenboek is de eerste aflevering van het tweede deel juist uitgegeven, bevattende 279 oorkonden, meest alle in het Latijn, van het jaar 1256 tot 1274. De maandelijksche vergaderingen der leden werden opgeluisterd door vele belangrijke bijdragen. In de afdeeling Wis- en natuurkundige wetenschappen gaf het herhaaldelijk ter sprake komen van standaard-maat en gewigt aanleiding aan den heer van der Willigen, om te handelen over verschillende natuurmaten. als hoedanig hij wenscht voor te slaan de golfslengte van het natriumlicht: zijn opstel daarover bood hij voor de werken in 4°. aan. Van zuiver wiskundigen aard waren de bijdragen van den heer Bierens de Haan, betreffende de theorie der bepaal' e Integralen , en van den heer Baehr over een merkwaardig verband tusschen de wortels en coëfficiënten der algemeene tweede-magtsoerge/ijking. Laatstgenoemde deelde voorts nog nieuwe uitkomsten van onderzoek mede over de beweging van het oog. In het vak der Sterrekunde gaf de heer J. A. C. Oudemans een Naschrift tot zijn verslag van de waarneming der totale zon-eclips va<i 18 Augustus 1868, en opperde eene nieuwe hypothese omtrent den aard der lichtki oon en derzelver stralen bij totale zon-eclipsen , die hij betoogde denzelfden oorsprong te hebben als het zodiacaallicht. Op hydrographisch gebied bewogen zich de heeren van Diesen en Stieltjes. Eerstgemelde leverde eene berekening van het afvoerend vermogen van Nederrijn en Lek bij hoogen rivierstand (zie Verslagen en Mededeelingen , N. R. deel 4, bladz. 121), laatstgenoemde: Beschouwingen over reeds genomen en nog te nemen proeven ter bepaling van de snelheid van water in rivieren, kanalen en plassen (zie Verslagen en Mededeclingen , N. R. deel 4, bladz. 228). De heer Staring vestigde de aandacht op zijne onlangs verschenen nieuwe landbouwkundige kaart van Nederland , als die op een geheel anderen , wetenschappelijken grondslag berust dan de gewone agronomische kaarten. In het vak der algemeene natuurkunde kwam de heer J. Bosscha Jr. terug op de door hem noodig gekeurde correctie der kwikthermometerstanden tusschen 0 a en 100°, die hij staande hield dat door den heer Regnault verwaarloosd was geworden. Later gaf hij eene bijdrage over de grondvergelijking van de leer der capillariteit. De heer Buys Ballot bepleitte de wenschelijklieid van gedeeltelijk het voorstel der gebroeders Skizzo weêr op te vatten met opzigt tot de formule voor de uitzetting der gassen. De heer van der Willigen deelde een paar opmerkingen mede de electriseermachine van Holtz betreffende (Verslagen en Mededeelhigen , N. R. deel 4 bladz. 348). De heer P. A. Bergsma eindelijk, door geen titel aan de Academie verbonden, bood waarnemingen aan van de dagelijksche variatie der magnetische inclinatie te Batavia (Verslagen en Mede-
deelingen , N. R. deel 4, bladz. 284); later, een opstel over ebbe en vloed in den dampkring veroorzaakt door de maan. Als vertegenwoordiger der Scheikunde traden vier sprekers op. De lieer von Baumhauer handelde over de digtheid der mengsels van alcohol en water , naar aanleiding der onderzoekingen van D. Mendelejeff (Verslagen en Mededeelingen , N. R. deel 4, bladz. 292); de heer van KerckhofF: over de constitutie van sommige koolwaterstoffen (Verslagen en Mededeelingen , N. R. deel 4, bladz. 830); de heer A. C. Oudemans Jr.: ■over de zamenstelling van het palmpittenvet, alsmede over de volumetrische ■bepaling van ijzeroxyd [Verslagen en Mededeelingen , N. R. deel 4, bladz. •309 en 320); de heer van der Boon Mesch: over Bèta hybrida en het ■suikergehalte van onderscheiden varieteiten dier plant. Van physiologischen aard was het door de heeren Donders en Ileynsius Toorgedragene. De heer Donders sprak over de wetten van den electrotonus, getoetst aan den invloed van den constanten stroom op den nervus vagus. Voorts deelde hij de resultaten mede van een onderzoek door dr. Th. ~W. Kngelmann in het werk gesteld: Over periodieke zamenwerking bij blijvende prikkeling met zwakke inductie-stroomen, alsmede die van proeven door dr. E. Adamuk uit Kasan, in het physiologisch laboratorium der Utrechtsche hoogeschool genomen, op de innervatie der oogbewegingen. Eindelijk toonde en beschreef hij een werktuig door hem bedacht en phaenophthalmotroop geheeten, dienende tot opheldering der bewegingen van den oogbol. De heer Heynsius deelde resultaten van onderzoek mede. door hem en den med. doctorandus Nolet verkregen, omtrent •den oorsprong der geruischen in het vaatstelsel , alsmede den uitslag van onderzoekingen door dr. Place in het werk gesteld aangaande de geleidingssnelheid in de beiveegzenuiren van den mensch. Nog deed hij verslag van proeven met paardebloed , die hem het regtstreeksche bewijs opleverden dat, zoo niet alle vezelstof in het bloed, althans het grootste gedeelte daarvan van de bloedligchaampjes afkomstig is. De heer van Hasselt gaf eene toxicologische bijdrage: Over de Africaansche pijlvergiften. Wat nu de natuurhistorische wetenschappen aangaat, leverde de heer Vogelsang een vertoog: Over de benaming en sorteering der Kristallijne gesteenten (Verslagen en Mededeelingen , N. R., D. 4, bladz. 199), hetwelk den heer Stanislas Meunier te Parijs aanleiding gaf, zijn nouvel arrangement méthodique des roches voor onze Verslagen en Mededeelingen aan te bieden |N. R., D. 4, bladz. 269). In het vak der botanie gaf de heer Miquel vervolgen op zijne Bijdrage tot de Flora van Japan , alsmede Nieuwe Bijdragen tol de Kennis der Cycadeeën, 6 de Gedeelte. De heer Suringar vestigde de aandacht op de groote zorgvuldigheid, waarmede in Japan van alle natuurvoortbrengselen partij wordt getrokken, en vertoonde eene belangrijke collectie Wieren, met verschillende producten daaruit vervaardigd, waarvan daar te lande als eetwaar of anderszins gebruik wordt gemaakt ; later hield hij eene voordragt over het Wiergeslacht Gloeopeltis l. Ag. De heer P. Harting sprak over een merkwaardigen lindeboom op hot eiland Tholen bij het dorp Maartensdijk, door eene afbeelding toegelicht. De heer Rauwenhoff handelde over het voorkomen van looistof in de planten. Op zoölogisch gebied zijn te vermelden de heeren Herklots, P. Harting en Bleeker De heer Herklots gaf eene Beschrijving van twee nieuioe geslachtsvormen van parasitische Cymothoadae, Epichthys en Ichthyoxenos (Verslagen en Mededeelingen , N. R., D. 4, bladz. 156), en deed verslag van door den heer C. Ritsema Cz. in het werk gestelde Onderzoekingen op Periphyllus Testudo v. d. H. , waarover deze later een opstel voor de Verslagen en Mededeelingen aanbood, dat geplaatst is geworden (N. li , D. 4, bladz. 2f!3). De heer P. Harting sprak: Over het maaksel deisponsen en der zeiver rangschikking , en deelde nadere bijzonderheden mede omtrent den zoogenoemden Neptunusbeker , eene bij Sumatra en Singapore voorkomende soort De heer Bleeker handelde over afbeeldingen van Nederlandsche visschen; gaf'eenige bijdragen voor de Verslagen en Mededeelingen, als: Description et figure d'une espece inedite de Rhynchobdella de Chine: Over eenige vischsoorten van China; Description d'une espece inedite de Botia de Chine et figures du Botia elongata et du Botia modesta, Description et figure d'une espece inedite de Hemibagrus de Chine (N. R., D. 4, bladz. 249, 251, 254 en 257); en bood voor de werken in 4". eene verhandeling aan , getiteld : Mémoire sur les Cyprinoides de Chine , die daarin zal worden opgenomen. Van palaeontologischen aard was eene bijdrage van den heer P. Harting , die den schedel van een voorwereldlijk rund van groote afmetingen , Bison , vertoonde en besprak, gevonden in de Maas tusschen Maasbommel en Megen. De heer Koster leverde drie ontleedkundige bijdragen , als: over de embryonale afkomst der arteriae bronchiales; over een musculus omohyoïdeus , die zich na zijn oorsprong in tweeën splitst , en over een ongewonen loop van den nervus phrenicus der regter zijde (Verslagen en Mededeelingen N. R. D. 4. bladz. 172, 190 en 1931. Beide laatstgenoemden eindelijk bragten nog rapport uit van een door hen ingesteld anthropologisch onderzoek op een schedel en eenige beenderen , onder bijzondere omstandigheden te Stolwijk opgedolven, waarover het oordeel der afdeeling gevraagd was ( Verslagen en Mededeelingen , N. R. D. 4, bladz. 212). De leden der afdeeling voor de taal- , letter-, geschiedkundige en wijsgeerige wetenschappen , die dit jaar door mededeelingen de aandacht der vergaderingen hebben bezig gehouden , bewogen zich allen op het gebied der taal- , letter- en geschiedkunde. Onderwerpen uit de Oostersche taal- en letterkunde werden ter sprake gebragt door de heeren Brill en de Goeje. De eerste heeft in twee zittingen gesproken over de plaats die de semitische taalstam te midden van de andere taalstammen inneemt , de ander handelde over de namen Phoenicië en Kanaan (Verslagen en Mededeelingen N. R. D 1, bladz. 96). De Grieksche letterkunde vond in den beer Naber een woordvoerder, die eene bijdrage leverde tot verklaring en verbetering van verscheiden dichters en schrijvers (Verslagen en Mededeelingen N. R. D. 1 , bladz. 12). De heer Francken deelde iets mede over handschriften van Nonius; de heer Leemans betoogde de onechtheid van een Romeinsch opschrift , dat gezegd werd te Katwijk gevonden te zijn, en verklaarde bij eene andere gelegenheid drie echte Romeinsche opschriften te Vechten gevonden (Verslagen en Mededeelingen D. 12. bladz. 299), en de Heer Boot sprak over de bezoldiging der Romeinsche ambtenaren (Verslagen en Mededeelingen D. 12 , bladz. 317). Eene uitvoerige geschied- en penningkundige bijdrage van den heer Dirks over de Angelsaksers en hunne kleine munt Sceattas genaamd, opgehelderd door vele munten en teekeningen , hield de afdeeling twee malen bezig. Zij is echter niet door haar uitgegeven , daar de schrijver
haar voor de Belgische Revue numismatique meer geschikt achtte. Op hetzelfde gebied van penningkunde leverde de heer Leemans twee bijdragen ( Verslagen en Mededeelingen , N. R. D. 1 , bladz. 45 en 98). De eene handelt over gewijde draagpenningen , waarbij de echtheid van twee door den Romein schen geleerde J. B. de Rossi beschreven draagpenningen bestreden wordt; de andere over penningplaten met een Latijnsch opschrift en de initialen II. G. De heer Moll bragt, naar aanleiding van een oud handschrift in zijn bezit, het middeneeuwsche bijgeloof ter sprake ; dat der oude Egyptenaren , met opzigt tot gelukkige en ongelukkige dagen, maakte hot onderwerp uit eener latere bijdrage van den heer Leemans: de heer Sloet van de Beele deelde de legende van den Zwanenridder x olgens een handschrift te Nijmegen med e (Verslagen en Mededeelingen D. 12 , bladz. 253). Aan het Germaansche regt ontleende de heer .1. A. Fruin de stoflfe eener bijdrage over het verschil tusschen de anfang en de slichte klage um varende have volgens de Saksische regtsbronnen (Verslagen en Mededeelingen D. 12, bladz. 269; terwijl de heer G. de Vries Az dekennis der waterschappen in Holland verrijkte door eene nieuwe bijdrage tot de geschiedenis van het Hoogheemraadschap van den Hondsbossche en Duinen tot Petten (Verslagen en Mededeelingen , D. 12 , bladz. 337). Eindelijk hebben wij nog te vermelden: dat de heer de Jonge ons de resultaten van zijn onderzoek in het Rijksarchief aangaande Albrecht Beylinc mededeelde , en dat de heer Beets eene nalezing gaf op de mededeeling van den heer M. de Vries over het woord Ruwaard. Slechts één lid, de heer Francken, bood eene verhandeling voor de werken in 4°. aan. Zij is in het Latijn geschreven; bevat critische gissingen op de fragmenten der eerste tien boeken van de Satiren van Lucilius , en maakt het eerste gedeelte van het 5de deel uit. Een jong geleerde, dr. P. L. Muller, aan wien door bemiddeling der afdeeling de toegang tot de archiven te Weenen gemakkelijk is gemaakt, toonde zich dankbaar voor die hulp door de inzending van eene uitvoerige verhandeling over Nederlands eerste betrekkingen met Oostenrijk ; zij werd waardig geacht om in de verhandelingen der afdeeling eone plaats te vinden, en is mede in het 5de deel opgenomen. Voor den wedstrijd der Latijnsche dichtkunst werden negen gedichten ingezonden. Naar het oordeel der drio kampregters muntte één daarvan, den Sterrenhemel ten onderwerp hebbende en onder den naam Urania ingezonden , door belangrijkheid van inhoud en schoonheid van taal en vorm bijzonder uit. Daaraan werd de gouden eereprijs van het legaat Hoeuflft toegekend. Vervaardiger bleek te zijn de heer P. Esseiva, een Zwitser, kapitein bij de karabiniers te Rome. Geen der overige gedichten werd de eer waardig gekeurd, om met het bekroonde uitgegeven te worden. Ziedaar, Sire, de beknopte zamenvatting van de werkzaamheden der Academie gedurende het verstreken tijdvak, waaraan wij dit alleen nog hebben toe te voegen : dat. behalve het Jaarboek van de afdeeling Natuurkunde het licht zagen het derde stuk van het 3de deel, en het eerste en tweede stuk van het 4de deel der Verslagen en Mededeelingen , nieuwe reeks ; van de afdeeling letterkunde, het 5de deel der Verhandelingen in 4° , het tweede en derde stuk van het 12de deel en het eerste stuk van het 1ste deel der nieuwe reeks van de Verslagen en Mededeelingen. De Academie had den dood te betreuren van drie uitstekende mannen, de heeren D. J. F. Janssen en F. W. Conrad , gewone leden, en H. Badon Ghyben, rustend lid. Aan eerstgenoemden werd bereids in het jaarboek door den heer Boot eene welverdiende hulde toegebragt. Te meer mogen wij ons verheugen in de bekrachtiging door Uwe Majesteit van de door ons geschiede keuzen tot gewone leden van de heeren A. C. Oudemans jr., te Delft, C. H. C. Grinwis te Utrecht, C. M. van der Sande Lacoste te Amsterdam, B. D H. Tellegen en B. H. C. K. van der Wijck te Groningen , E Verwijs en M. J. de Goeje te Leyden , alsmede tot correspondenten van de heeren K. F. Holle en H. D. Levyssohn Norman op Java. De Academie blijft zich in de bescherming Uwer Majesteit aanbevelen. Amsterdam, 30 April 1870. Uit haren naam, (get.) C. J. Matthes, Algemeen Secretaris. MINISTERIE VAN BINNÉNLANDSCHE ZAKEN. Bij beschikking van 15 Junij 1870, n°. 233, 12de afdeeling, is aan het bestuur der Zwolsche Stoombootmaatschappij, gevestigd te Zwolle, tot wederopzegging, vergunning verleend voor eene stoombootdienst tot vervoer van reizigers, goederen en vee tusschen Meppel, Zwartsluis en Zwolle.
---

