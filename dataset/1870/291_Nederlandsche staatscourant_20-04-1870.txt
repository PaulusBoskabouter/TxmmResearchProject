NEDERLANDEN. 's GRAVENHAGE, den 19den April 1870.
Bij Koninklijk besluit van 16 April 1870 n°. 20, is met ingang van 1 Mei a. s. aan den kapitein bij het corps ingenieurs, mineurs en sapeurs W. T. Koster, op het daartoe door hem gedaan verzoek, eervol ontslag verleend uit de militaire dienst, en is hij met ingang van dien datum benoemd tot referendaris bij het Departement van Binnenlandsche Zaken. Bij Koninklijk besluit van 18 April 1870 n°. 1, is aan H. W. Jansen te Amsterdam en aan B Bongers en P. van Tiel, beiden te Zeeland, vergunning verleend tot het aannemen en dragen van het kruis Fidei et Virtuti , hun door Zijne Heiligheid den Paus geschonken. Bij Koninklijk besluit van 19 April 1870 n°. 14, zijn bij de dienstdoende schutterij te Rotterdam benoemd: tot lsten luitenant-kwartiermeester A. C. R. Hansen, thans 2den luitenant-kwartiermeester; tot 2den luitenant-kwartiermeester J. J. Corsten Jz., thans adjudantonderofficier-vaandeldrager. Bij Zijner Majesteits besluit van den 16den April jl., n°. 15, is benoemd tot notaris binnen het arrondissement Amsterdam, ter standplaats Amsterdam, J. C. G. Pollones, candidaat-notaris aldaar. Bij besluit van den 16den dezer, n°. 16, heeft Zijne Majesteit goedgevonden : 1°. bij het wapen der maréchaussee te benoemen: bij de divisie maréchaussée van Noordbrabant en Zeeland , tot majoor en commandant van de divisie, den kapitein T. Prins, van de divisie: 2°. in den rang van lsten luitenant en in zijne ancienneteït als zoodanig over te plaatsen, bij opgemelde divisie, den lsten luitenantadjudant C. A. Prins, van het 5de regement infanterie. Bij besluit van den 16den dezer, n°. 17, heeft Zijne Majesteit goedgevonden : 1°. den kapitein A. James, van het 5de regement infanterie. op zijn verzoek, krachtens punt 4 van art. 38 der wet van den 28sten Augustus 1851 (Staatsblad n°. 128), voor den tijd van één jaar en zonder bezwaar der schatkist op non-activiteit te stellen ; . 2°. bij het wapen der infanterie te benoemen, bij het lste regement, tot lsten luitenant (naar ouderdom van rang), den 2den luitenant C. J. Vaillant, van het corps ; bij het 3de regement, tot kapitein van de 3de klasse (naar ouderdom van rang), den lsten luitenant A. S. C. Saurel, van het regement grenadiers en jagers : bij het 5de regement, tot kapitein van de 3de klasse (naar ouderdom van rang), den lsten luitenant J. C. Santhagens , van het regement grenadiers en jagers; bij het 8ste regement, tot lsten luitenant (naar ouderdom van rang), den 2den luitenant W. F. P. J. Happé, van het corps; 3°. in zijnen rang over te plaatsen , bij het regement grenadiers en jagers, den kapitein°jhr. W. L. van Spengler, van het 7de regement infanterie. Bij besluit van den 16den dezer, n°. 18, heeft Zijne Majesteit goedgevonden bij het wapen der infanterie te benoemen , tot luitenant-kolonel, den majoor L. K. Kirsch, van het wapen, thans tijdelijk gedetacheerd bij de landmagt in West-Indie. MINISTERIE VAN FINANTIEN. De Minister van Finantien, gevolg gevende aan eene daaromtrent ontvangen mededeeling van de Postadministratie van den Noord-Duitschen Bond, verwittigt de belanghebbenden dat de vaart der pakketbooten tusschen Stralsund en Malmoe met 15 April is hervat. De overtogt tusschen de gemelde havens geschiedt in 7 a 8 uren, terwijl de aankomst te en het vertrek van Malmoe in verbinding staat met spoortreinen naar en van Stockholm. 's Gravenhage, den 16den April 1870. Be Minister voornoemd, van Bosse.
MINISTERIE VAN KOLONIËN. Voor bevoegden tot de uitoefening der genees- en heelkunst bestaat gelegenheid om te dingen naar de betrekking van officier van gezondheid der 2de klasse voor de dienst der Nederlandsche bezittingen ter Kuste van Guinea. Aan die betrekking zijn verbonden de volgende voordeelen : a. eene bezoldiging van f 1800 's jaars, in te gaan met den dag van inscheping naar de plaats van bestemming; b. vrije woning; c. eene gratificatie voor uitrusting, gelijkstaande met drie maanden tractement, en een gelijk bedrag in voorschot; d. overtogt naar de Kust van Guinea per mail, voor rekening van den lande, als passagier der lste klasse, c. q. met wettig gezin; e. bevoegdheid om de particuliere praktijk uit te oefenen ; en f. aanspraak op pensioen, overeenkomstig de bestaande of nader vast te stellen bepalingen. Zij die wenschen voor de gemelde betrekking in aanmerking te komen, behooren zich, bij gezegeld request, met opgave van hunne tegenwoordige standplaats, vóór of uiterlijk op 15 Mei 1870, te wenden tot het Departement van Koloniën, onder overlegging van : 1°. een bewijs van goed gedrag, na 1 April 1870 nfgegeven door burgemeester en wethouders hunner woonplaats; 2°. een bewijs van voldoening aan de wet op de nationale militie; en 3°. het diploma hunner bevoegdheid. Uit een nader in te stellen militair geneeskundig onderzoek zal moeten blijken, dat de uit te zenden persoon, wat zijn ligchaamsgestel betreft, tegen het klimaat ter Kuste van Guinea geacht wordt bestand te zijn. 's Gravenhage, den 1 lden April 1870. De Minister van Koloniën, Voor den Minister, De Secretaris-Generaal, Feith.
---

BUITENLANDSCHE BERIGTEN. OOSTENRIJK.
De halfofficiele Ween er Abendpost behelsde in haar nommer van den 15den dezer het volgende artikel: » De in de laatste dagen bekend gemaakte benoemingen hebben een eind gemaakt aan de krisis, welke de publieke opinie gedurende eenigen tijd bezig gehouden en verontrust heeft. Een nieuw ministerie treedt voor de volken van Oostenrijk op, bezield door den wensch en de hoop van de moeijelijkheden in onzen inwendigen toestand te overwinnen en den onderlingen strijd der belangen en aanspraken te doen ophouden , welke tot dus ver aan de uitoefening en ontwikkeling van het constitutionele regt in de westelijke helft des rijks in den weg hebben gestaan. »Gewigtige gebeurtenissen van verschillenden aard hebben er toe medegewerkt dat de publieke opinie in Oostenrijk de gewoonte heeft aangenomen om persoonlijke quaestien in verband te brengen met quaestien van staatsbestuur, ja zelfs met quaestien rakende de continuïteit van bestaande regtstoestanden. Eene regering als de tegenwoordige, welke haar regt van bestaan niet uit de overwinning eener parlementaire partij , niet uit politieke combinatiën naar het voorbeeld van oud-constitutionele staten, maar — en zij ontveinst zich zulks niet — hoofdzakelijk uit den drang der omstandigheden en uit de door deze te weeg gebragte teleurstellingen ontleent, moest ook op dit verwijt voorbereid zijn. n Hierin, niet in de vraagstukken zelve, niet in de bestaande verwikkelingen, hoe groot deze ook zijn mogen, ziet de Regering de voorname moeijelijkheid van den oogenblikkelijken toestand. Zij zou hare taak niet aanvaard hebben indien zij zich niet bewust was dat de denkbeelden, die zij zich tot rigtsnoer van hare handelingen gesteld heeft, de middelen tot oplossing der bedoelde vraagstukken, tot verzoening der met elkander strijdige aanspraken konden opleveren. Maar zij mag geenen zweem van twijfel daaromtrent laten bestaan, dat zij zich geheel en uitsluitend op den bodem van het coustitutionele regt geplaatst heeft, en dat zij geen middel zal bezigen hetwelk niet op de constitutie gegrond is.
» Het tegenwoordige ministerie betreurt daarom ook levendig, dat het voor het tegenwoordige nog de ondersteuning mist van zulke hooggewaardeerde krachten als die van de mannen welke zich met opzigt tot de ontwikkeling der constitutie en der burgerlijke vrijheid in Oostenrijk zoo verdienstelijk gemaakt hebben, en wier verlies voor de openbare dienst men tegenwoordig te regt levendig betreurt. Niet de bij de constitutie geregelde vormen van ons staatsregt, niet het doel van de binnenlandsche politiek, maar de methode dier politiek, de taktiek van handelen, schijnen voor het oogenblik eene zamenwerking onmogelijk te maken, waarnaar de ministers ernstig streven en die zij in het belang van het voor de bevestiging en ontwikkeling der vrijheid in Oostenrijk zoo gewigtige Duitsche nationale element weldra vertrouwt te zullen bereiken. » Alleen in het begrip van het geheel ziet het ministerie, voor de onderscheiden Koningrijken en landen die in den rijksraad vertegenwoordigd moeten worden, een krachtig en afdoend tegenwigt tegen het woelen der partijen. Partijen beteekenen splitsing; het ministerie wil eenheid. Niet te vergeefs heeft men in de jongste dagen het denkbeeld van den Oostenrijkschen Staat op den voorgrond gesteld. Dat denkbeeld bevat de vereeniging van alle stammen en volken op het terrein van gemeenschappelijke uitoefening der grondwettige regten en vrijheden, op het terrein van vreedzame toetreding van alle dus ver weerbarstig gebleven elementen tot het gemeenschappelijke openbare staatsleven. Met dat denkbeeld lieeft het n.inisterie zich vereenzelvigd; het is het doel waarnaar het streeft en dat het hoopt te bereiken, niet in strijd met de constitutie, maar om haar te beschermen en te behoeden, haar algemeen te doen erkennen , haar te bevestigen en hare ontwikkeling te bevorderen. » Dringende omstandigheden hebben de aftreding van het laatste ministerie ten gevolge gehad. Niet ligtzinnig en niet zonder ernstige overweging van den staat van zaken hebben de mannen van het tegenwoordige ministerie de hun opgedragen taak aanvaard. Zij vorderen geen voorbarig vertrouwen, geene sympathie, die alleen hunne personen, niet hunne handelingen zouden kunnen gelden. Van die handelingen verwachten zij het toenemen van het verminderde vertrouwen en die ondersteuning der publieke opinie, welke het eenzijdige streven van partijen nimmer verleenen kan. Zij beseffen hunne verantwoordelijkheid niet enkel jegens de wet, maar jegens hun eigen geweten, jegens het politiek oordeel van Oostenrijks volken, en jegens de verheven bedoelingen van hunnen monarch, den getrouwsten verdediger van de zaak der vrijheid on der ware welvaart van alle koningrijken en landen waarover hij den schepter zwaait. Maar het besef van die verantwoordelijkheid zal er slechts toe bijdragen om hen te versterken in hunnen vaderlandlievenden ijver en hen te bemoedigen tot den strijd tegen eene tegenwerking , welke, hoe groot zij ook zijn moge, niet bij magte zal zijn om eene noodzakelijke ontwikkeling tegen te gaan en de inwendige vereeniging van den staat op den grondslag van gemeenschappelijk regt en gemeenschappelijke vrijheid te beletten. De algemeene erkenning en uitoefening van het gemeenschappelijke regt, de grondvesting der gemeenschappelijke vrijheid, ziedaar het eenige doel der handelingen van den raad der kroon, waarvan de graaf Potocki de eer heeft het voorzitterschap te bekleeden." Deze verklaring heeft over het algemeen te Weenen geenen gunstigen indruk gemaakt en in.de dagbladen, zelfs in die welke anders niet onvriendelijk jegens het nieuwe ministerie gezind zijn, scherpe beoordeelingen ondervonden. Men had verwacht dat de ministers, voor de eerste maal tot het volk sprekende, zich duidelijker omtrent hunne oogmerken en plannen verklaard, maar zich niet vergenoegd zouden hebben met onbepaalde toezeggingen, die eigenlijk niets meer behelzen dan een verzoek om vertrouwen. » Meerder openhartigheid" zegt de Presse, die tot de voorstanders van het nieuwe ministerie behoort, » zou meer vertrouwen gewekt hebben." Daarop antwoordt het halfofïïciele blad in zijn nommer van den 16den: »De heden alhier verschenen dagbladen houden zich alle bezig met de mededeeling over de houding van het nieuwe ministerie, welke wij. gisteren gemagtigd waren openbaar te maken. Zij beklagen zich schier eenstemmig, dat daarin niet die openingen gegeven zijn welke men ten aanzien van een ministerieel programma verwacht had. Wij moeten nogmaals doen opmerken: het ministerie vergt geen vertrouwen zoo lang het niet door zijne handelingen een regt op dat vertrouwen meent verkregen te hebben. En dit is ook eene voorname reden, waarom het zich genoopt heeft gevonden niet met een programma zijner handelingen op te treden. Dit is geene minachting van een verlangen, welks betrekkelijke eenstemmigheid de regering wel uit de beschouwingen der dagbladen kon afleiden, maar een op beginselen gegrond besluit, hetwelk in naauw verband staat met de zienswijze der regering ten opzigte der stappan welke zij in de eerste plaats te doen heeft." DUI TSCBLAND. Uit Darmstadt wordt gemeld dat de Groothertog van Hessen zich den 24sten dezer — voor de eerste maal na de gebeurtenissen van 1866 — naar Berlyn zal begeven om aan het Pruissiche hof een bezoek te brengen. De Groothertog zal aldaar vier dagen vertoeven en daarna eenige dagen te Dresden gaan doorbrengen, om op de terugreis den Keizer van Rusland, die zich naar Ems begeeft, te Giessen te ontmoeten. — De Augsburger Allgemeine Zeitung berigt uit München van den 16den dezer: » De minister van buitenlandsclie zaken, graaf Bray, begeeft zich morgen avond voor eenige dagen naar Stuttgart, om zijne opwachting bij den Koning te maken en gelijktijdig conferentien met den minister Varnbühler te houden. De minister van justitie zal hem vergezellen; ook de Würtembergsche gezant alhier zal zich naar Stuttgart begeven. Voorzeker heeft men hier niet te denken aan speciale onderhandelingen, waarvoor geene aanleiding bestaat; maar toch zal de mondelinge gedachtenwisseling tusschen twee staatsmannen, die op hetzelfde standpunt staan, eene gewenschte uitwerking hebben en een nieuw bewijs leveren van de naauwe en hartelijke betrekkingen tusschen de beide landen en regeringen." RUSLAND. In berigten uit Koningsberg van den lfden leest men: »Op den dag van Maria-boodschap is te Wilna door eenen \an de oudste geestelijken der Roomsch-katholieke gemeente, den abt Piotrowicz, in de Raphaëlskerk voor eene zeer talrijke vergadering op den kansel een protest uitgebragt
tegen de maatregelen van het Russische gouvernement jegens de katholieke godsdienst. De aanleiding was dat door het gouvernement een nieuw ritueel was gezonden, niet goedgekeurd door den Heiligen Stoel, en hetwelk men aan de katholieken zoekt op te dringen. Piotrowicz heeft dat boek voor het oog der geloovigen verbrand , dewijl het tot scheuring der Kerk moest leiden. Uit de kerk komend is hij in hechtenis genomen. Dit voorval heeft diepen indruk bij de bevolking gemaakt." DENEMARKEN. De zeer langdurige beraadslaging over het door de regering voorgestelde plan van organisatie der marine, volgens hetwelk voortaan geene groote schepen , maar alleen kleine gepantserde vaartuigen tot verdediging der kusten gebouwd zullen worden , is bij het Folkething geëindigd met de aanneming der regeringsvoordragt door 48 tegen 30 stemmen. F R A N I( R IJ K. Hoe de aanstaande stemming der Fransche natie over de haar voor te leggen constitutie aan de zijde des gouvernements wordt beschouwd, is te zien uit het volgende artikel van den Constitutionnel: » Uit de onderscheidene narigten omtrent de beraadslagingen der linker zijde dooide radicale dagbladen gegeven, blijkt een feit van hooggewigt, namelijk dit: aan die zijde bestaat bij de uitersten gelijk bij de meer gematigde onderdeelen het voornemen om aan het plebisciet zulk een karakter te geven, als aan de conservatief-liberale partij, den medewerker des Keizers tot tot de door hem ondernomen hervorming, nooit in den zin is gekomen. Voor ons en voor de oneindig groote meerderheid der natie is het niet te doen om eene nieuwe stemming over het Keizerrijk zelf. Door het plebisciet van 1852 is de dynastie Napoleon gevestigd; en de natie in haar geheel genomen heeft onafgebroken doen blijken van hai-en wil om aan die plegtige stemming getrouw te blijven. Een bestendige regeringsvorm buiten het bereik der revolutionare liartstogten, is de eerste wensch en behoefte van het Fransche volk » Dat vaste punt, hetwelk de natie met zoo veel strijd en opoffering heeft verkregen, is zij ongezind thans wankel te laten maken. Het is dus niet over de monarchale instelling des Keizerschaps, dat de natie zal worden geraadpleegd; de door het sanaatsconsult in de constitutie van 1852 te brengen wijzigingen zijn het onderwerp waarover de natie zal geroepen worden te stemmen. "Diegenen alzoo, welke de uitkomst der stemuitbrenging zoeken te verzwakken door tegen te stemmen of wel door niet te stemmen, kunnen wel aan het liberale en allengs verder gaande werk van de omschepping der constitutie afbreuk doen; maar schade aan het Keizerschap toebrengen kunnen zij niet en zullen zij niet. » De houding der linker zijde heeft iets nuttigs voor het land, namelijk dat zij dubbelzinnigheden afsnijdt. Het is nu uitgemaakt en zeker , dat de leden dier partij, waarvan eenigen als volksafgevaardigden den eed van trouw aan het Keizerrijk hebben afgelegd , eene republiek verlangen , dat is dien regeringsvorm welke in 1852 door de meerderheid der natie verworpen is geworden. ii En nu, daar die partij de tegen stemmenden en de niet-stemmenden voor tegenstanders der monarchie gelieft te houden , vragen wij : is het mogelijk dat de andere partijen, hetzij de voorgedragen grondwetswijziging haar al te liberaal of niet liberaal genoeg schijne, willen stemmen op zulk eene wijze dat zij van de republikeinen niet zouden te onderscheiden zijn ? «Neen, dat gelooven wij niet. Er zullen bij de aanstaande stemuitbrenging, dit houden wij voor zeker, maar twee partijen zijn: de eene vijandig tegen elke monarchale regering, zoo al niet tegen elke haren naam waardige regering, zal tegen het plebisciet stemmen of niet stemmen ; de andere, verknocht aan de monarchale instellingen , zal het demokratische Keizerrijk in zijnen nieuwen, parlementairen vorm, met hare stemmen huldigen en bevestigen." L' Avenir National, een hoofdorgaan der ultra-demokratische rigting te Parys, zegt: »Onder voorwendsel van raadpleging der natie over eene beweerde verbetering der constititutie van 1852, vraagt men ons stemmen , die door het personele bewind gewis eerst als eene vrijspraak voor zijn verleden zouden worden voorgesteld , en later misschien als eene aanmoediging en magtiging tot nieuwe avonturen. » In den naam van de onvervreemdbare souvereiniteit der natie en van haar onverjaarbaar regt om zich zelve te regeren; in den naam van het beginsel hetwelk verbiedt dat een menschengeslacht het toekomstige.geslacht aan zijnen wil onderwerpe — zal de demokratische partij tegen het plebisciet stemmen, onverschillig welke deszelfs bewoordingen zijn; zoo doende zal zij tevens verklaren dat zij het verleden niet vergeeft, en dat zij de toekomst vrij houdt. » Wat het personele bewind met het plebisciet in stemming brengt is, met of zonder zijnen wil, uit den aard der zaak en ten gevolge van zijnen oorsprong, niet anders dan het beginsel zelf van zijn bestaan. Al behaalt het in dien strijd de materiele overwinning, het zal gewis de zege in den zedelijken zin des woords niet behalen ; immers de stemmen die het voor zijn plebisciet verwerft, op welke wijze dan ook, zullen geene bepaalde beduidenis, geen onmiskenbaren zin hebben. Anders zal het zijn met de stemmen tegen het plebisciet; al wie tegen stemt, stemt tegen het gouvernement, volstrekt, zonder dubbelzinnigheid en zonder beperking; hij verklaart zich tegen de bestaande staatsinrigting in haar geheel, voor het verledene, voor het tegenwoordige, voor altijd." — Te Parys wordt verzekerd dat de tekst der nieuwe constitutie aan eiken kiezer in het rijk per post zal worden toegezonden met eenen brief van den Keizer, strekkende om de beduidenis en het gewigt der door hem uit te brengen stem te doen uitkomen. Deze brief zou aanstaanden Donderdag openbaar gemaakt worden. — In verscheiden gematigde dagbladen van Parys leest men de volgende bekendmaking, onder het opschrift: Centraal Comité voor het plebisciet van 1870, gevestigd te Parys: «Vrijheid en Revolutie staan thans tegenover elkander; beide hebben hare banier ontplooid en hare strijdmagt in slagorde geschaard. Op de vlag der Vrijheid staat: Ja\ op die der Revolutie neen. "Voor de duurzame zege der vrijheid in Frankrijk is het van groot gewigt, dat het plebisciet van 1870 een zoo groot mogelijk aantal stemmen voor zich vereenige. Daarom is het Centraal Comité gevormd, zonder geest van uitsluiting en geheel onafhankelijk. Het vraagt de medewerking van allen die meenen dat het besparen eener revolutie de beste besparing voor een land is. Onder voorzitting van den hertog dAlbu'fera heeft het
eene uitvoerende commissie gevormd uit vijf leden, namelijk: den admiraal Bouët Willaumez en den burggraaf de Laguéronnière, beiden senaatsleden; den graaf de Lagrange en den heer Clement Duvernois, beiden volksafgevaardigden, en eenen dagbladschrijver, den heer de Girardin." De boven gemelde vereeniging gaat uit van de regter zijde en het regter centrum van de Kamer. Een voorstel om met haar mede te werken is verleden Vrijdag in eene zamenkomst van het linker centrum gedaan maar niet aangenomen. Daarop hebben 25 a 30 volksafgevaardigden zich van die groep en van het door den heer Thiers aanbevolen stelsel van niet-stemming afgescheiden; zij zijn met verscheiden Parysche dagbladschrijvers van hunne rigting toegetreden tot de vereeniging van den heer d'Albufera. Aan de linker zijde bestaat nog groote verdeeldheid over de vragen : dienter tegen het plebisciet gestemd te worden of is niet-stem men beter ? Zal de parlementaire linker zijde zamenwerken met de revolutionaire linkerzijde? Zal er een manifest aan de natie worden gerigt? Zoo ja, zal het van min of meer republikeinsche strekking zijn? — De aanwijzing van kategorien waaruit de Keizer bij het benoemen van senaatsleden zou moeten kiezen, is door de senaatscommissie in nader overleg met de regering, uit de ontwerp-constitutie geschrapt. Het wordt nu beter geacht den Keizer vrij in zijne keuze te laten. — De metselaarsbaas Conté heeft zijne aanklagte tegen den prins Murat, eenen neef van den Keizer , wegens ligchamelijke mishandeling, ingetrokken. Die zaak zal dus niet voor het hooggeregtshof komen. SPANJE. De aangekondigde beweging der Carlisten in Spanje is nog niet uitgebarsten. In tegendeel wordt uit Londen gemeld dat de generaal Cabrera, die door zijne leiding en door den roem zijns naams kracht aan de onderneming zou bijzetten, openlijk verklaard heeft dat hij sedert kort, en wel bepaaldelijk sedert 19 Maart jl., vreemd aan de besluiten van de leiders der Carlisten-partij is. Die leiders schijnen den 18den dezer, op uitnoodiging van Don Carlos, eene raadsvergadering te Genève te zullen houden. — Blijkens een bij de Londensche Times ontvangen beri^t uit Philadelphia van den 16den heeft het gouvernement te Washington de zekerheid verkregen , dat de opstand op Cuba opgehouden heeft gevaarlijk voor do Spaansche heerschappij te zijn, al blijven er nog stroopende benden opstandelingen te vervolgen. ITALIË. De Civilta Cattolica, het weekblad der Jesuiten-orde te Rome, spreekt in haar jongste nommer breedvoerig over de zaak der Pauselijke pasmunt, wier overmatige toevloed in Frankrijk de regering genoopt heeft om hare aanneming bij de openbare kassen te stuiten. De Civilta zegt dat die pasmunt het vereischte gehalte heeft; dat het Pauselijke gouvernement ze, naar gelang zij weder in hare schatkist vloeit, in grof geld doet omsmelten ten einde het verbroken evenwigt tusschen pasmunt en grof geld te herstellen, en dat het vurig wenscht eindelijk te worden opgenomen in de muntverbindtenis die tusschen Frankrijk, Belgie, Zwitserland en Italië bestaat, en waartoe het vroeger reeds in beginsel is toegetreden. TUItRÏK. Een Parysch dagblad behelsde verleden Vrijdag een telegram uit Bucharest, meldende dat er een aanslag op het leven van den Vorst Karei beraamd maar tijdig ontdekt was; dat de partij van den gewezen hospodar Coutza veld won, en dat door de revolutionaire partij de kreet om eenen inlandschen vorst aangeheven werd. Daarentegen verklaart de Constitutionnel , dat de staat der zaken in Rumanie geenszins zoo bedenkelijk is; dat het nieuwe kabinet gewis uit louter conservative elementen zal worden gevormd, en dat Coutza's partij magteloos is. E N GKL A N 1). Het Britsche gouvernement heeft, gelijk het Daily News berigt, besloten tot eene vermindering der lichtgelden die het in de Britsche havens van binnenkomende schepen laat heffen. Het nieuwe tarief zou met 1 October dezes jaars in werking komen. — Door toedoen eener politieke vereeniging van socialistische rigting, de Land and Labour League , is verleden Vrijdag te Londen eene volksvergadering op de straat gehouden. Daarin is besloten het gouvernement uit te noodigen om alle woest of nutteloos liggende gronden in het Rijk tegen den marktprijs te onteigenen , en ze te doen dienen om aan broodelooze handwerkslieden productiven arbeid te verschaffen. De meeting was alles behalve talrijk; zij liep ordelijk af. In de vorige week is in Ierland weder een agrarische moord gepleegd, de eerste na de uitvaardiging der wet houdende exceptionele bepalingen tot beveiliging van have en leven der Iersche ingezetenen. Deze moord schijnt niet, als zoo vele vroegere, straffeloos te zullen blijven. Zekere Gleeson werd terstond als de vermoedelijke dader gearresteerd ; hij heeft sedert verklaard dat hij den moord in drift had gepleegd, omdat hij, uit eene gehuurde hoeve gezet zijnde, zelfs geene vrijheid had kunnen bekomen om eenige hem toebehoorende voorwerpen uit de hoeve te halen. — De amendementen die tot verleden Vrijdag bij het Lagerhuis ingediend zijn op de door het gouvernement voorgedragen wet tot uitbreiding van het lager schoolwezen in Engeland en Wales, worden door het Daily News medegedeeld; zij zijn ruim honderd in getal. Door aanhangers der Anglicaansche kerk, warme voorstanders der kerkgenootschappelijke scholen, wordt het gerucht verspreid, dat het gouvernement besloten heeft die voordragt in te trekken. — Een inlandsche vorst van Afrika's westkust, met name Pepple, koning van Bonny, is in Engeland gekomen om bescherming tegen oproerige onderdanen te zoeken en zijnen troon onder Groot-Britannie's beschermheerschap te stellen. Volgens het Daily News zal hij niet slagen. — De regering van Canada neemt aan de grenzen en ook binnen haar gebied voorzorgmaatregelen tegen aanslagen van de tenians en uitgeweken Ieren; zij brengt krijgsvolk langs de grenslinie op de been, en heeft magtiging van het koloniaal parlement ontvangen om de
constitutionele waarborgen voor de persoonlijke vrijheid tijdelijk buiten werking te stellen. Het Daily News zegt dat de Fenians het ditmaal misschien weder, gelijk reeds zoo dikwerf, bij bedreigingen zullen laten, maar dat zij zekerlijk geene ondersteuning bij het gouvernement der Vereenigde Staten zouden vinden en door de bevolking van Canada zouden worden terug geslagen. — Eergisteren zijn in Engeland berigten uit Bombay van 26 Maart, uit Hongkong van ,8 Maart, en uit Jokohama van 26 Februarij ontvangen. De hertog van Edinburgh, de zoon der Koningin, had het vaste land van Indie verlaten, en de terugreis over Ceylon aangenomen. Zijn verblijf in het westen van het Indische rijk heeft er zoo veel indruk bij de inlandsche vorsten gemaakt, dat velen van hen besloten hebben het aandenken daarvan levendig te houden door milde schenkingen ten algemeenen nutte. Zoo heeft de vorst van Baroda 20,000 pond sterling geschonken voor de oprigting van een zeemanshuis te Bombay ; de vorst van Kutch heeft 15,000 p. st. voor het oprigten en onderhouden van volksscholen in zijn gebied afgezonderd; de vorst van Jumkhundee heeft 10,000 p. st. geschonken voor eene drinkwaterleiding in zijne hoofdstad; die van Joanaghur alsmede die van Bhownuggur 10,000 p. st. voor openbare werken. Een rijk particulier van den Hindoschen volkstam, met name Sassoon, heeft 10,000 p. st. geschonken voor het oprigten eener nieuwe hoogeschool te Bombay, en 2500 p. st. voor het koopen van een orgel voor het stadhuis aldaar. Dat zijn de belangrijkste giften, welke benevens een aantal van minder bedrag in de berigten worden vermeld. De Japan Herald zegt: » Er zal van wege het Japansche eouvernemeent te Skigi eene school voor de zeevaart worden geopend. Vele daïmio's doen, zegt men, reeds groote moeite om voor zonen toelating op die inrigting te verkrijgen. Eene expeditie tot opneming der Japansche kusten en reeden onder de leiding van Europesche deskundigen wordt door het Japansche gouvernement uitgerust." ZUID-AM ERIK A. Blijkens de berigten uit Rio Janeiro van 26 Maart werd er in die stad aanhoudend feest gevierd wegens het einde van den oorlog tegen Paraguay. Daar met Lopez zijn volwassen zoon was gesneuveld en zijne andere kinderen gevangen waren genomen, was de groote hinderpaal tegen de vestiging eener nieuwe orde van zaken in Paraguay verdwenen. Het daar te lande voorloopig gevestigde bewind had reeds eene grondwetgevende vergadering belegd, en het onderhandelde over een verdrag tot formeel herstel des vredes met de geallieerden. TELEGRAPHISGHE BERIGTEN. Parys, 18 April. De tweede beraadslaging over het Senatusconsult heeft heden bij den Senaat eenen aanvang genomen. De heer Laguéronnière betoogde dat men het Senatusconsult aan den vrijen wil des Keizers te danken had, dat de republiek onmogelijk was en dat, zoo de natie het Senatusconsult verwierp, de revolutie onvermijdelijk zou zijn. Het tot stand komen van het plebisciet, zeide hij, moet de meening van sommigen in Europa wederleggen, die wanen dat Frankrijk dooide liberale beweging verzwakt is. Frankrijk moet magtig zijn en Europa moet van deszelfs magt overtuigd zijn. Nadat nog de heeren Saint-Arnaud , de Persigny, dAguesseau en eenige anderen het woord gevoerd hadden is de algemeene beraadslaging gesloten. Die over de artikelen zal morgen eenen aanvang nernen. De Prins Napoleon was niet in de zitting tegenwoordig. Parys , 18 April. Naar men verzekert zal aanstaanden Zondag eene proclamatie des Keizers verschijnen , te gelijk met het besluit waarbij de dag der stemming over het plebisciet bepaald wordt. De openbare vergaderingen zullen waarschijnlijk op Maandag aanvangen. Milaan, 18 April. De politie is alhier, bij afwezigheid der huurders , in een huis binnengedrongen waar patronen vervaardigd werden. Terwijl er huiszoeking gedaan werd, keerde een der zaamgezworenen terug, kwetste eenen der politiebeambten met een pistoolschot en nam daarop de vlugt. Eenige personen zijn ten gevolge van dit voorval in hechtenis genomen. Stuttgart, 18 April. De Beyersche ministers van buitenlandsche zaken en van justitie zijn hier aangekomen en hebben ten 11 ure eene audientie bij den Koning gehad. Stuttgart, 18 April. Heden heeft alhier eene bijeenkomst van leden der Duitsche partij plaats gehad, waarin besloten is vast te houden aan Würtembergs nationalen pligt om mede te werken lot bescherming des vaderlands en eene strijdmagt te vormen waardig om een bestanddeel van het Duitsche leger uit te maken. Voorts werd verklaard dat alleen onvoorwaardelijke aansluiting aan het reeds tot eenheid gebragte Duitschland den vooruitgang ten goede kan verzekeren, en dat de thans op grond der verdragen bestaande betrekking tot NoordDuitschland uitgebreid en in eene volledige bondsgemeenscliap van geheel Duitschland veranderd moot worden. Kopenhagen , 17 April. De minister van oorlog Raasloeff heeft zijn ontslag gevraagd omdat de overeenkomst betreffende den verkoop der Westindische eilanden niet bekrachtigd is geworden. Verdere veranderingen in het kabinet worden niet verwacht. Athene, 14 April. De Fransche gezant heeft zich met het protest van den Engelschen gezant tegen de jongste geldleening vereenigd, de Russische niet. De Koning en de Koningin zijn van den togt door den Archipel terug. Een van de aanzienlijke personen, die dezer dagen door struikroovers gevangen genomen zijn, is door hen ontslagen onder beding dat hij eene som van 20,000 francs als losprijs voor hem en voor zijne medgezellen zou verschaffen. N ew York, 18 April. Goud-agio 133/ 4 .
---

De Opper-Kamerheer en de Chef van het Militaire Huis des Konings maken bekend, dat Zijne Majesteit op Woensdag, den 27sten April
De Opper-Kamerheer en de Chef van het Militaire Huis des Konings maken bekend, dat Zijne Majesteit op Woensdag, den 27sten April aanstaande, des morgens ten 91/ 2 ure, in het Paleis te Amsterdam audientie zal verleenen aan commissien, civile en militaire autoriteiten, officieren en militairen, en op Donderdag, den 28sten daaraanvolgende, ten 91/2 ure, aan particulieren. Degenen, die verlangen tot deze audientien te worden toegelaten, worden uitgenoodigd, zich in te schrijven op eene der lijsten, welke daartoe aan gezegd Paleis gereed zullen liggen van heden af tot en met den 25sten April, des namiddags ten vier ure, op welken tijd die lijsten zullen worden gesloten. 's Gravenhage, den 20sten April 1870. van Aylva van Pallandt. F. graaf Du Mo.ncead.
---

