AMSTERDAM, 27 Augustus.
Wat Mac-Mahon in het schild voert, is op dit oogenblik de vraag, die voor de ontwikkeling der gebeurtenissen op het oorlogsterrein het hoogste belang heeft. Trekt hij terug voor den aandringenden vijand, of wel bestaat inderdaad bij hem het stoutmoedige, ja vermetele plan, waarvan wij in de laatste dagen gewaagd hebben, om zich met Bazaine te vereenigen, d. i. dezen te ontzetten? Het is onmogelijk, volgens de op dit oogenblik bekende bijzonderheden, deze vraag met zekerheid te beantwoorden. De duitsche legers rukken intusschen naar Parijs voort langs twee verschillende en vrij ver van elkander verwijderde wegen. De voorhoede Van den Kroonprins immers stond gisteren in de omstreken van Vassy en Bri enne. Men vergelijke nu den afstand, die deze plaatsen scheidt van Stenay en Varennes, die een ander deel van het pruissische leger —waarschijnlijk korspen van prins Frederik Karel — bereikt heeft, en men zal ontwaren dat Mac-Mahon, die twee dagen geleden te Mezières stond, kans heeft om aan het laatste slag te leveren, vóór het eerste hem kan aanvallen.
De voorwaartsche beweging van dit laatste, die geacht wordt op Parijs gedoeld te'zijn, heeft echter misschien niet anders in den zin dan Mac-Mahon te gemoet te trekken, die, zoo hij de overwinning behalen en Bazaine.ontzetten mogt, met dezen vereenigd, den Kroonprins den weg naar Parijs zou kunnen versperren. Wie zal echter, in geval van tegenspoed, de bedreigde fransche hoofdstad dekken ?
Zooals wij acht dagen geleden gemeld hebben, is Mac-Mahon versterkt door hetmog ongedeerde legerkorps van Douai, dat in vier-en-zeventig spoortreinen van Belfort, waar het bij den aanvang des oorlogs stond, naar Parijs en vervolgens naar Chalons werd vervoerd. Het juiste getal der manschappen, die de maarschalk onder zijn bevelen heeft, vinden wij nergens met zekerheid vermeld. Er moeten hem echter, in de laatste dagen, naar luid der fransche dagbladen, aanzienlijke strijdkrachten toegevo°gd zijn, en vooral moet hij over een zeer talrijke artillerie beschikken.
Waagt Mac-Mahon inderdaad de stoute onderneming, die hem wordt toegeschreven , dan is er weder een bloedige veldslag op handen, waarvan de afloop dè wederzijdsche krijgsplannen belangrijk zal wijzigen.
Hoe luide ook door sommige volksvrienden de meening wordt verkondigd , dat alleen de willekeur van twee vorsten twee magtige volkeren naar het slagveld dreef, de overtuiging wint telken dage meer en meer veld, dat de nu woedende oorlog een krijg tusschen twee volkeren is. Alle nationale strevingen en hartstogten staan tegenover elkander, en zeker is het dat de regtvaardigheid in het beoordeelen der nationale eigenaardigheden er aan geen van beide zijden bij wint. Toch/Overdrijft men wanneer men meent, dat deze oorlog werkelijk een krijg van het geheele Duitschland tegen den zuidelijken nabuur is. Zoolang de oude rijksadelaar niet aan het hoofd van Duitschlands leger schittert, kan men niet in waarheid zeggen, dat geheel Duitschland in het strijdperk trad. Zoolang Oostenrijk niet zijn wettige plaats in de rij der duitsche volkeren bekleedt, heeft men niet het regt om van geheel Duitschland te spreken.
Deze bewering vindt niet alleen haar steun in de 8 miilioen Duitschers, die Oostenrijk onder zijne bevolking telt, maar vooral in de historische banden ,^ie hetzelfde Oostenrijk tot een der meest noodzakelijke deelen van het duitsche rijk hebben gemaakt. Van Rudolfvan Habsburg af, die aan al de namelooze verwarring vanhet interregnum een eind maakte en de heerschappij der roofridders fnuikte, tot op Maria Theresia heeft Duitschland veelaan het huis Habsburg te danken, niet het minst het behoud van het Katholicisme in de helft van Duitschland. Hoe gestreng men ook moge oordcelen, de zonden der Habsburgers tegenover Duitschland wegen niet tegen de door hen aan het vaderland bewezen weldaden op. 'Men kan niet beweren, dat het eigenbelang onafgebroken of zelfs dikwijls den boventoon in hunne handelingen voert. Zoolang de geschiedenis nog hel regt zal hebben zich te doen gelden, zoolang ook blijft een Duitschland zonder Oostenrijk onmogelijk. Niet de diplomatie, die in de laatste tijden weinig meer heeft gedaan dan onregtvaardige verhoudingen bestendigen of dragelijk maken, schept de staten en hunne betrekkingen, maar de geschiedenis, die de dienaresse is van Gods geregtigheid. Een der meest doorslaande bewijzen voor de rol, die, naar den eisch van regt en geschiedenis, Oostenrijk en het huis Habsburg in Duitschland moeten bekleeden, is de op dit oogenblik tusschen Pruissen en Frankrijk woedende strijd. Deze zelfmoord der gekroonde revolutie vindt zijn feitelijke oorzaak in den maar al te wel gelukten aanslag, in '1866 op Oostenrijk gepleegd. Had Frankrijk niet geholpen om het huis Habsburg en in Duitschland en iq Europa te verkleinen, ja te vernietigen, dan behoefde het nu niet naar het zwaard te grijpen, om het europeesch evenwigt te herstellen. De staatkunde, van Frans I af tot op Napoleon 111, trots alle veranderingen van dynastie en regeringsvormen, in Frankrijk gevolgd, de tegen Oostenrijk gerigte, nationale staatkunde valt eindelijk op de natie terug. Van den anderen kant, zoo Pruissen niet de hand had uitgestoken naar de rijkskroon der Habsburgers, dan ware de moorddadige oorlog, die nu zijne beste krachten uitput en waarin iedere overwinning vroeger of later een nederlaag wordt, vermeden. Daarbij hoe gunstig de kans voor Pruissen ook schijne om, na eene eventueele overwinning op Frankrijk bevochten, zoo niet een duitsch, dan toch een pruissiesch keizerrijk, wat geheel Duitschland behalve Oostenrijk zou omvatten, te stichten, —
nog is die uilkomst zoo zeker niet. Nog altijd blijft het de vraag of Zuid- Duitschland zich rustig en kalm zal neerleggen bij de-eer eener versmelting met Pruissen. Het is te vreezen, dat Pruissens bondgenooten, door dezen oorlog tot krachtiger bewustzijn van Duitschlands regt en eere opgewekt, langer weigeren te draven aan de zegekoets der Hohenzollern, maar met Habsburg aan het hoofd het overmoedige Pruissen afwijzen en voor de waarachtige éénheid van Duitschland onschadelijk maken. Zoolang echter de oostenrijksche staatslieden op den thans ingeslagen weg voortgaan, blijft de hoop op eene herstelling van het «roomsche rijk der germaansche natie" gering. Zoolang te Weenen mannen aan het hoofd staan, die geen ander talent bezitten, dan dat van het reinste bloed eener natie, het katholieke geloofsleven, uit de aderen des volks te drijven, zoolang is er geen hoop op herstel. De kroon van Karel dèn Groote draagt als randschrift: «Christus is 't begin en 't einde", en deze diadeem kan niet schitteren om het hoofd van een Keizer, die liberale theoriën als den grondslag en den steun zijner grootheid stelt.
God heeft Oostenrijk in de laatste tijden zwaar getuchtigd. Langzaam kan bij het oostenrijksche volk het .bewustzijn ontwaken, dat deze welverdiende tuchtiging een zegen was. Gereinigd en versterkt door zijn boete, zal het nog eenmaal de wieg worden, fan een anderen Rudolfvan Habsburg, die aan de verwarring een einde maakt en de roofridders van duitschen bodem verjaagt. Daar gaan door de kringen des volks profetiën, die van een witten Keizer verhalen, die nis overwinnaar den duurzamen vrede herstelt en aan de Kerk al hare regten hergeeft. Wij veroorloven ons in dal. beeld der populaire fantazie het van alle vlekken en dwaasheden gereinigd Oostenrijk te zien.
Als voorbeelden van de vreesselij ke gevolgen van den oorlog schrijft men aan de N. li. Courant:
»De burgemeester van Elten heeft een gezin van vrouw, vier dochters en twee zoons; de beide laatsten' waren' «iienstpligtig; vóór weinige dagen kwamen zij in de ouderlijke woning schrikkelijk verminkt van het slagveld terug. Den een was het eene been zoo hoog mogelijk boven de knie en van het andere been de voet boven den enkel geamputeerd, terwyl den tweeden zoon de regterhsmd is verbrijzeld, die eveneens boven den pols is afgezet. Men kan zich de smart van dat gezin voorstellen; de moeder is radeloos.
»Van de vier zoons van eenen welgestelden landbouwer uit diezelfde gemeente zijn drie gesneuveld en wordt de vierde vermist. •
»In Emmerik zouden reeds ongeveer zestig vrouwen weduwen zijn geworden, die hare echtgenooten in den oorlog verloren; het meerendeel heeft kinderen.
»Als in een paar gemeenten zulke verliezen worden geleden, hoe groot moet dan de elleode over geheel Duitschland en Frankrijk zijn, en hoe ontzettend groot de verantwoording van hen, die dezen oorlog, deze menschenslagterij op groote schaal, hebben in het leven geroepen!!!
Vanwege Z. M. Viktor Emanuel, Koning van Italië, werden de koloniën ümmersehans, Veenhuizen en Frederiksoord dezer dagen bezocht door een in-
genieur uit Lombardije, met het doel
om deze instellingen van naderbij te leeren kennen, vooral met het oog op de wijze van landontginning. De afgevaardigde, die tevens een uitstapje naar Rolde heeft gemaakt, om de drentsche hunnebedden eens in oogenschouw te nemen, werd op zijn reis naar genoemde gestichten vergezeld door den heer J. Cohen te Leeuwarden, die als geneesheer
reeds eenige reizen naar Oost-Indië heeft gedaan en vloeyend Italiaansch spreekt.
Men verneemt, dat er voorloopig geene paarden meer voor het leger zullen worden aangekocht. ¦"•^
Uit Brielle wordt aan het U. D. gemeld , dat bij de proeve, aldaar met de torpedo's genomen, een ongeluk is gebeurd, waarbij vier officieren zijn gewond.
Gisteren ochtend is te 10* uur per Rijnspoorweg over Rotterdam naar Luxemburg vertrokken de tweede amsterdamsche expeditie van het Roode Kruis, bestaande uit prof. J. W. R. Tilanus, dr. D. J. Griot la Cave en de mcd. kandidaten Lehman, Sleeswijk en cic Vries, met twintig kisten verbandmateriaal en verkwik kingsmiddelen.
Bij de kommissie tot ondersteuning der onverzorgd achtergebleven betrekkingen van miliciens, is aan ingekomen giften ƒ 21,026 63 ontvangen, wat eene vermeerdering in deze week aantoont van ƒ1,161.51.
Naar men verzekert zal Z. M. de Koning zich in het begin der volgende week naar Utrecht begeven.
Het Vaderland verneemt, dat van den prins von Wied voor een paar dagen gunstige berigten ontvangen zijn. Z. H. bevindt zich in het leger van den kroon-
prins van Pruissen. /****>
De Staats-Courant bevat het besluit van den 21n Aug. 1870, houdende bepalingen omtrent de uitgifte, opzegging, aflossing en rentebetaling van schatkistbiljetten en het besluit van den 22n Aug. 1870, houdende aanvulling van het koninklijk besluit van 24 September 1869, tot uitvoering der wet van 28 Mei 1869, regelende het toezigt op het gebruik van stoomtoestellen.
Z. M. heeft benoemd tot griffier bij het kantongeregt te Medemblik, mr. A. van Deinse; tot plaatsvervangend kantonregter te Lemmer, D. C. H. Smits; te Doesborgh, G. IJ. Blaauw; te Medem • blik, J. B. Vroom; aan den generaalmajoor, J. A. Besier, is vergund het aajnnemen en dragen van het kruis der 3e klasse van de orde voor Militaire Verdiensten, hem door Zijne Hoogheid den Regent van Spanje geschonken.
Met ingang van den 29" dezer wordt het thans tot Rijkstelegraafkantoor ingerigt lokaal te Scheveningen voor de dienst gesloten en een nieuw kantoor geopend in de Keizerstraat, n°. 294, aldaar.
LEIDEN, 26 Aug. Te Warmond had Dingsdag morgen weder een voorval plaats, dat op nieuw doet zien, hoe gevaarlijk het is, op eene ligtvaardige wijze met vuurwapenen om te gaan. Zekere Adrianus Kortekaas, in dienst bij den landbouwer J. Koblenzwey, nam zijn geweer in de hand, dat in de bij de woning zijns meesters behoorende schuur aanwezig was. Niet wetende, dat het geladen was, deed hij er een slaghoedje ot percussion op en zeide schertsende tot een kleinen jongen: »wil ik je eens doodschieten ?" De jongen riep, »mij niet" en maakte zich uit voeten. Daarna zeide Kortekaas tot zekere Naatje Schelling, dienstbode bij genoemden landbouwer: »wil ik het jou eens doen ?" waarop 'deze antwoordde: swat zou je kennen?" Kortekaas mikte, met dat gevolg, dat de dienstmaagd het gansche schot hagel in den hals kreeg. De gevolgen zijn nog niet te voorzien. (L. C.) DELFT, 25 Aug. Gisteren werd hier een huwelijk gesloten en dit heugelijk feit, door veelvuldige offeranden aan Bacchus, duchtig gevierd. Nadat de jonggehuwden, des namiddags, ten gevolge van een gerezen verschil, terdege met elkander hadden geplukhaard, werd door de vrouw, des avonds, weder, op 's heeren wegen heel wat rumoer veroorzaakt, daarin dapper bygestaan door de lieve straatjeugd, zoodat de policie genoodzaakt was, ter voorkoming van verdere rustverstoring, zich met de zaak te bemoeijen. Werd de bruid des morgens door haar bruidegom het raadhuis aan de voorzijde binnengeleid, thans werd1 haar andermaal de toegang tot datzelfde raadhuis verleend, maar nu aan de achterzijde en door de agenten der openbare magt. Na den nacht aldaar te hebben doorgebragt, is zij heden morgen weder op vrije voeten gesteld.
BLADEL, 26 Aug. Tot de pia vota der Kempenlanders behoort nog altijd het bezit van een spoorweg. Sinds lang was er sprake van een weg van Turnhout op Eindhoven, doch gedurig liep het gerucht eener koncessie op niets uit. Thans weder schijnt het plan op nieuw ter sprake te komen; en te oordcelen naar de geruchten zou er veel kans tot slagen zijn, indien de tegenwoordige omstandigheden niet dergelijke ondernemingen verhinderden.
UTRECHT, 26 Aug. Gisterenmiddag met den sneltrein van 31 ure van Amsterdam, had een Israëliet de stoutheid, in plaats van in den wagon, op de treeplank zich te zetten. Hij bleef er op tot Abcoude , waar hij tusschen de treeplank en het perron letterlijk verpletterd werd. Hij was dadelijk een lijk.
ARNHEM, 26 Aug. Eenige weken geleden werd er bij verschillende inwoners dezer gemeente rondgegaan met een zoogenaamden bedelbrief, waarin een geacht ingezetene verklaarde, dat de weduwe van een knecht, die bij hem op het werk was geweest, en na een langdurige ongesteldheid was gestorven, in zeer armoedige omstandigheden verkeerde, waarom hij haar in de welwillendheid zijner stadgenooten aanbeval. Zelf had de voorgewende steller van dien brief voor ƒ45 gëtéekend, terwijl lager geplaatste handteekeningen van zeer bekende en geachte ingezetenen hier ter stede, hunne medewerking voor vrij aanzienlijke sommen verzekerden. Dien ten gevolge hadden ook vele andere menschen, bij wiemen met den brief rondging, voor ca% ruim bedrag hunne mildheid betoond, niet alleen door hunne handteekening, maar door terstond te voldoen datgene, waarvoor zij zich verbonden. De policie kreeg echter suspicie, dat die zaak niet zuiver was, en hij, die met den brief rondging, werd gearresteerd.
Het bleek, dat zoowel de brief, als de eerste onderteekeningen valsch waren. De gearresteerde, een Hannoveraan, stond gisteren dien ten gevolge voor de arronuissements-regtbank alhier, wegens opligüng, teregt. Hij bekende zyne schuld, en verklaarde verder dat hij, van Emmerik hier ter stede komende, om in dei Haarlemmermeer te gaan werken, een hem onbekenden landgenoot ontmoette, die hem voor een schaapskop uitschold, daar hij door handenarbeid zijn brood wilde gaan verdienen, en hij hem een veel gemakkelijker middel daartoe aan de hand kon doen. Nadat hem door den onbekende veel jenever was geschonken, had deze hem voor ƒ2.50 den brief ter hand gesteld, waarop hij nu geld moest vragen aan de huizen, die de onbekende hem zou aanwijzen. De opbrengst zouden zij deelen. De beklaagde wist, dat de inhoud valsch was, maar was zoo getroffen over de uitstekende uitwerking van het dokument, dat hij, na de opbrengst van verscheidene huizen met zijn vriend gedeeld te hebben, later, toen deze zich uit de voeten had gemaakt, zijne indusstrie alleen voortzette. Toen werd hij gearresteerd. Hij toonde een diep berouw over zijne daad. De officier van justicie eischte zyne veroordeeling tot 8 maanden cellulaire gevangenisstraf en vijf geldboeten van ƒ25. (A. Ct.)
ASSEN, 26 Aug. De stilstand in het fabriekswezen en het nadeel, dat daarvan door zooveel duizenden wordt ondervonden, veroorzaakt ook in de veenderijen eene schier ongekende stilte. De verveeners, die zich hoofdzakelijk met de fabrieksturf bezig houden, worden dit maar al te goed gewaar. Honderde dagwerken van deze turfsoort — waarnaar tegenwoordig niet de minste vraag is — wachten op een anders zoo gretigen aftrek. Ten gevolge hiervan is de scheepvaart op de drentsche kanalen ook bijzonder kalm, te meer nog nu de schippers met het vervoeren van steenkolen elders een goede vracht kunnen maken. Een spoedige en gunstige ommekeer van zaken wordt dan ook verlangend te gemoet gezien.
---

Telegrammen.
BERLIJN, 26 Aug. (OjAcieel) Men meldt uit Mundelsheim van heden ochtend negen ure: sedert Dingsdag avond wordt de vesting Straatsburg met belegeringsgeschut uit Kehl beschoten. De voorposten staan op 5 a 700 pas afstand van de vesting. De schade is zeer groot. De citadel, magazijnen en de gebouwen staan in brand. De kleine kruidmagazgnen zijn in de lucht gevlogen. De verliezen aan pruissische zijde zijn zeer gering. PARIJS, 26 Aug. In den Senaat heeft de heer Busson-Billault, minister-prezident van den Raad van State, medegedeeld, dat regtstreeksche dépêches van maarschalk Bazaine niet ontvangen waren, maar inlichtingen zijn toegekomen, houdende bevestiging, dat de toestand van het leger voortreffelijk is. De minister deed voorts opmerken, dat de togt der vijanden naar Parijs eenig oponthoud schijnt te ondervinden.
— Het Journal offtciel bevat het dekreet der benoeming van d hh. Béhic en Mellinet, leden van den Senaat, en Daru, Dupuy en de Talhouët, leden van het Wetgevend Ligchaam, tot ledenvan het komitee van defensie van Parijs. — In het Wetgevend Ligchaam heeft heden de heer Chevreau, minister van Binnenlandsche Zaken, medegedeeld, dat het leger van den kroonprins van Pruissen, hetwelk naar het scheen zijnen togt voorwaarts had gestaakt, gisteren zijnen marsch naar Parijs hervat heeft. »Het is de pligt der regering," zeide de minister, ïde Kamer en het land te waarschuwen." Het komitee van defensie neemt maatregelen om een eventueel beleg af te weren. De kommandant van Parijs en het kabinet rekenen op de vaderlandsliefde der hoofdstad. Volgens de ontvangen berigten gaat Phalsburg voort, zich heldhaftig te verdedigen. Twee pogingen tot bestorming zijn afgeslagen. Bij de eerste verloren de Pruissen 500, bij de tweede 1000 man. De kommandant der vesting heeft verklaard, dat hij geen parlementair meer zou ontvangen, en liever zich zou laten in de lucht springen, dan de stad overgeven.
Vijandelijke verkenners zijn gezien op twaalf kilometers van Reims. Naar het scheen, trokken de pruissische troepen op in de rigting naar Varennes en Stenay. Om Verdun staan eenige duizenden Pruissei*.
— De luxemburgsche vertegenwoordiger heeft aan het fransche gouvernement volledig bevredigende ophelderingen gegeven, omtrent het beweerd transport van gekwetsten over luxemburgsch grondgebied.
BERLIJN, 26 Aug. Volgens de Kreuazeitimg zal bij de drie bestaande legerkorpsen nog een vierde worden gevormd, onder het opperbevel van den kroonprins van Saksen, tot welk korps fle pruissische garde zou behooren, en dat nevens het derde leger onder de kroonprins van Pruissen, in de rigting van Parijs zal opereren.
BRUSSEL, 26 Aug. {Part. tel. N. E. Ct.) De laatste berigten uit Montmédy melden niets omtrent de aankomst van Bazaine of van fransche troepen aldaar. Sedert Dingsdag jl. is Metz geheel omsingeld door goed versterkte vijandelijke legerkampen. Tot op Woensdag jl. hebben de belegerden geen uitval gewaagd. en het liet zich ook niet aanzien dat zij dien in den zin hadden.
Het aantal pruissische troepen in Frankrijk bedraagt 550,000 man. De Kroonprins is met 400,000 man op weg naar Parijs.
Dagelijks worden voor Metz nieuwe versterkingen van duitsche troepen ver-
wacht.
PARIJS, 27 Aug. Alle maatregelen zijn genomen om Parijs is staat van verdediging te stellen en van levensmiddelen te voorzien. De heer Thiers is benoemd tot lid van het komitee van defensie. De wet op de plaatsvervanging van dienstpligtigen is niet toepasselijk op de ligting van 1870.
ÖfGciëel wordt bevestigd, dat België en Luxemburg de vergunning, om pruissische gewonden op hun grondgebied te vervoeren, hebben ingetrokken, omdat het berlijnsche kabinet de zaak had laten varen.
De laatste berigten schijnen te bevestigen , dat het leger van den kroonprins op Parijs aanrukt. — Volgens berigten bij den minister van Binnenl. Zaken ontvangen, zijn pruissische troepen Nancy doorgetrokken en marcheeren op Chalons en Jourville aan door Vaucouleurs. Zij schijnen te behooren tot den laatsten ban der landweer. De legermagt, dieToul belegerde, schijnt door de krachtige verdediging dier plaats van de belegering te hebben afgezien en naar de Marne op te rukken. Pruissische verkenners maakten den weg tusschen Montmédy en Mezières onbruikbaar, maar werden door scherpschutters teruggeworpen. De weg werd weinig tijds daarna hersteld. Pruissische troepen zyn bij Stenay gekampeerd en verdeelen zich in de rigting van Dun. — Sedert Donderdag-avond hebben 3000 arrestatiën plaats gehad, voornamelijk van dagbladschrijvers, veroordeelden, republikeinen en leden van geheime genootschappen. De zittingen van het Wetgevend Ligchaam van Donderdag en Vrijdag zyn zeer stormachtig geweest. De ministerprezident (de Palikao) weigerde inlichtingen te geven over den staat van het leger en weigerde evenzeer om den generaal Trochu in het geheim komitee der Kamer toe te laten, zeggende, dat hij alleen het hoofd was. — De Moniteur meldt, dat de pruissische brik Auguste Paul, kapt. Maas, van Terra Nova naar Rotterdam bestemd, is opgebragt. BAR-LE-DUC, 27 Aug. Sedert de overwinning bij Metz en de insluiting der fransche troepen in hunne pozitie voor die vesting, zyn de pruissische troepen, welke men voor de verdediging aldaar niet noodig had, met versnelde en onafgebroken marschen opgerukt. Zij hebben Chalons bezet. Het hoofd der kolonne bevindt zich tusschen Chalons en Epernay. Het koninklijk hoofdkwartier is te Barle-Duc gevestigd. MADRID, 27 Aug. Morgen vertrekken drie bataljons jagers van hier, tot versterking van het garnizoen van Pampeluna. In Navarra heeft zich een bende Carlisten vertoond. — De keizerlijke prins is naar Rethel vertrokken. De Keizer volgt Mac-Mahon, die na Reims verlaten te hebben, in de rigting van Montlouis en Vouziers trok. Gisteren ten vijf ure werd te Reims kanonnade gehoord in de rigting van Favergny. De spoorwegverbinding tusschen Soissons en Reims is afgesneden. Het leger van den Kroonprits is bij Bar le Duc versterkt door afdeelingen van het leger van den Koning, dat in de nabuurschap van Metz gelegerd is. De Presse zegt, dat Steinmetz van prins Frederik Karel gescheiden en naar het noorden teruggedreven is; ook dat Frederik Karel b'y Méziêres een hevigen schok had te doorstaan. Een ander gerucht meldt, dat het geheele pruissische leger bij Metz verdronken is.
Het eerste bataljon van de mobile garde uit het departement Aube, is te Parijs aangekomen; andere zullen volgen. Twee duizend arrestatiën zijn in de laatste twee dagen gedaan onder leegloopers, verdachte personen, enz. enz.
LONDEN, 27 Aug. Naar men zegt, houdt men zich aan den Rijn, te Ber lijn en in Silezië onledig met de vorming van drie duitsche rezervelegers. In het protest, door de pruissische regering aan de duitsche gezanten gezonden, worden de namen opgegeven der officieren, die als parlementairs door de Franschen met schoten zijn ontvangen; voorts wordt in dit stuk gezegd, dat de Duitschers geen parlementairs meer zullen zenden. jj
De troepen voor Straatsburg hebben een gracht gegraven, waardoor het water der vesting wordt afgeleid. Gjsteren heeft aan het departement van Buitenlandsche Zaken de uitwisseling plaats gehad der ratifikatiën van het belgische onzijdigheidsverdrag.
WEENEN, 26 Aug. Naar men uit goede bron verneemt, heeft het weener Kabinet aan de overige onzijdige mogendheden zijnen wensch te kennen gegeven, dat, bijaldien eene onzijdige mogendheid eene poging tot bemiddeling mogt ondernemen, zij dadelijk hiervan aan de andere onzijdige mogendheden mededeeling mogt doen.
De Correspondenz Warrends berigt het volgende: »De oostenrijksche gezant bij het engelsche hof heeft in last gekregen aan den engelschen minister van Buitenlandsche Zaken te verklaren, dat de oostenrijksche regering zich met de meeste bereid vaardigheid verpligt, onder geenerlei omstandigheden af te wijken van de onzijdige houding, zonder voorafgegane mededeeling aan de andere mogendheden. Hoogst waarschijnlijk zullen ook alle andere europeesche staten verklaringen in dezen zin afgeven."
PRAAG, 26 Aug. In de heden gehouden bijeenkomst van de duitsche club, verschenen de heeren Rieger, Bielsky en Klaudy als afgevaardigden van de czecnenklub. — Rieger begroette de duitsche vertegenwoordigers van Bohème en bood hun de hand ter verzoening aan: ïtot dusver" zeide hij, »was dit onmogelijk, omdat de Czechen de verdrukten waren. Groote gebeurtenissen zijn in Europa op handen. Bohème wordt verdeeld gehouden door verschillende vraagpunten , welke de meerderheid niet vermag op te lossen. Wij wenschen thans een poging te doen om, buiten den Landdag om, tot een beslechting te geraken." Hij stelde voor om een kommissie uit de beide partijen, elk van vijf leden, te benoemen , aan welk de taak zou worden opgedragen, om te trachten het verschil van gevoelen op staatsregterlijk en nationaal gebied tot een einde te brengen. Ten 11 ure des avonds zond de duitsche club een deputatie aan de Czechenclub, welke in last had, om van hare geneigdheid tot het benoemen eener dergelijke kommissie kennis te geven, alsmede ha ren dank te betuigen voor het initiatief, door de Czechclub ten behoeve eener poging tot overeenstemming genomen.
BERLIJN, 26 Aug. Generaal Vogel von Falckenstein is, naar men zegt, voor Metz aangekomen met 150,000 man.
De Kroonprins rekent Zondag voor Parijs te zijn.
KARLSRUHE, 26 Aug. De Karlsruher Zeitung verklaart voor ongegrond de mededeeling v_n graaf Palikao, dat de Duitschers voor Pfalzburg 1300 man verloren hebben. Bij den eersten aanval op de vesting verloren de Wurten burgers twee man; later werden slechts eenige huzaren ligt gekwetst. De bezetting van Pfalzburg is tusschen de 2000 en 3000 man sterk.
---

