BUITENLANDSCHE BERIGTEN. FRANKRIJK.
Het officiele dagblad des Keizerrijks bevat in zijn nommer van gisteren (Woensdag) een besluit der Keizerin-Regentes, strekkende tot vergrooting van het corps militaire equipages, hetwelk tot taak heeft de gekwetsten van het slagveld weg te voeren en andere vervoerdiensten te doen ; alsmede een besluit tot opheffing van het ministerie voorletteren , wetenschappen en schoone kunsten, welke zaken laatstelijk een afzonderlijk departement uitmaakten. Verder behelst het officiele dagblad een aan de Augsburger Allgemeine Zeitung van 19 Augustus ontleend artikel, hetwelk insgelijks van regeringswege aan andere Parysche dagbladen is medegedeeld en de strekking heeft om, gelijk het officiele dagblad zegt, » te doen zien dat Frankrijk met een weinig volharding zeker is van de zege." In dat artikel wordt gezegd: dat thans wie meester is van Parys meester is van Frankrijk; dat de Duitschers onverwijld Parys dienen in te nemen; dat anders hunne positie in Frankrijk gevaarlijk wordt, dewijl de oneindig groote strijdkrachten van dit land binnen weinige weken gereed zouden zijn; dat de inwendige verdeeldheden in Frankrijk thans voor 'slands verdediging achtergesteld schijnen te worden, en dat een eendragtig volk als het Fransche niet anders dan bij overrompeling te overwinnen is; dat dus ieder uur hetwelk verloopt voor dat Parys genomen wordt, een zwaar verlies voor de Duitschers is. Het artikel besluit aldus: «Het militaire stelsel van Pruissen is ingerigt voor eene oneindig
groote krachtsinspanning, maar die niet van langen duur kan zijn. In Frankrijk is het tegendeel het geval; dat land kan den strijd veel langer volhouden. Dit moeten wij steeds in gedachten houden zoo wij niet willen dat de zege ons ontga." Overeenkomstig met het in dat artikel uitgedrukte denkbeeld zegt de Constitutionnel: »Pruissen moet in allerijl de zege behalen ofte gronde gaan. Frankrijk kan wachten, en het zal wachten. » Frankrijk blijve koelbloedig, vvachte zich van hoog spel te spelen en alles op ééne kaart te zetten, bespare zijne krachten en putte 's vijands krachten allengs uit. Dan zal in het eind de zege gewis ain or.s zijn." — In de zitting des Senaats van Dingsdag zeide de voorzitter: n Ik heb gemeend heden eene zitting te moeten beleggen. Ik ben tot dat besluit gekomen door het gewigtige en bedenkelijke voorstel hetwelk gisteren bij het "Wetgevend Ligchaam was gedaan [dat is het voorstel van den heer de Kératry om negen door de Kamer uit haar midden te verkiezen leden aan het comité van defensie der hoofdstad toe te voegen]. Immers dat voorstel scheen mij van zulken aard , dat het aanleiding tot wijzeen vaderlandlievende besluiten van de zijde des Senaats zou kunnen geven. Op dit oogenblik beraadslaagt het Wetgevend Ligchaam over dat voorstel; zoodra ik de uitkomst dier beraadslaging verneem, zal ik ze aan het oordeel des Senaats onderwerpen. Intusschen moet ik u mededeelen dat het gouvernement besloten heeft drie leden van het Wetgevend Ligchaam en twee leden des Senaats bij Keizerlijk besluit te benoemen tot leden van het comité voor de verdediging der fortificatiën van Parys. Van die benoeming zal vooraf mededeeling worden gedaan aan de commissie der Kamer welke belast is met het onderzoek van Kératry's \oorstel; en de keuze der twee senaatsleden voor die taak zal ik zelf u mededeelen. Er zullen slechts twee senaatsleden aan het comité worden toegevoegd en drie volksafgevaardigden; maar er zitten thans reeds twee van onze medeleden in het comité. Vau de twee nog te kiezen senaatsleden zal er één tot den militairen stand behooren, de andere tot de niot-militaire standen." Vervolgens heeft het senaatslid Rouland, de gouverneur der Bank van Frankrijk, in antwoord op eene vraag, inlichtingen omtrent den staat der algemeene ruilmiddelen gegeven, strekkende, gelijk hij zeide » om aan te toonen dat de staat der zaken in dat opzigt thans volkomen geruststellend was , en om eenen heilzamen invloed uit te oefenen op de publieke opinie, die wat al te zeer door de geldkrisis verschrikt was en door eene overdreven paniek werd medegesleept." — In de Dingsdag gehouden zitting van het Wetgevend Ligchaam deelde de heer Thiers mede, dat de commissie van rapporteurs, het voorstel van den heer de Kératry onaanneemlijk achtte omdat de aanneming aanleiding tot eene kabinetskrisis, die thans eene ramp zou zijn, geven zou, en omdat het comité van defensie door de toevoeging van negen leden te talrijk zou worden; dat de commissie daarom de voorkeur had gegeven aan eenen middenweg, namelijk de toevoeging van drie door de Kamer te kiezen leden aan het comité; dat ook hiertegen groote bezwaren waren opgerezen; dat er toen een nieuw voorstel door een lid der Kamer was gedaan, en dat hierover door de commissie in de zitting van den volgenden dag (Woensdag) verslag zou worden gedaan. Verder werd in de zitting der Kamer van Woensdag door verscheiden leden aangedrongen op bespoediging der volkswapening en der verkiezing van officieren der nationale garde door haar zelve; op maatregelen om de hoofdstad van levensmiddelen te voorzien en om dat deel der bevolking, hetwelk niet tot de verdediging zou kunnen bijdragen maar het aantal te voeden monden nutteloos zou vergrooten, zoo voel doenlijk te verwijderen; eindelijk op maatregelen om den handel en hot fabriekwezen in de drukkende tijdsomstandigheden te gemoet te komen, in Parys en ook elders. Zoo vroeg een lid dat de fabrieken van Mulhausen en van den Opper-Elsas in het algemeen weder in de gelegenheid zouden worden gesteld om hare producten uit te zenden; daaraan knoopte hij de verklaring dat de Elsas van ganscher harte Franschgezind was en zich nooit van Frankrijk zou laten afrukken, alsmede eene uitnoodiging aan de Kamer om reeds bij voorbaat het denkbeeld zelf van verkleining van het Fransche grondgebied te wraken; aan welke uitnoodiging door de vergadering met algemeen en levendig gejuich voldaan werd. Die onderscheiden aanzoeken werden namens de regering met meer of minder stellige beloften beantwoord en met de aanmerking dat het onmogelijk was alles te gelijk te doen. Van de linker zijde werd aangedrongen op onbewimpelde mededeelingen omtrent den staat der krijgszaken. De heer Gambetta zeide dat dezelfde partij, dezelfde geest, die het land in het ongeluk had gebragt, nog heorschte en thans bezig was 's lands ondergang door het stelsel van stilzwijgen te voltooijen. Hij werd beantwoord met het verwijt dat hij en zijne medestanders bezig waren burgeroorlog in Frankrijk te stichten. Er ontstond eene hartstogtelijke woordenwisseling, waarin de regter zijde zich weder veel meer dan in de zittingen der laatst vorige dagen deed hooren. De minister van binnenlandsche zaken zeide eindelijk; » De minister van oorlog heeft al zijnen tijd noodig voor de maatregelen tot 'slands verdediging Zoo hij hier kon zijn, zou hij u zeggen dat het gouvernement sedert gisteren geene enkele officiele depêche van het krijgstooneel heeft ontvangen, en dat het buiten staat is u narigten te geven die het niet heeft." Do meerderheid deed toen de zitting sluiten; eene minderheid van omstreeks zestig leden protesteerde daartegen, en bleef nog geruimen tijd na het vertrek de^ voorzitters in do vergaderzaal. — Gisteren is te Parys geen officieel berigt omtrent den loop der krijgsbedrijven bekend geworden. In particuliere berigten wordt gezegd dat de maarschalk Mac Mahon met zijn corps van Chalons naar Metz, en verder noordwaarts getrokken was, denkelijk met het plan om in de rigting van Montmedy de hand aan het legercorps van Bazaine te reiken, hetwelk evenwel den 23sten nog niet in of nabij Montmedy was. Da vesting Toul bood den 23sten nog weerstand aan de Pruissen. De kleine afdeeling regulier krijgsvolk, die nog in Algerie gebleven was, werd van daar te Marseille verwacht. De Pruissen verlangden gekwetsten over onzijdig gx-ondgebied te vervoeren; doch de toestemming daartoe, door eene onzijdige regering te Parys gevraagd, was geweigerd om reden dat het Pruissisch leger zich sneller zou kunnen bewegen wanneer het zich van zijne gekwetsten ontdaan had. De volkswapening in Frankrijk werd zoo ver uitgestrekt, dat er eone bijzondere beschikking des gouvernements noodig was opdat spoorwegcoaducteurs, graanmolenaars, enz. bij hun bedrijf konden blijven. — Gisteren zijn, volgens een berigt van het Journal des Débats,
binnen Parys in de omstreek van hot gebouw van het Wetgevend Ligchaam voorzorgmaatrogelen door de militaire overheid genomen. DUITSCHLAND. De Pruissische Staats-Anzeiger van gisteren avond deelt het volgende berigt uit het hoofdkwartier mede: »In den morgen van den 19den dezer werden de overste-luitenant von Verdy en de kapitein von Winterfeld, — beiden van den generalen staf des hoofdkwartiers van Z. M. den Koning — als parlementairs naar Metz gezonden. Zij moesten brieven van Fransche chirurgijns-majoor , die op het slagtveld waren blijven vertoeven, in Metz overhandigen, en er tevens afspraak maken over de wijze waarop het lot der op het slagveld gebleven Fransche gekwetsten door het zenden van geneeskundige hulp uit de vesting verzacht zou kunnen worden. » Zoodra de genoemde officieren onze voorposten gepasseerd waren , reden zij stapvoets, vooraf gegaan door eenen dragonder met ontplooide witte vlag en eenen trompetter die met korte tusschenpoozen signalen blies. » Weldra naderde van de linkerzijde eene vijandelijke hussarenpatrouille. welke onze parlementairs gadesloeg en, toen zij tot op omstreeks honderd pas genaderd was , vuurde. De overste luitenant von Verdy liet terstond stilhouden, de witte vlag zwaaijen en signalen blazen. De patrouille verwijderde zich daarop in galop naar den kant van Metz. » De parlementairs vervolgden nu hunnen weg stapvoets en met inachtneming der even vermelde formaliteiten. Een detachement Fransche infanterie , hetwelk bij eene bouwhoeve, nabij Longeau , postgevat had, was in ieder geval door die patrouille van het naderen der parlementairs onderrigt, en bovendien door de gesteldheid van het terrein in de gelegenheid om gedurende geruimen tijd de Pruissen te zien aankomen. Het kon onmogelijk twijfelen aan de vreedzame bedoelingen der langzaam naderende parlementairs. Dezen ontwaarden den Franschen post eerst op SO passen afstands. i) De overste luitenant von Verdy gaf weder bevel om stil te houden, het vereischte signaal te blazen en met de vlag te zwaaijen. De Franschen antwoordden hierop met herhaalde geweerschoten. En toen nu zelfs eene sectie zich als tirailleurs verspreidde en begon te vuren, werd het bevel tot den terugkeer gegeven. Da Pruissische trompetter werd gekwetst, viel van het paard, doch ontsnapte ten slotte gelukkig aan het vijandelijke vuur. 11 Op die wijze was het onmogelijk de zending, welke ten beste van de gekwetste Fransche soldaten moest dienen, te volbrengen." — Het Weimarsche regeringsblad van den 20sten dezer maakt een patent van den Groothertog bekend, waarbij hij, n besloten hebbende zich naar het Duitsche leger hetwelk thans tegenover den vijand staat, te begeven en aldaar eenigen tijd te blijven, terwijl de Erfgrootliertog zich reeds bij dat leger bevindt," de regering des lands, gedurende zijneen zijns zoons afwezigheid, opdraagt aan H. K. H. de Groothertogin. ITALIË. Blijkens berigten uit Rome van 17 Augustus was er den vorigen dag eene verordening van den gouverneur der stad uitgevaardigd , strekkende om alle vreemdelingen en alle verdachte inwoners tot het verlaten der stad te nopen. Tevens werden er vele personen in hechtenis genomen en uit het land gezet. Bij de regering heerschte groote bezorgdheid; zij meende plannen tot brandstichting en tot verwoesting der stad ontdekt te hebben. Er werd weder gesproken van 's Pausen vertrek naar Malta als eene van de gebeurlijkheden der naaste toekomst; onder lieden die met het Pauselijke hof in betrekking staan, werd verzekerd dat de Paus eer de vlugt zou willen nemen , dan in de handen der revolutionaire partij te vallen of haar eenige bewilliging te doen. BELGIE. In de zitting der Belgische Kamer van Vertegenwoordigers van jl. Dingsdag heeft de regering vorklaard dat zij bij de opening van de gewone zitting der wetgevende kamers, in November, eene verandering der kieswet zou voordragen , dat het eene ernstige hervorming zou zijn , maar die niet zoo ver ging dat zij met eene wijziging der constitutie, met afschaffing van den census voor de verkiezing van de leden der Kamers, zou gepaard gaan. Verder heeft de regering verklaard dat z'j de inrigting van het Belgische krijgswezen aan een nieuw onderzoek en nieuwe overwegingen onderworpan had, maar ze vooreerst nog, en misschien altijd , op den tegenwoordigen voet zou laten. Bij deze mededeeling werd door liberale leden herinnerd dat aan de zijde der tegenpartij , toen zij de oppositie was , verligting der personele en finantiele lasten die het krijgswezen aan de burgers oplegt, bij elke gelegenheid geëischt en sedert bij de algemeene verkiezingen beloofd werd. Gisteren heeft de president-minister d'Anethan zich bij de Kamer meer bepaald over het militaire vraagstuk uitgelaten, en te kennen gegeven dat het ministerie voornemens is de legermagt op de tegenwoordige sterkte te houden. De gewezen minister Frère heeft vervolgens de handelingen van het ministerie sedert deszelfs optreding besproken; hij kwam tot de conclusie dat zelfs de regter zijde uit het oogpunt van het belang harer partij , de vervanging der ministers door andere, bekwamer en meer parlementaire staatkundigen wenschen moest. Hij verweet den heer Nothomb diens deelneming aan de finantiele zwendelarijen van Langrand Dumonceau. De heer Nothomb noemde dat verwijt » eene lompheid en eene lafhartigheid," en werd deswege door den voorzitter tot de orde geroepen. De heer Frère zeide dat hij de uitspraak des regters over die zwendelarijen afwachtte en dan den heer Nothomb met antwoord zou dienen.
VEREENIGDE STATEN. De Amerikaansche correspondent der Londensche Times meldt in een schrijven uit Philadelphia van 5 Augustus, op grond eener van hooger hand afkomstige mededeeling der New-Yorksche dagbladen, dat de onderhandelingen , die van de zijde der Vereenigde Staten Cuba's onafhankelijkheid ten doel hebben, voortduurden en welligt zouden slagen.
In de Madridsche berigten wordt erkend dat de opstand op Cuba nog gaande gehouden wordt. E N G E L A NI). De heer de Lesseps, de bestuurder der Suezkanaal-maatschappij, heeft een schitterend eereblijk van het Engelsche gouvernement ontvangen : hij is door de Koningin benoemd tot eereridder en grootcommandeur der orde van de Star van Indie. TELEGRAPHISCHE 1ÏERIGTEIV. Londen , 25 Augustus. De maarschalk Mac Mahon heeft jl. Maandag avond Eheims verlaten , naar men zegt om den maarschalk Bazaine hulp te gaan brengen. De Keizer heeft te Rheims een bezoek van eenige afgevaardigden van de regter zijde ontvangen. De hier gevestigde algemeene raad van de Internationale Arbeidersvereeniging heeft bepaald dat de congressen, welke in dit jaar moesten worden gehouden , uitgesteld zullen worden. Losden , 25 Augustus. De Times zegt thans zelf gemagtigd te zijn om te verklaren dat tussclien de Keizerin Eugénie en de Koningin Victoria geene briefwisseling over eene bemiddeling heeft plaats gehad. Voorts is het volgens de Times ongegrond, dat het Britsche kabinet zijne denkbeelden over eventuele vredesvoorwaarden kenbaar gemaakt • zou hebben , en evenzeer dat de heer Gladstone de woorden zou hebben gesproken: Wij moeten zorgen dat de overwinnaar niet te sterk worde. De Morning Post zegt roden te hebben om te gelooven dat afgezien is van het voorstel om gekwetsten door Belgie en Luxemburg te vervoeren. Londen , 25 Augustus. De Engelsche Bank heeft het disconto van 4\ 2 tot 4 pet. verlaagd. Brussel , 25 Augustus. Het Belgische gouvernement had aanvankelijk het verzoek van Pruissen , om gekwetsten over Belgisch grondgebied te mogen vervoeren, bewilligd onder voorwaarde van eventuele reciprociteit ten aanzien van Frankrijk. Daar echter Frankrijk verklaard heeft, dat het die bewilliging als eene schending der neutraliteit moest aanmerken , heeft het Belgische gouvernement het aanzoek van Pruissen moeten afwijzen. Brussel , 25 Augustus. De vermeende schendingen van het gebied -en de neutraliteit van Belgie, waarvan uit Arlon berigt naar Parys gezonden is, worden uit eene authentieke bron ten nadrukkelijkste geloochend. Berlyn , 25 Augustus. Alhier is het volgende officiele berigt uit Barle-Duc van gisteren avond ten 9 ure openbaar gemaakt: Chalons is door de Franschen ontruimd; onze voorhoede is reeds aan gene zijde dier stad; het leger zet zijnen voorwaartschen togt voort. Berlyn , 25 Augustus. De Staats-Anzeiger komt heden terug op de schending der conventie van Genève door de Franschen en op hunne mot het volkenregt strijdige handelwijze ten aanzien van eenen parlementair, en eindigt zijn artikel aldus: » Voor de eer der Duitsche legers en des Duitschen volks roepen wij Europa tot getuige van deze barhaarsche wijze van oorlog voeren. Onze vijanden hebben in Algerie, China en Mexico afgeleerd wat beschaafde volken aan elkander verpligt zijn." Parys . 24 Augustus. Onze dagbladen spreken ten stelligste het Pruissische berigt tegen datFransche soldaten op eenen parlementair zouden geschoten hebben. Zij deelen duarentegen een berigt uit Arlon van den 23sten mede, waarin beweerd wordt , dat de Pruissen zich voortdurend aan schending der Belgische grenzen schuldig zouden maken , Belgische carabiniers aantasten en op Belgisch en Luxemburgsch gebied komen; dat zij over dat gebied nu eens transporten met levensmiddelen aanvoeren , dan weder gekwetsten wegvoeren , hetgeen in Belgie de vrees verwekte dat men in den oorlog verwikkeld zou geraken. De Patrie verkondigt dat Pruissen , Belgie en Luxemburg het onlangs te Londen geteekende neutraliteitsverdrag schenden door het vervoeren van gekwetsten over Belgisch en Luxemburgsch gebied. Het blad zegt dat Pruissen niet uit menschlievendheid zoo handelt, maar om zijne spoorwegen beschikbaar te houden voor den aanvoer van levensbehoeften en versterkingen, en dat het Fransche gouvernement nadrukkelijke vertoogen tegen zulke handelingen zal doen. Een detachement Pruissische uhlanen, hetwelk den 22sten tol in Chaumont doorgedrongen was, is door vrijwillige schutters omsingeld en met achterlating van verscheiden dooden en gekwetsten teruggetrokken. Parys, 24 Augustus. Bij het Wetgevend Ligchaam is door de regering een wets-ontwerp ingediend, waarbij alle ontslagen militairen van 25 tot 35 jaren , gehuwd of ongehuwd , alle voormalige officieren beneden 60 , en alle nog voor de dienst geschikte generaals beneden 70 jaren onder het vaandel geroepen worden. De behandeling van dit ontwerp is urgent verklaard. De commissie heeft geconcludeerd tot verwerping van het voorstel des heereu Ferry, strekkende tot afschaffing der wet welke aan de particulieren de vervaardiging van en den handel in krijgswapenen en ammunitie verbiedt. De minister van oorlog deelt mede dat gisteren in Engeland 40,000 geweren gekocht zijn, welke hier geleverd moeten worden voor de helft binnen 3 en voor de wederhelft binnen 8 dagen. De heer Pelletan stelt voor dat aan jagers, van jagtacten voorzien, vergund worde zich in vrijcorpsen te vereenigen. De minister van binnenlandsche zaken verklaart, dat vrijcorpsen zich over de geheele uitgestrektheid van het gebied mogen vormen, en dat die, welke door het ministerio van oorlog erkend zijn, als soldaten behandeld moeten worden. Namens de commissie belast met het onderzoek van het voorstel des heeren Kératry , rapporteert de heer Thiers dat het onmogelijk is geweest zich met het gouvernement te verstaan; en dat de commissie, de tegenwoordige omstandigheden geene ministeriele verwikkeling willende uitlokken , voorslaat het voorstel te verwerpen. De minister van oorlog verklaart daarop dat hij , om een bewijs van inschikkelijkheid te geven, besloten heeft zelf drie volksafgevaardigden tot leden van het comité van defensie te benoemen , en zoodoende van zijn vertrouwen in het Wetgevend Ligchaam te doen blijken.
Parys, 24 Augustus, des avonds. Bij de voortzetting der zitting van het Wetgevend Ligchaam heeft de heer Ke'ratry zijn voorstel verdedigd. De minister Duvernois hem geantwoord hebbende, riep de heer Favre uit: » De rampen des lands zijn te wijten aan de slechte regering, waaronder het gestaan heeft! De Kamer moge verklaren of het voor het behoud dér dynastie is dat het land strijden moet!" Deze uitval verwekte een groot rumoer. De heer Buffet zeide dat er thans van niets anders sprake kan zijn dan van het verdrijven van den vijand uit Frankrijk. Nadat met 210 tegen 55 stemmen tot het sluiten der beraadslagingen besloten was werd het voorstel van den heer Kératry met 206 tegen 41 stemmen verworpen. Daarop vroeg de heer Gambetta of er geene berigten van het oorlogstooneel ontvangen waren omtrent het gevecht van den 18den en de positien der Pruissische legers. De minister Chevreau antwoordde dat de maarschalk Bazaine te zeer met bezigheden overstelpt was en geen rapport ingezonden had. Hij voegde er bij dat heden geen telegram was aangekomen hetwelk van eeniij gevecht gewaagde; dat in de daad Pruissische detachementen in de departementen der Marne en der Aube verschenen waren, maar dat hij te dien opzigte geenerlei inlichting kon geven. Nog zeide de minister dat, indien de Fransche troepen Chalons verlaten hadden, zulks geschied was om de algemeene verdediging des lands te verzekeren. De zitting werd daarop gesloten. Parys, 25 Augustus. Het Journal Offtciel berigt dat de leening van 750 millioen geheel volgeteekend en de inschrijving mitsdien gesloten is. Parys, 25 Augustus. Officieel is het volgende bekend gemaakt: Uit de bij het ministerie ontvangen berigten blijkt, dat de Pruissen verkenningen in de departementen der Haute Marne en der Marne gedaan hebbon en tot de stad Chalons voortgerukt zijn. De prefect van het departement der Haute Marne berigt dat het noordelijke gedeelte van het arrondissement Vassy door Pruissische troepen bezet is. Er zijn bevelen gegeven om den marsch des vijands met alle mogelijke middelen tegen te houden. De vaderlandsliefde der bevolking ondersteunt do voorgeschreven maatregelen, welke onder de leiding van officieren der genie uitgevoerd zullen worden. Konstantinopel , 20 Augustus. De tegenwoordige minister van oorlog zal het opperbevel over het leger van den Donau op zicli nemen en als minister door Mohemed-Ruschdi-Pascha vervangen worden Aan boord van een uit de Zwarte Zee gekomen vaartuig is de cholera uitgebarsten. Er zijn quarantaine-maatregelen genomen. Bombay , 23 Augustus. Volgens berigten uit Tientsin had de Fransche zaakgelastigde geeischt dat drie mandarijnen ter dood gebragt en de talrijke gevangen genomen inlandsehe christenen vrijgelaten zouden worden. De Onderkoning had deze voorwaarden bewilligd, met uitzondering van het ter dood brengen van één der mandarijns, die zijn plaatsvervanger was. Daarop was met een bombardement van Tientsin gedreigd. Het resultaat der onderhandelingen was niet bekend. New-York, 24 Augustus. Goudagio 17'/ 2 -
---

NEDERLANDEN. 's GRAVENHAGE, den 25sten Augustus 1870. (Staatsblad no. 152.) BESLUIT van den 15den Augustus 1870, tot af- en overschrijving van het 1ste op het IIde Hoofdstuk der begrooting van Nederlandsch Indie voor het dienstjaar 1869, vastgesteld bij de wetten van 4 December 1868 (Staatsblad no. 159 en 160). WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onzen Minister van Koloniën, dd. 11 Augustus 1870, lit. E, n". 31; Gezien de wetten van den 4den Docember 1868 ( Staatsblad n°. 159 en 160), houdende vaststelling der begrooting van Nederlandsch Indie voor het dienstjaar 1869 (Hoofdstuk I. Uitgaven in Nederland, en Hoofdstuk II. Uitgaven in Nederlandsch Indie); Gelet op art. 30 dor wet van 23 April 1864 (Staatsblad n°. 35); Hebben goedgevonden en verstaan: Van Hoofdstuk I der begrooting van uitgaven van Nederlandsch Indie voor het dienstjaar 1869 wordt af- en op Hoofdstuk II overgeschreven eene som van f33 552 (drie en dertig duizend vijf honderd twee en vijftig gulden 1, ter betaling van in Nederlandsch Indie aangeschaft grijs keper laken voor kapotten en pantalons ten behoeve van het leger aldaar. Onze Minister van Koloniën is belast met de uitvoering van dit besluit, hetwelk in het Staatsblad zal worden geplaatst, en waarvan, tot kennisneming, afschrift zal worden gezonden aan Onzen Minister van Financien en aan de Algemeene Rekenkamer hier te lande, 's Gravenhage, den 15den Augustus 1870. WILLEM. De Minister van Koloniën, de Waal. Uitgegeven den twintigsten Augustus 1870. De Minister van Justitie, van lllaar. Bij Koninklijk besluit van 24 Augustus 1870, n°. 2, is aan mr. D. J. baron Mackay, te 's Gravenhage, vergunning verleend tot het aannemen en dragen der versierselen van ridder van de 2de klasse der Kroonorde, hem door Z. M. den Koning van Pruissen geschonken. Bij Koninklijk besluit \an 25 Augustus 1870, n°. 3, is aan dr. J. C. Ilacke vau Mijnden, wonende te Amsterdam, vergunning verleend tot het aannemen en dragen der versierselen van ridder der Kroonorde 3de klasse, hem door Z. M. den Koning van Pruissen geschonken. Bij Koninklijk besluit van 24 Augustus 1870, n°. 4, is aan de na te melden officieren bij de rustende schutterij in de provincie Gelderland, op hun verzoek, eervol ontslag verleend, als: 2de bataillon, 3de compagnie, aan J. W. van Asselt, als lsten luitenant; 3de bataillon, staf, aan dr. H. G. Ter Haar, als officier van gezondheid der 2de klasse; 4de bataillon, 4de compagnie, aan E. A. Romswinckel, als kapitein; 12de bataillon , staf, aan J. Hellendoorn , als lsten luitenant-adjudant; 16de bataillon, 1ste compagnie, aan T. J. H. L. Voss,als kapitein; 4de compagnie, aan H. A. G. Bless, als 2den luitenant: en zijn voorts bij de rustende schutterij in de provincie Gelderland benoemd: 3de bataillon, staf, tot officier van gezondheid der 2de klasse dr. II. G. C. van Baerle; 4de bataillon, 1ste compagnie, tot kapitein H. E. Senn van Basel; 4de compagnie, tot kapitein J. H. George, thans 1ste luitenant; tot lsten luitenant P. van Ingen, thans 2de luitenant; tot 2den luitenant W. van den Heuvel; 12de bataillon, staf, tot lsten luitenant-adjudant W. F. K. baron van Verschuer, thans 1ste luitenant bij de 2de comgagnie; 2de compagnie, tot lsten luitenant j. C. van Ommeren, thans 2de lujtenant; tot 2den luitenant W. van Hemert, thans schutter: 16de bataillon, 4de compagnie, tot 2den luitenant L. H. Adema, thans sergeant-majoor. Bij Koninklijk besluit van 24 Augustus 1870, n°. 5, is aan dr. J. F. van Hengel, op zijn verzoek, eervol ontslag verleend als officier van gezondheid der 3de klasse bij de dienstdoende schutterij te Hilversum.
Bij Zijner Majesteits besluit van den 24sten Augustus jl., n°. 1, is aan mr. J. H. Westra, op zijn daartoe gedaan verzoek, met ingang van 1 September 1870, eervol ontslag verleend als president van het provinciaal geregtshof in Drenthe , onder dankbetuiging voor de diensten , door hem in regterlijke betrekkingen aan den lande bewezen. Bij Zijner Majesteits besluit van den 24sten Augustus jl., n°. 15 , is benoemd tot procureur bij de arronaissements-regtbank te Eindhoven, jhr. mr. M. F. J. van Sasse van Ysselt, advocaat aldaar. Bij Zijner Majesteits besluit van den 24sten Augustus jl., n°. 16, is benoemd tot procureur bij het provinciaal geregtshof in Gelderland en de arrondissements-regtbank te Arnhem , mr. H. G. P. Kolfschoten , advocaat te Arnhem. Bij Koninklijk besluit van den 23sten Augustus jl. n°. 3, is de heer N. Anslijn, officier van gezondheid der 2de klasse bij de militaire geneeskundige dienst der l^ndmagt in West-Indie, benoemd tot officier van gezondheid der 1ste klasse bij die dienst. MINISTERIE VAN BINNENLANDSCHE ZAKEN. De Minister van Binnenlandsche Zaken brengt ter kennis van belanghebbenden , dat: 1°. bij zijn Departement, na vergelijkend onderzoek, eenige tweede klerken zullen aangesteld worden op eene jaarwedde aanvankelijk van f 400; 2°. dit vergelijkend onderzoek zal aanvangen op 15 September e. k. en daartoe alleen worden toegelaten zij , die op genoemden datum den leeftijd van 18 jaren bereikt hebben doch niet ouder zijn dan 23 jaren, en wier aanvragen tot toelating, geschreven op zegel, bij zijn Departement zijn ingeleverd uiterlijk op 5 September e. k.; 3°. de sub 2°. bedoelde aanvragen moeten vergezeld zijn van bewijsstukken dat de belanghebbende is Nederlander ; voor zooveel noodig heeft voldaan aan de wet op de nationale militie, en volgens schriftelijke verklaring van een bevoegd geneeskundige, afgegeven na 1 Julij 1870, eene goede gezondheid geniet; 4°. het sub 1°. bedoeld onderzoek zal omvatten : a. het vlug schrijven van goed schrift; b. grondige kennis van de Nederlandsche taal; c. de rekenkunst; d. den Nederlandsehen stijl; e. de aardrijkskunde en vaderlandsche geschiedenis; f. de beginselen van de Fransche, Engelsche en Hoogduitsche talen ; g. eenige proeven van oordeelkundig werk. 's Gravenhage, 17 Augustus 1870. Voor den Minister, De Secretaris-Generaal, Hubrecht. RAAD VAN STATE. Openbare vergadering van den Baad van State, Af deeling voor de geschillen van bestuur, op Woensdag den Sisten Augustus 1870, des voormiddags ten elf ure.
---

