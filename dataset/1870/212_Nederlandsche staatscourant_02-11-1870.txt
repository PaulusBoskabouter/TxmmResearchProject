NEDERLANDEN. 's GRAVENHAGE, den 1sten November 1870. (Staatsblad no. 173.) BESLUIT van den 29sten October 1870, houdende intrekking der Koninklijke besluiten van 29 Julij 1868 (Staatsblad no. 115 en 116) en nadere regeling van de wijze van behandeling der zaken betreffende de onderscheidene Eerediensten. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van den Raad van Ministers, van den 15den Augustus 1870; Den Raad van State gehoord (advies van den 20sten September 1870, n°. 91; Gezien de nadere voordragten van den Raad van Ministers, van den 24sten October 1870, en van Onze Ministers van Financiën en van Justitie, van den 24sten October 1870, n°. 6; Gelet op art. 73 der Grondwet; Hebben goedgevonden en verstaan, met intrekking van Onze besluiten van 20 Julij 1868 ( Staatsblad n 05 . 115 en 116), te bepalen: 1°. dat de uitvoering en toepassing van de bepalingen van het 6de hoofdstuk der Grondwet, met uitzondering van art. 168, en die van de wet van 10 September 1853 (Staatsblad n°. 102), benevens van de bepalingen van artt. 947 en 1717 van het Burgerlijk Wetboek ten aanzien van kerken, godsdienstige gestichten en kerkelijke instellingen van weldadigheid worden opgedragen aan Onzen Minister van Justitie; 2". dat de uitvoering en toepassing van art. 168 der Grondwet, het beheer der bij de Staatsbegrooting voor de onderscheidene kerkgenootschappen toegestane geldmiddelen en de daarmede in verband staande werkzaamheden worden opgedragen aan Onzen Minister van Financien ; 3°. dat de uitvoering en toepassing der verordeningen betreffende de onderscheidene Eerediensten in de koloniën en bezittingen van het Rijk in andere werelddeelen wordt opgedragen aan Onzen Minister van Koloniën; zullende, met wijziging van het Koninklijk besluit van 7 December 1820, n°. 113, de commissie voor do zaken der protestantsche kerken in Neêrlands Oost- en West-Indie voortaan in regtstreoksche betrekking staan tot het Departement van Koloniën; 4°. dat omtrent al de hierbovenbedoelde aangelegenh«den, voor zooveel ze tot den werkkring van meer dan één departement van algemeen bestuur in betrekking mogten staan , vooraf overleg zal plaats hebben tnsschen de hoofden dier departementen; 5". dat dit besluit in werking treedt den lsten Januarij 1871. Onze Ministers van Justitie, Financien en Koloniën zijn belast met de uitvoering van dit besluit-, hetwelk in het Staatsblad zal worden geplaatst, en waarvan afschriften zullen worden gezonden aan de Departementen van Algemeen bestuur, aan de Hooge Collegien van Staat, aan de beide Kamers der Staten-Generaal en aan den Raad van Ministers. Het Loo, den 29sten October 1870. WILLEM. De Minister van Justitie, vam Lilaar. De Minister van Financien, van Bosse. De Minister van Koloniën , de Waal. Uitgegeven den eersten November 1870. De Minister van Justitie, van Lilaar. Bij Koninklijk besluit van 29 October 1870, n°. 19, is H. J. Tasset, secretaris der gemeente Vessem c. a., herbenoemd als burgemeester dier gemeente. Bij Koninklijk besluit van 29 October 1870, n°. 20, is aan F. de Jong , te Oirschot, vergunning verleend tot het aannemen en dragen van het kruis Fidei et Virtuti , hem door Z. H. den Paus geschonken. Bij Koninklijk besluit van 29 October 1870, n°. 21, is aan de na te melden officieren bij de dienstdoende schutterijen, op hun verzoek , eervol ontslag verleend , als ; bij die te Leiden, aan mr. J. van Heukelom , als lsten luitenant; bij die te Amsterdam, aan J. J. W. Scholten, als kapitein; bij die te Vlissingen , aan E. G. J. Stuart, als kapitein. En zijn voorts bij de dienstdoende schutterij te Leiden benoemd : tot lsten luitenant J. F. Esser, thans 2de luitenant; tot 2den luitenant-effectief C. van Tiel, thans 2de luitenant a la suite.
Bij Koninklijk besluit van I November 1870 , n°. 5 , is C. Romelingh, secretaris der gemeente Oldekerk, herbenoemd als burgemeester dier gemeente. Bij Koninklijk besluit van 1 November 1870, n°. 7 , is aan de na te melden officieren bij de rustende schutterijen, op hun verzoek, eervol ontslag verleend, als: in de provincie Zuidholland, 5de bataillon, aan dr. A. F. van Wieringen . als officier van gezondheid der 2de klasse ; in de provincie Groningen, 6de bataillon, 1ste compagnie, aan L. W. Wildervanck, als lsten luitenant; in de provincie Drenthe, 1ste bataillon, 1ste compagnie, aan O. Bening, als 2den luitenant. En zijn voorts bij de rustende schutterijen benoemd: in de provincie Noordbrabant, 11de bataillon, 1ste compagnie, tot kapitein C. C. Scheermakers, thans 1ste luitenant; tot lsten luitenant P. Bogaarts, thans 2de luitenant: tot 2den luitenant J. Dickhoff, thans sergeant, en L. J. Hudig , thans schutter; in de provincie Overijssel, 8ste bataillon, 1ste compagnie, tot lsten lnitenant mr. P. C. D. Ledeboer, thans 2de luitenant bij de 2de compagnie ; in de provincie Groningen, 6de bataillon, 1ste compagnie, tot lsten luitenant P. Zeper Jzn., thans 2de luitenant bij de 2de compagnie: tot 2den luitenant J. B. Broërken , thans schutter. Bij Zijner Majesteits besluit van den 30sten October 1870, n°. 14 > is benoemd tot notaris binnen het arrondissement Arnhem, ter standplaats de gemeente Scherpenzeel, W. Huender, candidaat-notaris te Lochem. Bij Zijner Majesteits besluit van den 30sten October 1870, n°. 15, is benoemd tot notaris binnen het arrondissement Arnhem , ter standplaats de gemeente Epe, jhr. J. C. II Bloys van Treslong, candidaatnotaris te Apeldoorn. Bij Zijner Majesteits besluit van den 30sten October 1870, n°. 16, is benoemd tot regter in de arrondissements-regtbank te Leeuwarden mr. E Bergsma, thans regter in do arrondissements-regtbank te Sneek. Bij Zijner Majesteits besluit van den 30sten. October 1870, n°. 17, is aan II. F. de Bock, op zijn daartoe gedaan verzoek , ontslag verleend als notaris te Rotterdam, en benoemd tot notaris binnen het arrondissement Rotterdam, ter standplaats de gemeente Rotterdam, L. F. Carrière, candidaat-notaris aldaar. Bij Zijner Majesteits besluit van den Sisten October 1870, n°. 28, is aan mr. P. Hofstede , op zijn daartoe gedaan verzoek , eervol ontsla" verleend als lid der commissie van administratie over het huis van arrest en justitie te Assen , onder dankbetuiging voor de diensten door hem in die betrekking bewezen , en benoemd tot lid der voormelde commissie van administratie, mr. G. L. W. Yos , advocaat en gemeente-secretaris te Assen. MINISTERIE VAN FINANTI EN. Bij beschikking van den Minister van Finantien is bepaald dat de navolgende ambtenaren bij de administratie der posterijen hunne functien zullen uitoefenen als volgt, te weten : de commies 3de klasse J. A. J. van der Schaaff, ten postkantore te Gouda; de commies 3de klasse J. Iloefhamer, ten postkantore teDbrdrecht; de surnumerair G. IJssel de Schepper, ten postkantore te Zwolle; de surnumerair M. J. Cambier, in de bureaux van de afdeeling posterijen bij het Departement van Finantien.
---

BUITENLANDSCHE BERIGTEN. ITALIE.
De onderstaande circulaire is door den Italiaanschen minister van buitenlandsche zaken onder dagteekening van 18 October jl. aan de Italiaansche gezantschappen gerigt en eergisteren in de Augsburger Allgemeine Zeitung alsmede in de Indépendance Beige openbaargemaakt: » Mijn heer, de bevolking der Romeinsche provinciën heeft, toen zij vrijheid bekwam om haren . wil plegtig te doen blijken, zich schier eenparig verklaard voor de vereeniging van Rome en van deszelfs gebied met de constitutionele monarchie van Victor Emanuel II en van zijne afstammelingen. » Die onder alle waarborgen van opregtheid en van openbaarheid geschiede volksstemming is de laatste wijding van Italië 's eenheid. Onder vreugdeblijken van de gansche natie heeft Z. M. de Koning het
plebisciet der Romeinen aangenomen, en heeft hij kunnen verklaren dat eindelijk de laatste hand is gelegd aan het door zijnen doorluchtigen vader aangevangen en door hem zeiven zoo volhardend en roemrijk voortgezette werk. » Voor het eerst sedert eeuwen vinden de Italianen het aloude middenpunt hunner nationaliteit wederom in Rome. Voortaan is Rome met Italië hereenigd, krachtens het regt der natie, hetwelk door het parlement het eerst uitgesproken zijnde, zijne definitive bekrachtiging in de volksstemming der Romeinen heeft gevonden. Dat is een gewigtig feit, welks gevolgen — dit wordt door ons het eerst erkend — zich ver over do grenzen des schiereilands uitptrekken en heilrijk tot den vooruitgang der katholieke maatschappij bijdragen zullen. rOp zijnen weg naar Rome ontmoet Italië aldaar een van de grootste vraagstukken des nieuwen tijds. Het nationale en het godsdienstige gevoel in onderlinge overeenstemming te brengen, de onafhankelijkheid des Heiligen Stoels en zijn geestelijk gezag staande te houden onder de aan de heiendaagsche burgermaatschappij behoorende vrijheden — dat is het waarom het te doen is. h Gelijk u uit 's Konings antwoord aan de Romeinsche deputatie blijken kon, beseft Italië liet volle gewigt der verantwoordelijkheid die het op zich neemt door 's Pausen wereldlijke heerschappij voor geëindigd te verklaren. Moedig belasten wij ons met die verantwoordelijkheid, in het vaste bewustzijn dat wij het vraagstuk in behandeling nemen met eenen onbevooroordeelden geest vol opregte achting voor het godsdienstige gevoel der katholieke bevolkingen. »Italië's taak is: het beginsel van regt in deszelfs ruimste en verhevensie opvatting toe te passen op de betrekking tusschen Kerk en Staat. 11 De wereldlijke magt des Heiligen Stoels was het laatste overblijfsel van middeneeuwsche instellingen. In eenen tijd toen de twee begrippen : souvereiniteit en bezit, niet naauwkeurig onderscheiden werden en waarin het zedelijke gezag de publieke opinie niet tot afdoenden waarborg had, kon de vermenging der twee magten somwijlen haar nut hebben. Doch in onze dagen is het, om groot gezag van zedelijken aard te kunnen uitoefenen , niet noodig grondgebied te bezitten en onderdanen te hebben. Eene politieke souvereiniteit die niet op de toestemming der bevolking berust, en buiten staat is om zich naar de behoeften der burgermaatschappij te hervormen, is thans on vermogend om te blijven bestaan. De door alle hedendaagsche Staten verworpen dwang in geloofszaken heeft zijne laatste toevlugt bij de wereldlijke magt des Pausdoms gevonden. Van nu af moet het inroepen van den sterken arm der regering in Rome zelf geheel ophouden , en de Kerk , van hare zijde , behoort zich de vrijheid ten nutte te maken. Ontheven van den belemmerenden invloed der staatkunde on van hare wisselende eischen, zal het godsdienstig gezag zijne waarachtige souvereiniteit vinden in de eerbiedige toetreding van het geweten der geloovigen. 11 Rome tot Italie's hoofdstad makende, is het onze eerste pligt te verklaren dat het feit van de voltooijing onzer nationale eenheid niets gevaarlijks voor de godsdienstige overtuiging der katholieke wereld zal medebrengen. Bovenal zal de hooge positie, die den Heiligen Vader toekomt, onverkort stand houden; liet karakter van Souverein, de voorrang boven alle andere katholieke vorsten, de vrijdommen en het inkomen welke hem in die hoedanigheid toekomen, zullen hem in den ruimsten omvang worden gewaarborgd; zijne paleizen en residentieplaatsen zullen het voorregt der exterritorialiteit genieten. De vrije vervulling zijner verhevene taak van geestelijken aard zal hem worden verzekerd door tweederlei waarborg: 1°. door de vrije en onafgebroken gedachtenwisseling met de geloovigen met hulp van de nuntiussen, die hij bij de mogendheden zal houden , en mtt hulp van de gezantschappen , welke voortdurend van wege de mogendheden bij hem geaccrediteerd zullen zijn, en 2°. bovenal door de scheiding tusschen Kerk en Staat, welke Italië reeds heeft afgekondigd en die 's Konings regering zich voorstelt in zijn rijksgebied te verwezenlijken, zoodra de voorstellen van de raadslieden der Kroon de goedkeuring van het parlement zullen hebben bekomen. ii De volledige vrijheid , die wij aan de Kerk in ons rijk verleenen , schijnt ons de krachtigste bewijsgrond om de geloovigen omtrent onze bedoelingen gerust te stellen en om hen te overtuigen dat het eene volstrekte onmogelijkheid voor ons zou zijn den Heiligen Stoel besluiten af te persen en de godsdienst tot een werktuig der staatkunde te maken. ii Dat er daarbij aanvankelijk vele moeijelijkheden en bezwaren voor de burgermaatschappij te overwinnen zullen zijn, ontveinzen wij ons niet. Doch wij gelooven aan de kracht der vrijheid; zij zal de overdrijvingen weten te matigen en voor te komen; zij zal een toereikend tegenwigt teuen dweepzucht zijn. De eenige magt welke wij in Rome, die platits met hoogst indrukwekkende overleveringen, wenschen in te roepen , is de magt des regts. Bekomt de godsdienstzin nieuw leven in eene maatschappij die daarnevens waarborgen voor politieke vrijheid bezit, dat zal voor ons geen grond tot bezorgdheid , maar tot blijdschap zijn ; immers de godsdienst en de vrijheid zijn de twee sterkste hefboomen voor den vooruitgang der burgermaatschappij. ii Wij koesteren de vaste hoop dat het tijdstip zal komen waarop de Heilige Vader do oneindig groote waarde erkent van de vrijheid die wij der Kerk aanbieden, en dat hij ophouden zal het verlies te betreuren van eene magt waarvan hij al het voordeelige behoudt en niet ander verliest dan de moeijelijkheden en de gevaarlijke verantwoordelijkheid. » Intusschen kunt gij, mijnheer, aan de regering waarbij gij aangesteld zijt, de verzekering geven, dat de Heilige Vader, dien de goede gedachte werd ingegeven om op het Vaticaan te blijven, door de Koninklijke overheden en door de bevolking met eerbiedige oplettendheid bejegend wordt. Ten dage waarop de Paus, den aandrang van zijn hart volgend, zich herinnert dat de thans in Rome wapperende vlag door hem zeiven in de eerste dagen van zijn hoogepriesterschap onder Europa's warme toejuiching werd gezegend — ten dage waarop de onderlinge verzoening van Kerk en Staat op het Vaticaan wordt afgekondigd , zal de katholieke wereld erkennen dat Italië met zijnen togt naar Rome niet een onvruchtbaar slooperswerk heeft verrigt, maar dat het beginsel van ondergeschiktheid aan gezag in de eeuwige stad weder opgerigt wordt op den breeden en stevigen grondslag der burgerlijke en godsdienstige vrijheid." — In een schrijven uit Florence van 26 October wordt aan de Augsburger Allgemeine Zeitung gemeld dat er, ter bevordering der goede oplossing van het Romeinsche vraagstuk (of het Pauselijke vraagstuk,
gelijk het thans te Florence door de Opinione wordt genoemd) door eene staatscommissie was onderzocht hoe de vrijheid der Kerk in de wetgeving des koningrijks verwezenlijkt zou moeten worden, en dat deze commissie het reeds omtrent alle hoofdpunten. zoo als de positie van den Paus, het godsdienst-onderrigt, de kloosterorden en kerkelijke vereenigingen, eens was geworden. — Blijkens berigten uit Rome van 21 October gingen de Jesuiten er voort, in het Collegium Romanum hunne voorlezingen voor de studerende jongelingschap te houden; dit ergerde de revolutionaire partij, maar werd door de Italiaansche overheden vergund. FRANKRIJK. De capitulatie van Metz, die den 27sten October op het naburige kasteel Frescaty onderteekend is, wordt door de Indépendance Beige in haar geheel medegedeeld ; zij bepaalt dat de vesting met de stad , forten , krijgsmaterieel en al wat aan het rijk behoort, aan het Pruissische leger zal worden overgeleverd ; dat de soldaten de wapenen nederleggen en in krijgsgevangt-nschap gaan zullen; dat die officieren , welke zich schriftelijk op hun woord van eer verbinden om gedurende dezen oorlog Duitschlands zaak niet te bestrijden noch te benadeelen , niet krijgsgevangen zullen zijn , en dat de andere officieren hunnen degen zullen behouden. De maarschalk Bazaine heeft die capitulatie vervolgens afgekondigd bij eene algemeene order aan het Rhijnleger, waarin hij onder andoren zegt, ii dat de vesting en hare wapening overeenkomstig de militaire gebruiken weder aan Frankrijk zullen moeten komen wanneer de vrede gesloten zal zijn" Den 29sten October had de overgave der vesting en der soldaten plaats. Ieder legercorps werd afzonderlijk, op oen bepaald punt, aan de Pruissische overheden overgeleverd door de officieren, welke zich daarna overeenkomstig eene bepaling der capitulatie weder binnen de vesting begaven, om te verklaren of zij de krijgsgevangenschap verkozen , ofwel de vrijheid onder het beding van zich te onthouden van handelingen tegen Duitschlands belang. Een bij de Londensche Times ontvangen telegram uit Remilly van 28 October meldt dat de prins Frederik Karei dien dag Metz met slaande trom en vliegende vaandels was binnen getrokken. Aan vreemdelingen werd toen nog door de Pruissische overheden de vergunning geweigerd om zich binnen Metz te begeven. Een telegram uit Saarbrücken van 29 October meldt dat de krijgsgevangenen van Metz door dat stadje warden gevoerd, wordende er eiken dag met vijf spoortreinen ieder 2000, dus 10,000 dagelijks aangebragt. Den 3lsten zouden de poorten van Metz weder voor het algemeene verkeer opengesteld worden. Een berigt uit Metz van 30 October meldt aan het Daily News , dat die vesting door het zevende corps zoude worden bezet, en dat het andere deel van het eerste leger onverwijld zou opbreken naar Parys en naar het zuiden. Bij de overgave werd, gelijk de republikeinsche Indèpendant de la Moselle in het den 29sten te Metz verschenen nommer verzekert, door de soldaten en door burgers hooggaande ontevredenheid aan den dag gelegd; zij ontkenden niet, dat verdere verwering thans door de volslagen uitputting van den voorraad leeftogt onmogelijk was, maar zij meenden dat er vroeger met goede kans eene uiterste poging tot verbreking der insluiting had kunnen worden beproefd; dat dit door Bazaine was nagelaten met het opzet om Frankrijks eenigste leger en sterkste vesting in des vijands hand te doen vallen; dat hij evenwel zekerlijk tot zulk eene uiterste poging door den wil der troepen en der bevolking genoodzaakt zou zijn geworden, ware het niet dat hij hen door valsche voorstellingen van den staat der zaken in en om de vesting en elders in Frankrijk, in toom en in geduldige stemming gehouden had tot dat er niet anders dan capitulatie overbleef en zelfs de paarden, die bij eenen algemeenen uitval voor het vervoer van het geschut zouden hebben moeten dienen, opgegeten of verhongerd waren Van dergelijke grieven der troepen en der bevolking tegen Bazaine gewaagt ook de correspondent van het Daily News in een telegram uit Metz van 30 October. Na de capitulatie van Metz is de maarschalk Bazaine naar Wilhelmshöhe vertrokken om zich bij den Keizer Napoleon te vervoegen. — Het te Tours gevestigde bewind heeft aan het publiek bekend gemaakt dat het van vele departements-prefecten en onderprefecten schriftelijke betuigingen heeft ontvangen van algenjeene verontwaardiging over de capitulatie van Metz, alsmede van het vaste besluit om den strijd vol te houden. Een aantal van die brieven zijn in het regeringsblad geplaatst. — Do Liguo du Midi, eene vereeni_'ing van heethoofdige republikeinen die zich zonder regelmatige lastgeving met de zorg voor de verdediging van vijftien der zuidelijke departementen en van Algerie hebben belast, heeft bij eene proclamatie van 25 October alle ingezetenen dier departementen bevolen op de eerste oproeping ten strijde te trekken tegen de «dwingelandij der monarchen en der Pruissen"; aan de plaatselijke en administrative overheden gelast daartoe mede te werken. en eene algemeene vergadering van vertegenwoordigers der bedoelde departementen belegd op den Men dezer. Deze proclamatie is te Marseille uitgevaardigd door Esquiros, den weerspannigen dienaar van het bewind van Tours. — Volgens oen berigt van l'Univers heeft Garibaldi te Dole slechts eene compagnie vrijwilligers uit Marseille en een bataillon mobile garde uit Nizza onder zijn bevel, en hebben de vrijcorpsen van Bretagne, van den Elsas en van de Vogesen geweigerd zich onder het bevel van dien anti-katholieken aanvoerder te stellen. — Da Liberte verzekert in haar nommer van 28 October, dat liet te Tours gevestigde bewind besloten heeft zich naar Perigueux en vervolgens naar Clermont in Auvergne te begeven, indien het door nieuwe tegenspoeden genoodzaakt wierd om andore zetelplaatsen te zoeken. DUIT SCHLAND. In den Pruissischen Staats-Anzeiger van gisteren leest men het volgende : » Nadat de candidatuur van den hertog van Aosta voor de Spaan sche kroon onlangs weder een onderwerp van de overwegingen der Spaans che regering was geworden, had deze zich genoopt gevonden om van d«n
Noord-Duitschen gezant te Madrid inlichtingen te vragen omtrent de zienswijze van onze regering met betrekking tot deze aangelegenheid. Ten gevolge daarvan is den baron von Canitz onder dagteekening van 21 October do last gezonden om te verklaren , dat onder de Europesche Kabinetten het Berlynsche het eerste geweest is, hetwelk Spanje's regt, om over zijn eigen lot voor de toekomst vrijelijk te beschikken, in eene troonrede •erkend heeft; — dat de Noord-Duitsche Bond ook onder de tegenwoordige omstandigheden aan dit beginsel getrouw blijven, en Frankrijks politiek vóór den oorlog niet navolgen zal door de inwendige aangelegenheden van Spanje tot een voorwerp van inmenging en de regeling daarvan van zijne toestemming afhankelijk te masten; — dat eindelijk Noord-Duitschland Spanje's beslissing omtrent zijne toekomst te gemoet ■zien en deszelfs besluiten met de meeste bereidwilligheid erkennen zal." — De oflficieuse Norddeutsche Allgemeine Zeitung deelt den inhoud mede van eene depêche, die lord Granville den 20 October aan den Britschen gezant te Berlyn gerigt heeft, en waarin naar aanleiding van ■de bekende verklaring van den graaf Bismarck, dat een langere duur der verdediging van Parys den dood van honderdduizenden door bonger en ellende ten gevolge zou kunnen hebben, opgesomd wordt wat Engeland gedaan heeft om het tot stand komen van eenen wapenstilstand, de verkiezing eener staatregelende vergadering in Frankrijk ■en het herstel des vredes te bevorderen. Teri slotte wordt daarin in zeer bescheiden bewoordingen gewezen op de wenschelijkheid dat Pruissen zijnen welverdienden roem moge verhoogen door geene poging tot herstel des vredes te ontzien en door het stellen van vredesvoorwaarden, die slechts regtvaardig, gematigd en in overeenstemming met ■de politiek en de denkwijze van den tegenwoordigen tijd zijn. Het officieuse Berlynsche blad voegt bij deze mededeeling het volgende: ii Wij hebben hieromtrent slechts aan te merken , dat te Ferrières aan de Franschen een wapenstilstand onder zeer gunstige voorwaarden aangeboden maar door hen van de hand gewezen is: dat voorts de generaal Burnside den 9den October andermaal van onzen kant eenen wapenstilstand tot het houden der verkiezingen — al was het maar voor 48 uren, die echter geheel voldoende zouden geweest zijn — aangeboden maar een zeer stellig en eenstemmig weigerend antwoord ontvangen heeft. De tegenwoordige Fransche regering heeft verklaard niet met ons te willen onderhandelen voor dat de laatste Duitscher van den Franschen bodem verjaagd is. Ook nu nog is de Koning bereid eenen wapenstilstand te bewilligen tot het houden der verkiezingen voor «ene constituerende vergadering, wier zamenkomst wij even zeer wenschen als het volk van Frankrijk, en die wij bereid zijn op elke met het belang der oorlogsoperatien bestaanbare wijze te bevorderen en gemakkelijk te maken. Maar juist omdat wij haar wenschen tot stand te zien komen, wil het gouvernement der nationale verdediging zulks niet; en zoo schiet er dan ook voor ons niet anders over, dan door wapengeweld eenen voor ons voldoenden vrede af te dwingen , om het even wat daarvan de gevolgen voor Parys zullen zijn." B ft A Z I LI E. Blijkens de berigten uit Rio Janeiro van 22 September jl. had het gouvernement, terwijl het de oplossing van het vraagstuk der slaven■emancipatie tot Mei van het volgende jaar wilde aanhouden , eene wet voorgesteld , waarbij het gemagtigd werd om de bij de Kroon in vruchtgebruik zijnde slaven in vrijheid to stellen zonder vergoeding, alsmede eene wet waardoor het in staat zou worden gesteld om eene algemeene volkstelling te houden en alzoo ook het ware aantal slaven tot zekerheid te brengen. De beide voordragten waren reeds door de Kamer van Afgevaardigden aangenomen.
T E I, E C. ft A l J III S C II E 15 E R l G T E X. Londen' , 1 November. De maarschalk Bazaine is gisteren te Kassei aangekomen. Ook de maarschalken Mac Mahon en Canrobert worden aldaar verwacht. Van de legercorpsen, die Metz ingesloten hebben gehouden, zal één tot escorte van de krijgsgevangenen dienen ; twee zullen zich bij het leger voor Parys voegen, en vier tusschen de Duitsche legers ten noorden en ten zuiden van Parys verdeeld worden. — Volgens berigten uit Tientsin van 13 October hebben de vreemde gezanten zekere voorstellen van het Chinesche gouvernement tot vereffening van het bestaande geschil verworpen. Pesth , 31 October. In het Huis van Afgevaardigden heeft de graaf Andrassy de interpellatie van den heer Simonyi beantwoord. Hij verwees naar de mededeelingen, welke hij tweemaal, eens vóór en de tweede reis na de uitbarsting van den oorlog, omtrent de buitenlandsche politiek der regering gedaan had, en verklaarde dat de regering die door het Huis goedgekeurde politiek tot heden onveranderlijk had gevolgd. De inachtneming eener strenge neutraliteit, zeide hij voorts , sluit geenszins raadgevingen aan eenen der oorlogvoerenden uit; maar opdat zulke raadgevingen de gewenschte uitwerking hebben, is het noodig dat zij met gelijke welwillendheid jegens de beide partijen gegeven worden. Wil men dat de regering neutraal zij, dan kan men van haar geene interventie vorderen, gelijk de heer Simonyi wil. Mogt de neutraliteit van eene andere zijde verbroken worden, dan zal ook de Oostenrijksch-Hongaarsche monarchie hare magt weten te gebruiken. De neutraliteits-politiek heeft het land voor de verschrikkingen des oorlogs behoed , en er bestaat geen grond om thans van haar af te wijken. Deze rede werd met toejuichingen ontvangen. Met uitzondering van de uiterste linker zijde verklaarde het geheele Huis zich tegen het in overweging nemen der motie van den heer Simonyi. Ook de voorstellen van den heer Tisza (tot oprigting van een afzonderlijk Hongaarsch leger) en van den heer Iranyi (tot invoering eener personele unie) zullen ingevolge besluit van het Huis buiten overweging blijven. Darmstadt , 31 October. Heden morgen ten 4 ure is de maarschalk Bazaine, begeleid door een Pruissischec stafofficier, hier doorgereisd om zich naar Kassei te begeven. Kassel , 31 October. De Keizerin Eugónie is gisteren middag incognito op Wilhelmshöhe aangekomen, vergezeld van den generaal Clary. Heden namiddag had Bazaine een onderhoud met den Keizer.
Tours, 31 October. Berigten uit Versailles melden dat door de in het kasteel van Sucy gevonden papieren een aantal personen, waaronder Zuid-Duitsche diplomaten, gecompromitteerd zijn. De Nouvelliste voorspelt dat het bezoek van den heer Thiers teVersailles geenerlei resultaat zal opleveren. Het bevestigt zich dat de Pruissen in het gevecht bij Formerie geslagen zijn Ryssel , 31 October. De Echo du Nord verhaalt op grond van een berigt uit Jemappes, afkomstig van een Belgisch koopman, dat verleden Zaturdag te Metz en in het verschanste legerkamp bloedige botsingen hebben plaats gehad, ten gevolge van de weigering des legers om de wapenen neder te leggen. Brussel , 31 October. De Inde'pendance deolt het volgende mede: Een officier, die zich aan de capitulatie heeft weten te onttrekken, brengt ons een nummer van den Independant de la Moselle mede, hetwelk te Metz uitgegeven is op het oogenblik dat de Pruissen er binnenrukten. Daarin worden de omstandigheden, die de capitulatie zijn voorafgegaan, in de bijzonderheden medegedeeld. Er blijkt duidelijk uit, dat het opgesloten leger door zijne bevelhebbers schandelijk misleid is, die, wanneer de troepen-verlangden eenen uitval te doen om zich eenen weg door de vijandelijke linien te banen, hun beloofden dat het leger weldra ongedeerd en met vliegende vaandels de vesting zou kunnen verlaten. Op die wijze werden de troepen gepaaid, tot op het oogenblik waarop de bevelhebbers bekend maakten dat er aan alles gebrek was, en dat het onmogelijk was iets anders te verkrijgen dan eene capitulatie op dezelfde voorwaarden als Sédan. Brussel , 1 November. Volgens de Echo d' Ar Ion zou het leger van Bazaine, ot tilihans de bezetting der vesting en der forten, geweigerd hebben de capitulatie te erkennen, en zouden er jl. Zondag weder gevechten hebben plaats gehad. Brussel , 1 November. De Indépendance maakt eenen brief van den generaal Boyer (adjudant van den maarschalk Bazaine) openbaar, waarin geprotesteerd wordt tegen de beschuldigingen , vervat in Gambetta's proclamatie. De generaal Boyer zegt daarin onder anderen : » Wij hebben gecapituleerd met den hongersnood." Florence , 31 October. Er is besloten tot de ontbinding der Kamer en tot het oproepen der kiezers tegen den 20sten November. De hertog var. Aosta is te Florence aangekomen. Lissabon , 30 October. De markies Sa da Bandeira heeft zijn ontslag genomen, en de bisschop van Vizeu heefteen nieuw ministerie gevormd, waarin hij zelf met de portefeuille van binnenlandsche zaken belast is, terwijl de markies d'Avila tot president en minister van buitenlandsche zaken is benoemd. Athese , 31 October. De opening van de zitting der Kamer is bij Koninklijk besluit tot 21 December uitgesteld. Bucharest , 31 October. De Kamers zijn tegen 27 November ter gewone zitting bijeen geroepen. New York, 31 October. Goud-agio ll '/j.
---

