NEDERLANDEN. 's GRAVENHAGE, den 28sten Maart 1870.
Bij Koninklijk besluit van 27 Maart 1870 n°. 3, is aan mr. S. Vissering , hoogleeraar aan de hoogaschool te Leiden , vergunning verleend, tot het aannemen en dragen der versierselen van officier der orde van Leopold, hem door Z. M. den Koning der Belgen geschonken. Bij Koninklijk besluit van 27 Maart 1870 n°. 4, is aan mr. C J. A, den Tex, burgemeester van Amsterdam, vergunning verleend tot het aannemen en dragen der versierselen van officier der orde van Leopold . hem door Zijne Majesteit den Koning der Belgen geschonken. Bij Koninklijk besluit van 28 Maart 1870 n°. 8, is aan A. Verschuren , arbeider te Lenr (gemeente Etten), als blijk van goedkeuring en tevredenheid toegekend de bronzen medaille, ingesteld bij Koninklijk besluit van 22 September 1855 n°. 64, met loffelijk getuigschrift, wegens de redding van een zevenjarig kind uil de haven te Leur op 18 Februarij jl. Zijne Majesteit heeft goedgevonden bij besluit van den 6sten dezer, n°. 32: l c . met ingang van den lsten April aanstaande, Hoogstdeszelf's adjudant in buitengewone dienst den vice-admiraal G. C. C. Pels Rijcken, naar aanleiding van zijn daartoe gedaan verzoek , krachtens § 1 a van art. 33 der wet van 28 Augustus 1851 ( Staatsblad n°. 126), wegens langdurige dienst op pensioen te stellen, met dankbetuiging voor de vele en goede diensiten door hem in verschillende betrekkingen aan den lande bewezeu, onder toekenning ingevolge § a van art. 14 der wet van 28 Augustus 1851 ( Staatsblad n°. 127), in verband met art. 1 der wet van 8 Augustus 1862 (Staatsblad n°. 159), van een jaarlijksch pensioen van vier duizend gulden (f 4000) en 2°. met voorschreven tijdstip te bevorderen: tot vice-admiraal, den schout bij nacht P. A. Matthijsen; tot schout bij nacht, den kapitein ter zee J. van der Meersch; tot kapitein ter zee, den adjudant van Zijne Koninklijke Hoogheid Prins Hendrik der Nederlanden, kapitein-luitenant ter zee J. O. H. Arntzenius; tot kapitein-luitenant ter zee, den luitenant ter zee der lste klasse J. W. Binkes; tot luitenant ter zee der lste klasse , den luitenant ter zee der 2de klasse A. J. Willeken s; tot luitenant ter zee der 2de klasse, den adelborst der lste klasse jhr. W. Laman Trip. Bij Koninklijk besluit van den 26sten Maart jl., n°. 33, zijn benoemd tot ridder der orde van den Nederlandschen Leeuw de volgende hoofden verdere officieren van het leger in Nederlandsch Indie, als bij de: militaire administratie, T. C. J. Kroesen, laatst hoofdintendant, thans op non-activiteit, en W. M. de Jongh, onderintendant der lste klasse; geneeskundige dienst, P. J. Maier, lste apotheker, lste laborant bij het scheikundig laboratorium te Weltevreden; infanterie, G. P. de Neve, kolonel, en R N. Bar, H. F. Meijer en G. C. E. vanDaalen, kapiteins, laatstgenoemde adjudant van den commandant van het leger; artillerie, H G. Boumeester, luitenant-kolonel, en F. W. H. Kuhn, 2de luitenant, directeur der geweermakersschool te Meester-Cornelis; genie, A. W. Egter van Wissekerke, kolonel, directeur van het wapen en inspecteur der sapeurs. MINISTERIE VAN BINNENLANDSCHE ZAKEN. Bij beschikking van den 26sten Maart 1870, n°. 239 , 12de afdeeling, is aan de directie der Friesche en Overijsselsche Stoombootreedery tot wederopzegging vergunning verleend voor eene stoombootdienst tot vervoer van reizigers, goederen en vee tusschen Harlingen en N.euwediep. MINISTERIE VAN BUITENLANDSCHE ZAKEN. Het Nederlandsch vice-consulaat te Calmar zal voorloopig onvervuld blijven. MINISTERIE VAN F IN AN TIEN. Telegrafie. Met ingang van den 3den April aanstaande zal het rijkstelegraafkantoor te Ilansweert op Zon- en daarmede gelijk geste e eest agen
open zijn van 8 tot 12 ure voormiddags. De diensturen der werkdagen blijven onveranderd. 's Gravenhage , den 26sten Maart 1870. Voor den Minister, J)e Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
Du nieuw benoemde Würtembergsche ministers hebben eergisteren in eene zitting van den geheimen raad den eed in handen des Konings afgelegd, bij welke gelegenheid Z. M. de volgende woorden tot hen rigtte: nik kom u met vertrouwen gemoet en hoop dat gij in overeenstemming met de tot nog toe door u gevolgde beginselen en met uwe ambtgenooten mij zult ondersteunen in mijn opregt streven om het welzijn van mijn geliefd Würtemberg te bevorderen." Omtrent de wijziging, welke in het Würtembergsche ministerie heeft plaats gehad, schrijft men uit Stuttgart aan de Norddeutsclie Allgemeine Zeitung : » De krisis heeft spoediger plaats gehad dan men verwachten kon na het dilatoire besluit der Kamer van Afgevaardigden om het voorstel der 45 leden tot vermindering der uitgaven voor het krijgswezen en tot verkorting van den activen diensttijd aan eene commissie te verzenden. De ministers verlangden van hunnen ambtgenoot voor oorlog dat hij zijne begrooting, die reeds met f 200,000 verminderd was, nog met een half millioen zou verminderen. De minister van oorlog weigerde aan dit verlangen te voldoen op grond dat hij reeds alle mogelijke bezuinigingen gemaakt had; daarop werd den 20sten een ministerraad gehouden, waarvan het resultaat was dat de gezamenlijke ministers besloten hun ontslag te vragen. Reeds den volgenden dag werd hun 's Konings beslissing medegedeeld. Op uitdrukkelijk verlangen van Zijne Majesteit heeft de heer von Varnbüliler zijne portefeuille behouden. Onder de nieuw benoemden bevindt zich geen lid der nationaal liberale partij; intusschen meent men uit het .bekende karakter der nieuwe ministers te kunnen opmaken, dat thans in de daad een » ministerie van energie" is opgetreden , hetwelk reeds sinds lang door de gematigde conservativen des lands als eene noodzakelijkheid beschouwd werd ter beteugeling van do toenemende woelingen der ultrnmontanen , groot-Duitschers en demokraten." Een ander schrijven uit Stuttgart zegt: » De beslissing is gevallen De minister van oorlog Wagner is ontslagen; maar hij is vervangen door den generaal Snckow, den meest Pruissisch gezinde van al onze officieren; de groot-Duitsche minister van eeredienst Golther en de minister van binnenlandsche zaken Gessier zijn insgelijks ontslagen en door mannen van minder liberalen naam vervangen. De Stenden zijn voor ombepaalden tijd verdaagd. Kortom, het verwachte conflict is aanwezig." Het algemeen comité der Würtembergsche volkspartij heeft eene toespraak aan het volk nitgevaardigd , waarin als eene grieve te»en het nieuwe ministerie vermeld wordt dat het, in plaats van moedio den strijd met constitutionele wapenen tegen de kamer te aanvaarden de gehate wet op de krijgsdienst te verdedigen of de kamer te ontbinden, den schijn van toegeeflijkheid aangenomen en onder voorwendsel van een nader onderzoek der begrooting de kamer verdaagd heeft. Na gewezen te hebben op de politieke antecedenten der nieuwe ministers welke geenen twijfel overlaten aangaande hun plan om de tegenwoordige militaire ïnngtmgen te handhaven, besluit het comité aldus: >» Het Würtembergsche volk en zijne vertegenwoordigers zullen zich niet laten afschrikken van de handhaving van het grondwettige re°-t en van hun streven naar het groote doel: de stichting van een°vriien alle stammen omvattend vaderland." —— Dc Augsburgei Allgemeine Zeitung behelsde eenige dagen geleden een artikel tei veidediging van de door het Beyersche ministerie von Hohenlohe gevolgde Duitsche politiek, waarin betoogd werd dat, om tot de bij het Prager^ vredesverdrag bedoelde nationale vereeniging tusschen Noorden Zuid-Duitschland te geraken en een groot Duitschland op foederative grondslagen te vestigen, de stichting van een Zuid-Duitschen bond tusschen Beyeien, >\ iirtemberg, Baden en Hessen, die als een aaneengesloten geheel met den Noord-Duitschen bond in verbinding zou treden,«ene volstrekte noodzakelijkheid zou zijn. In het laatst ontvangen nommer van genoemd blad vindt men thans een »door een hoog geplaatst, persoon medegedeeld" volledig uitgewerkt ontwerp van eene Zuid-Duitsche bondsacte, alsmede een ontwerp van een verdrag tusschen den Noorden Zuid-Duitsclien bond tot vaststelling der beginselen, waarop de bij het Prager verdrag voorziene nationale verbindtenis tot stand gebragt zou moeten worden. RUSLAND. De Russische regering heeft eenigen tijd geleden eene hoofdcommissie
voo: de spoorwegen ingesteld, wier taak het is die lijnen aan te wijzen en voorloopig vast te stellen, waarvan de spoedige aanleg in het algemeen belang het meest wenschelijk is. Die commissie heeft bovenal de volgende nieuwe lijnen voor noodzakelijk verklaard: 1°. die van Smolensk naar Brzesc, waarvoor onlangs reeds concessie verleend is; 2°. die van Wilna naar Kownopol; o'. die van Brzesc naar Bereditschew, en 4°. die van Sebastopol naar Lisowski. Het plan tot aanleg van de derde dier lijnen moet nog in deze maand bij den ministerraad in overweging worden genomen; zij wordt als de meest belangrijke beschouwd, daar zij een gedeelte uitmaakt van de groote lijn, welke langs den kortsten weg de Zwarte Zee met de Oostzee verbinden moet. Zij zal zich door middel eener lijn van Brzesc naar Lyck in Oost-Pruissen, waarvoor eene Pruisische maatschappij concessie gekregen» heeft, aansluiten aan den Oost-Pruissischen Zuider-spoorweg. — Het regeringsblad deelt belangrijke bijzonderheden mede aangaande de groote handelsmis te Nischnei-Nowgorod. Daaruit blijkt dat het verkeer in die stad, welke het middelpunt van den binnenlandschen handel van Rusland uitmaakt, in de laatste jaren tengevolge der uitbreiding van het spoorwegnet aanmerkelijk is toegenomen. In het jaar 1869 werden aldaar koopwaren ter waarde van meer dan 144 millioen zilveren roebels (18 millioen meer dan in het vorigejaar) ter markt gebragt. Verkocht werd voor 128 millioen Z. R.; en er werd in het geheel gedurende de mis een kapitaal van 145 millioen Z.R. omgezet. Die beide cijfers waren insgelijks ieder omstreeks 18 millioen hooger dan in 186S en overtroffen het cijfer der voorafgaande jaren met bijna een vierde. Met dat al zijn de resultaten der mis van 1869 niet als gunstig te beschouwen. Linnens werden zonder winst, en de uit Kiachtaaangebragte thee zelfs met verlies verkocht. De concurrentie der in de laatste jaren overzee uit Canton aangevoerde thee heeft aan den theehandel van Kiachta een gevoeligen slag toegebragt. Alleen de van daar aangebragte fijne soorten geven nog eenige winst; de mindere soorten vinden geene koopers meer. De mis te Nischnei Nowgorod werd door kooplieden uit Persie, Bucharye en zelfs uit China bezocht. FRANKRIJK. Heden, den 28sten , moet er bij den Senaat eene voordragt der rerering tot wijziging der constitutie inkomen. Dienaangaande zegt een bij de Indépendance Beige ontvangen schrijven uit Parys van eergisteren : i) Er is heden ochtend in den ministerraad weder beraadslaagd over het ontwerp van het senaatsbesluit hetwelk de gansche Keizerlijke constitutie van 1852 en alle sedert gemaakte grondwetsbepalingen vervangen moet. Er is bij die beraadslaging een gewigtig voordeel voor de zaak der volksvrijheid behaald. Er is namelijk, en wel op aandringen van den minister Ollivier , besloten onder de af te schaffen artikelen der constitutie het 33ste artikel op te nemen ; dat artikel geeft den Senaat het regt om in geval van ontbinding van het Wetgevend Ligchaam , op voorstel van den Keizer, met onverwijlde maatregelen te voorzien in al wat er vereischt zou worden om den gang der publieke zaken tegen storing te behoeden ; het bekleedt alzoo den Senaat met bet beslissende gezag voor het geval dat het Wetgevend Ligchaam ontbonden wordt, welk geval kan plaats grijpen zoo dikwerf de Keizer het noodig oordeelt. •) Op een ander punt schjnt de strijd in den ministerraad niet minder levendig, maar de uitslag minder gunstig geweest te zijn ; het was te doen om van den Keizer te verkrijgen dat de Kroon ophouden zou de eenige staatsmagt te zijn die de bevoegdheid heeft om een beroep op het volk te doen en een of ander punt regtstreeks door het algemeene stemregt te doen beslissen; dit is eene zaak van veel gewigt, immers het volksbesluit zal voortaan het eenige middel tot wijziging eener grondwetsbepaling wezen; en alzoo zou de Keizer alleen, niet de Kamer, den eersten stap tot eene grondwetswijziging kunnen doen. »Ook schijnt er in den ministerraad lang beraadslaagd te zijn over het denkbeeld eener andere organisatie van den Senaat. Er zijn verscheiden plannen geopperd om aan dat staatsligchaam meer zedelijk gezag en meer verband met de publieke opinie te geven, door de benoeming zijner leden, geheel of ten deele, regtstreeks of zijdelings, van de volkskeuze afhankelijk te maken. ii Onder de daartoe voorgeslagen middelen zou behooren aan ieder volksafgevaardigde welke achtereenvolgens bij drie algemeene verkiezingen tot lid van het Wetgevend Ligchaam gekozen zou zijn, het regt toe te kennen om in den Senaat over te gaan en er van regtswege zitting te nemen. i! Over die punten is lang beraadslaagd; maar de uitkomst schijnt te zijn dat de Senaat, al worden ook zijne bevoegdheid en werkkring geheel veranderd , zamengesteld zal blijven gelijk hij naar de constitutie zamengesteld moest worden; de benoeming der senaatsleden blijft eeu uitsluUend regt der Kroon; doch het aantal zijner leden zal denkelijk worden vergroot, waarvan eene vermindering hunner jaarwedde het gevolg zou moeten zijn." Het berigt dat art. 33 der Keizerlijke constitutie afgeschaft zou worden, en dat de benoeming van senaatsleden een regt van de Kroon alleen blijft, wordt door den Constitutionnel bevestigd. Hij voegt daarbij, dat het regt tot het aannemen van wetten en dat tot het voorstellen van wetten aan den Senaat in dezelfde mate en in denzelfden omvang zullen worden toegekend als aan het Wetgevend Ligchaam. Volgens la Presse zou de Keizer in de Zaturdag gehouden zitting van den ministerraad deze woorden hebben gesproken: »Er is ééne zaak waaraan ik niet zal laten roeren, namelijk mijn initiatiefin zake van volksbesluiten. Ik behoud het uitsluitende regt om een beroep op het volk te doen en een plebisciet voor te stellen, wanneer ik dit voor het belang der natie nuttig zal achten." Le Public zegt dat de regering voorstellen zal het aantal leden des Senaats met achttien te vermeerderen en alzoo te brengen tot 188, dat is twee derden van het aantal loden van het Wetgevend Ligchaam. Voor de nieuwe senaatsleden zou de jaarwedde tot de helft, dat is 15,000 francs, verminderd worden. Zaturdag jl. lieeft het Wetgevend Ligchaam, op aansporing van de regering, besloten tot nadere overweging van een wetsvoorstel van de linkerzijde, strekkende om het regt tot oprigting van vereenigingen en genootschappen, welks uitoefening thans _ geheel van het goedvinden der regering afhankelijk is, van die beperking gedeeltelijk te ontdoen. Door een lid van de regter zijde, den heer Liégeard, is een voorstel gedaan om de groote militaire commandementen, alsmede de bezoldiging der leden van den Conseil Privé, of' Hofraad, in te trekken^
Het baart opzien dat er zulk een voorstel van de regter zijde komt; daar het denkelijk in de Kamer bij de linker zijde, en daarbuiten bij het publiek, veel bijval zal vinden, zal het misschien moeijelijkheden baren aan de regering, welke dusver ongezind tot de voorgestelde veranderingen scheen. — Bij het Wetgevend Ligchaam zal het vraagstuk der kieshervorming eerstdaags door een voorstel van leden aanhangig worden gemaakt. Het regter centrum heeft verleden Vrijdag besloten alle voorstellen van die strekking te bejegenen met een voorstel om ze buiten overweging te houden. Het linker centrum heeft verleden Vrijdag het onderzoek der staatsbegrooting voor 1871 aangevangen , met het ondubbelzinnig uitgesproken voornemen om in die zaak, gelijk in het algemeen, het ministerie te ondersteunen. — De staatscommissie voor het hooger onderwijs heeft zich vereenigd met het gevoelen dat het aan particulieren moet vrij staan inrigtingen voor dat onderwijs te stichten of voorlezingen over vakken van hooger onderwijs te houden, maar dat de Staat, met andere woorden de Universiteit van Frankrijk, dient te blijven in het uitsluitend bezit van het regt tot het verleenen van die wetenschappelijke graden , welke wettelijke geldigheid hebben en den toegang tot eene loopbaan, bediening of beroep in de maatschappij geven. — In het laatst der vorige week is de heer Ledru-liollin uit Engeland in alle stilte te Parys gekomen. Dat gewezen lid van het bestuur der Fransche republiek was twintig jaren lang nitlandig geweest. Een regtskundig bezwaar waardoor hij van de toepassing van alle dooiden Keizer verleende amnestien uitgesloten werd gehouden, is door het ministerie Ollivier opgeheven. — Het regtsgeding tegen den prins Pierre Bonaparte , hetwelk den 21sten dezer te Tours voor hot hooggeregtshof en eene bijzondere jury was aangevangen , is gisteren afgeloopen met een vonnis hetwelk aan de demokratische en de revolutionaire partij weinig voldoening maar voorwendsels tot nieuwe opruijingen zal geven. Na het getuigenverhoor heeft de openbare aanklager , de procureur-generaal Grandperret, zijn requisitoir voorgedragen; naar zijn oordeel was het gebleken dat de prins van Victor Noir eenen slag in het aangezigt ontvangen , daarop dezen doodgeschoten, en vervolgens, door Fonvielle met een pistool bedreigd wordende, op dezen medgezel van Noir een schot gelost had; dat hij alzoo door eene feitelijke aanranding uitgetart, maar niet door zorg voor zelfbehoud gedrongen was geworden tot den manslag op Victor Noir. Uit dien hoofde meende de procureur-generaal, dat de prins, hoewel er verzachtende omstandigheden te zijnen voordeele aan te voeren waren, schuldig aan manslag moest verklaard worden. Na anderhalf uur beraadslagens is de jury in de regtszaal terug gekomen met de verklaring dat zij den prins aan geene der hem te laste gelegde misdaden schuldig vond. Daarop is door den vader van Victor Noir 100,000 francs van den prins geëischt als vergoeding voor het geldelijk verlies hetwelk hij door den dood zijns zoons leed. Het hof heeft dien eisch voor een vierde deel toegewezen, en dienovereenkomstig den prins ook tot het betalen der kosten van het geding veroordeeld. In dit regtsgeding is de loop der debatten herhaaldelijk gestoord, doch de stoornis kwam niet zoo zeer van den prins als wel van zijne tegenstanders; gelijk uit de ingewonnen getuigenissen bleek dat Victor Noir en Fonvielle, twee redacteuren van la Marseillaise ui medestanders van Rochefort, zich naar de woning van den prins hadden begeven niet enkel om regelmatige aanstalten voor een duel te maken , maar tevens met het plan om hunnen wrevel aan dien impopulairen prins van den bloede op alle mogelijke wijzen te koelen. - ITALIË. Uit otficiele berigten van het Vaticaansche concilie blijkt dat in het comité-generaal van den 22sten door tien leden (waaronder mgr. Strossmayer, wien volgens een berigt van de Augsburger Allgemeine Zeitang het woord zou ontnomen zijn) over de voordragt betreffende geloofszaken is gesproken, en dat toen de voortzetting der discussie tot den volgenden dag is verschoven. Mgr. Strossmayor zou volgens het berigt der Allgemeine Zeitung belet zijn zijne rede ten einde te brengen omdat hij protesteerde tegen het vaststellen van geloofsartikelen anders dan met zedelijke eenstemmigheid der concilieleden. Doch volgens een berigt van L'Univers is hem het woord ontnomen omdat hij buiten de orde van den dag ging. Volgens berigten uit Rome van 21 Maart, bij het katholieke Journal de Bruxelles ontvangen, bedaarde de beweging der gemoederen in het concilie; had een Fransch praelaat, de bisschop van Saint Brietic, zijne toetreding tot de geschriften van den pater Gratry (eenen liberalen katholiek) ingetrokken , en was de Paus onwrikbaar in het besluit om geene leeken in het concilie te laten zitting nemen. — Uit de Parysche dagbladen verneemt men de strekking van het antwoord des Heiligen Stoels op de Fransche nota. »Het is geene weigering — zegt d e Constitutionnel —; het strekt meer om het toekomstige werk van het concilie tegen misvattingen te verdedigen, dan om aan Frankrijk het regt tot het zenden van eenen vertegenwoordiger in het concilie te betwisten". Volgens Le Franqais » spreekt het antwoord uitvoerig over den zin en de strekking der in het concilie voorgedragen canones betrekkelijk de Kerk, maar doet het geenszins het definitive besluit van het hof van Rome omtrent de toelating van eenen ambassadeur in het concilie kennen". Daarbij wordt door de Patrie gevoegd dat die canones in het antwoord als louter theoretische regelen worden voorgesteld, een rigtsnoer voor de gewetens der geloovigen, maar geen stap tot inmenging in wereldlijke of politieke zaken, en wier toepassing in allen gevalle getemperd zou worden door stipte getrouwheid der Kerk aan bestaande of te sluiten concordaten. De Indépendance Beige zegt dat het antwoord in den vorm eene verschuiving der beslissing, in den grond eene afwijzing is. — Een Parysch dagblad van eenig gewigt, het Mémorial Diplomatique , zegt gemagtigd te zijn om te verklaren dat de heer de Banneville niet als Fransch ambassadeur te Rome zal worden vervangen, maar op een uader te bepalen tijdstip derwaarts zal terug keeren.
SPANJE. Er is sedert eenigen tijd door roorstanders der zaak van Koningin Isabella in dagbladen aangekondigd dat er eene verklaring van haar zou uitgaan , waarin zij , zonder zelve dadelijk afstand van de Spaansche kroon te doen , haren zoon Alphonsus op den voorgrond zou plaatsen. De bedoelde verklaring schijnt vervat te zijn in een stuk hetwelk te Madrid den 23sten door de dagbladen is openbaar gemaakt. Het is een brief'aan den Paus, dien de Koningin den 20sten Februarij jl. te Parys geschreven en aan haren zoon, toen deze de eerste communie te Rome ging ontvangen, medegegeven heeft. In dat schrijven komt het volgende voor : » Troostrijk was mij het schrijven waarin Uwe Heiligheid mij betuigde gebeden tot den Hemel te rigten voor mijne gezondheid en voor mijnen terugkeer tot den mij regtmatig toebehoorenden troon Datregt, ook in mijnen onspoed door den wijssten Souverein der aarde erkend wordende, wensch ik thans niet voor mij zelve te behouden, maar aan den prins, mijnen zoon, over te dragen op het geschiktste tijdstip, gelijk ik zeg aan allen die mijne onderdanen geweest zijn. » Daarom wensch ik zoo vurig, dat mijn zoon de kracht tot het uitoefenen van dat regt vooral bekome door deelgenootschap aan den heiligen geest der katholieke kerk, de eenige zaak die hem in staat kan stellen om het groote beginsel van staatsgezag te verbinden met de ware vrijheid, gelijkheid en broederschap, welke onmisbaar zijn voor het geluk van alle menschen. » Om die reden is het ook mijn plan, den prins zulk eene opvoeding te geven, dat hij, zoo de natie te eeniger tijd zijne diensten behoeft en God het wil, zijne taak kunne vervullen zonder zich gehaat te maken bij de oppositie of bij eene of andere van de talrijke partijen waarin ons land helaas verdeeld is; want hij zal hebben geleerd dat een koning van Spanje niet tot eene partij maar aan al de Spanjaarden moet behooren, en dat God de koningen voor het volk, en niet het volk voor de koningen gemaakt heeft. » God verhoede dat er ooit door toedoen van mijnen zoon een droppel bloeds gestort, of storing in den vrede en de rust onzer dierbare landgenooten gebragt worde. Ach, ware er niet zoo veel bloeds voor zijne moeder vergoten ! Al werd het geheel buiten hare schuld gestort, zij beschreit het nog. Had ik tijdens onzen burgeroorlog het oordeel des onderscheids gehad, hetwelk ik, nog een onnoozel kind, miste, dan zou ik toen hebben verklaard dat de kroon tot dien prijs te duur voor mij was. Ik wil niet, dat mijn zoon eenen in tranen en ellende gegrondvesten troon beklimme. Ik begeer voor hem geenen troon , dan eenen die door de regtmatige hoop en de algemeene liefde des volks is opgerigt." — Bij eene diplomatieke circulaire van den llden dezer, die thans te Madrid is openbaar gemaakt, heeft het Spaansche gouvernement verklaard te volharden in het besluit om geenerlei tusschenkomst of vertegenwoordiging in hot Yaticaansche concilie voor zich te vragen, omdat het zich noch in kerkelijke zaken mengen noch aan eenig kerkelijk besluit rakende staatszaken den schijn van gezag bijzetten wil. ENGELAND. De voordragt der regering tot beveiliging van het leven en de have der ingezetenen van Ierland is verleden Zaturdag door het Lagerhuis ten derden male gelezen en definitief aangenomen, zonder hoofdelijke stemming. Zij heeft in den loop der discussie maar ééne wijziging van belang ondergaan ; de regering heeft namelijk de volmagt tot het vernietigen van oproerige en opruijende dagbladen , die zij bij deze bill verkrijgt , beperkt door de bepaling dat een dagblad eerst na eene officiele en vruchteloos bevonden wordende waarschuwing door die exceptionele magt der administrative overheid mag worden getroffen. De bill zal bij het Hoogerhuis met spoed behandeld en denkelijk nog vóór Paschen in werking gebragt worden. Toen de discussie Vrijdag bij het Lagerhuis ten einde liep, zeide de heer Moore, een Iersch lid, dat hij, verderen strijd tegen de voordragt hopeloos ziende, zijne nog aanhangige amendementen introk ; dat, wel beschouwd, hoe slechter de nieuwe wet wierd gemaakt, zij des te beter voor Ierlands zaak zou zijn , en dat de eenige wijze van protesteren , dio er nu voor het Iersche volk overbleef, was de dwangwet te braveren. Een ander middel om de werking der wet te beletten wordt te Dublin voorgeslagen door den Freeman , het voornaamste onder de zoogenaamde nationale dagbladen van Ierland. Het middel is eenvoudig: door vermijding en wering van alle wanordelijkheden en gewelddadigheden aan de regering elk voorwendsel tot toepassing der wet te ontnemen; immers de wet geldt enkel voor die districten van Ierland, welke door de regering wegens feiten voorgevallen na hare uitvaardiging , voor onrustig verklaard zouden worden. TELEGRAPHISCBE BERIGTEN. Madrid , 26 Maart. In de Cortesvergadering heeft de minister Figuerola verklaard dat de ontworpen handelsverdragen met Oostenrijk, Italië en Belgie vooraf aan de goedkeuring der Cortes onderworpen zullen worden. Voorts deelde hij mede dat de schatkistbons te gelde gemaakt zijn tegen 69 per cent. Florence , 26 Maart. Het regeringsblad berigt dat de rust overal hersteld is. IVeenen , 27 Maart. Het Huis van Afgevaardigden heeft heden de staatsbegrooting voor 1870, overeenkomstig de voorstellen der commissie , in haar geheel bij tweede en derde lezing aangenomen. De Neue I'reie Presse verzekert dat de finantiele dienst in de Cisleitkaansche landen over het vorige jaar een overschot van 10 millioen heeft opgeleverd. Volgens de Presse is dezer dagen een nieuw handels-en scheepvaartverdrag tusschen Oostenrijk en Spanje onderteekend. Stuttgart , 28 Maart. De Stnats-Anzeiger bevat eene verklaring van hot ministerie, houdende aankondiging dat de sterkte der linietroepen beperkt, het cijfer der ligting verminderd, de active diensttijd zooveel doenlijk verkort zal worden. De wederinvoering der plaatsvervanging is nog een onderwerp van overweging.
De regering vordert als haar grondwettig regt dat hare voordrp 't in beraadslaging worde gebragt, en zij belooft bij die gelegenheid alle verlangde inlichtingen te geven. Zij protesteert tegen de verdenking dat er Pruissisclie invloed in het spel geweest zou zijn, en heeft even stellig besloten Würtembergs onafhankelijkheid te handhaven als elke opruijing tot het verbreken van aangegane verdragen tegen te gaan. Creuzot , 28 Maart. De arbeid is heden bij de hoogovens en de constructiewinkels op de gewone wijze hervat. De werkstaking bepaalt zich tot de mijnen. Buciiarest, 26 Maart. De Kamer heeft heden de voordragt goedgekeurd, volgens welke de grondbelasting voor het overige gedeelte van het loopende jaar met 2 per cent verhoogd zal worden. De sluiting der zitting is wederom 14 dagen verschoven. New York, 27 Maart. Op Cuba hebben belangrijke gevechten plaats gehad, waarin beide partijen beweren gezegevierd te hebben.
---

