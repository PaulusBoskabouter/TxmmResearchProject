ECHT EN VALSCH HAAR.
Ba, Eigenhaar, die Natur, mu,z dem fremden Haar, mithin der Kunst, da, Feld raumtn. Dr. 11. Schultze. Sinds de oudste tijden is de zorg voor en het onderhoud van het haar wel het allermeest door de vrouwen in acht genomen, niet in één, maar in alle landen der wereld. Gedachtig aan ’t: Honneur aux dames — dat vooral in deze emancipatie-eeuw meer dan ooit in acht dient genomen te worden! — zal men het in ons billijken, dat we ook te dezen opzichte onze eerste aandacht wijden aan de vrouw. Daarom vermelden we als een voorbeeld, dat de grootste bewondering verdient, de vaderlandsliefde van die Romeinsche vrouwen, welke tijdens eene belegering van het Kapitool heur haren ten offer brachten, om daaruit koorden te vlechten, die men voor eenige oorlogswerktuigen noodig had, waarbij de vrouwen — gelijk ons de geschiedenis leert — liever met kale hoofden, maar vrij, bij hare vaders, mannen en broeders wilden leven, dan met een behaard hoofd slavinnen te worden. Of onze vrouwen, als ’t er op aan kwam, óók zoo zouden handelen, durf ik niet verzekeren. Om het aandenken dier edele zelfverloochening te vereeuwigen, stichtten de Romeinen later een tempel, gewijd aan de... kaalhoofdige Venus! De Grieksche en Romeinsche vrouwen plachten zich, bij den dood van een haar bijzonder dierbaar persoon, het haar aftesnijden, en dit op het graf des dierbaren te strooien. Deze offergave gold als ’t grootste bewijs van achting en liefde. Volgens een destijds algemeen heerschend bijgeloof, moest iedere vrouw één van heur haren aan de godin Proserpina wijden. Haar leven hing van het verlies van dit enkel haartje af. Te Athene, Rome en in geheel Italië offerden de jongelingen hun haar aan de zon, wanneer de baard voor ’t eerst werd geschoren. De aan Bacchus gewijde priesteressen waren de eenigen, die zich met vliegende, loshangende haren vertoonden. De jonge Grieksche meisjes bonden ze heel eenvoudig op het achterhoofd samen en bedekten ze, óf met een netje, of met een sluier. Aan de slavinnen was het verboden, lange haren te dragen, daar dit alleen aan vrije menschen geoorloofd was. Bij de Chineezen dragen de ongehuwde vrouwen het haar in lange, afhangende staarten gevlochten, want het opsteken daarvan behoort tot de plechtigheden, die het trouwen voorafgaan. Bij gehuwden wordt het naar het achterhoofd gekamd, en met juweelen, bloemen, enz., versierd, terwijl de vrouwen van zekeren leeftijd niets anders dan een zijden manteltje over het hoofd hebben. Bij misdadigers werd het haar dicht aan het hoofd afgesneden, waaraan we nog onlangs bij de executie van Trauppmann herinnerd werden. Deze wijze van haar-afsnijding is in Frankrijk bekend onder den naam van „arme-zondaars-toilet” (toilette des condamnés). Een kaalhoofdige mocht den koningstroon niet beklimmen, uit welke bepaling duidelijk blijkt, dat men zekeren afkeer voelde vxw menschen met kale hoofden. „Maar waaraan is het toch toeteschrijven,” vraagt gij allicht — en deze vraag is reeds meer gedaan — „hoe komt het toch dat de teekenaars van bijbelplaten Jozef den timmerman, den vader van Jezus, met een kaal hoofd afbeelden. Levert de bijbel daar bewijzen voor ? En is het niet eene godslastering, zich God met een kaal hoofd, alzoo met menschelijke gebreken, afteschilderen ?” Het antwoord op deze vragen wordt mij door een uitstekend theologant gegeven op de volgende wijze: „De eenige persoon, van wie in den bijbel gezegd wordt dat hij kaalhoofdig was, is Elisa, wien volgens 2 Kon. 2: 23 de kinderen uit Beth-El met den naam
van „kaalkop !” beschimpten. Wanneer echter ook andere bijbelsche personen, zooals b.v. Petrus en Paulus, meestal kaalhoofdig worden afgebeeld, verklaar ik dit daardoor, dat de moniken die, zooals men weet, zich vóór de uitvinding der boekdrukkunst met het afschrijven des bijbels en van sommige belangrijke werken der klassieke oudheid bezighielden, hiertoe den grond gelegd hebben. Vooral de vlijtige Benedictijner monnikken hebben hierin bijzonder uitgemunt. Zij waren gewoon om de initialen (begin-letters) buitengewoon sierlijk te trekken niet-alleen, maar daarbij tevens uittedrukken, of te doen uitkomen, wat er in het daarop volgend kapittel verhaald zou worden. Daar nu de monniken de apostelen als de eersten hunner plachten te beschouwen, omdat ze ongehuwd waren en bleven, gaven ze hun ook bij het figuurlijk afbeelden hun uiterlijk kenteeken, nl. de tonsuur. Dit is de waarschijnlijke reden der kaalhoofdigheid bij het afbeelden van bijbelsche personen. Het zijn alzoo de monniken, die aan dit verschijnsel zeker burgerrecht hebben gegeven. En het gaat hiermee even als met zoovele andere dingen in de wereld, niet het minst in de geneeskunde, waar óók dikwijls een oud middel wordt aangewend, dat hoegenaamd niets beteekent, en waarover men eigenlijk verbaasd moest staan, niet wetende hoe men daaraan toch gekomen is! Wanneer echter b.v. Jozef, de pleeg\&der van Jezus, kaalhoofdig wordt afgebeeld — ofschoon niet altijd — heeft dit een dogmatischen grond. Met de afbeelding nl. dat hij als oud en kaalhoofdig voorgesteld wordt, heeft men het dogma meer aanschouwelijk willen maken: Jezus Christus, ontvangen van den heiligen geest, geboren uit de maagd Maria (Onze Veendammer zuster ergere zich niet!) Ik stem het u overigens toe, dat het „blasphemie” is, God als een oud man met een kaal hoofd aftebeelden. Onze bijbelschilders hebben echter wel meer leelijke flaters begaan, zooals bv. Guido Reni, die bij de schildering van den gekruisten Nazarener de wonden in de borst rechts, in plaats van links heeft geteekend, en Leonardo da Vinei, die de personen op de schilderij: „Het heilig avondmaal” laat zitten, terwijl ze toch aan de tafel aanlagen, om van andere schilders niet te spreken, die de schriftgeleerden en priesters met brillen, enz., hebben voorgesteld.” Daar nu de kaalhoofdigheid, of liever het kaal- < geschoren voorhoofd, een eereteeken van den pries- : terstand was onder de heidenen, droegen de christelijke leeraars der eerste eeuwen, • om zich van de heidensche priesters te onderscheiden, het haar slechts kort gesneden. Zij, die boete deden, liet : men het hoofd kaal scheren, welk gebruik, i zooals wij gezien hebben, nóg bij ter dood ver- ; oordeelden wordt toegepast. Eerst in de 6e eeuw ■ begonnen de monniken het heidensch gebruik i overtenemen. Zij bestempelden dit met de naam i van tonsuur (van het latijnsche woord tonderè, dat ’ scheren beteekent). Men onderscheidde een kaal- ] geschoren voorhoofd onder den* naam van tonsuur van den apostel Paulus van een cirkelvor- 1 mige plek op den schedel, die men tonsuur van < den apostel Petrus noemde. Gene was in de i Grieksche kerk, bij de Britten en Ieren gebrui- 1 kelijk, deze in de Roomsche en van haar afhan- 1 kelijke kerken. Op de 4e synode te Toledo werd de laatste den geestelijken wettelijk voorgeschreven, en de „priesterlijke kroon” genoemd. Al naarmate nu van den, hoogeren of lageren rang onderscheidde men de tonsuur, zoodat die van de c priesters als eene hostie en die van de bisschop- ( pen van een grooteren omvang was, terwijl er bij t den paus slechts een smalle krans van haren staan 9 blijft. Het afscheren heeft vóór de wijding plaats, > en wordt wekelijks of ten minste vóór ieder hoog- É feest herhaald. j Niet alleen het hoofdhaar, ook de baard stond ^ bij de meeste volkeren in hoog aanzien. Hij werd
algemeen als een teeken van kracht, als een sieraad van het mannelijk geslacht, zelfs als heilig beschouwd. De oneerbiedige aanraking daarvan of de wegneming, hetzij door knippen of scheren, gold als beschimping en straf. In Griekenland kwam, eerst ten tijde van Alexander, het scheren van den baard in zwang. De Romeinen gingen ongeschoren tot ongeveer 300 j. v. Chr. Later liet men den baard weder groeien, en dit duurde tot op den tijd van Konstantijn den groote, toen, ten minste de lange kinbaarden, in Europa voor het grootste gedeelte verdwenen. In Rusland begon Peter de groote de beschaving van zijn volk met verwijdering der bakkebaarden. Toen hij zag dat men zich niet aan zijn verbod stoorde, voerde hij een „haardbelasting” in. Ieder, die door de poort eener stad ging, moest zijn baard veraccijnsen (!) De Starowerzen (van het Russisch starowèr, dat oud-geloovige beteekent), eene sekte der Russen, die hun baard nog heiliger achtten dan de Mohammedanen, behielden dien, trots het verbod van den czar. Sedert de tijden van Lodewijk XIII en XIV, begon de mode, en vervolgens de militaire discipline, zich van den baard meester te maken. Sedert dien tijd, werd de vorm en gedaante onophoudelijk veranderd en gewijzigd. Sedert de verovering van Algiers (1830) werden, eerst in Frankrijk, vervolgens in geheel Europa, de volle baarden weder mode. Keeren we echter tot de toiletten der dames terug, en slaan wij eens ’t oog in het boudoir eener Romeinsche schoone, om te zien, hoeveel werk men ook toen reeds van ’t in orde brengen der haren maakte.
---

BUITENLANDSCHE POLITIEK.
jeugdige mikado van Japan heeft eene proclamatie tot zijn volk gericht, waaruit ten duidelijkste blijkt, dat de regeering der priesters en rijksgrooten in Japan geen blijde toekomst heeft. De mikado zegt: «Alle volken der aarde zijn vooruitgegaan, en de menschen reizen heren derwaarts, terwijl alleen ons land zich houdt aan zijne oude gewoonten en manieren, en niets weet van de beweeglijkheid der vreemde volken. Ingemetseld tusschen onze negen muren bekommeren wij ons niet over de nieuwe dingen in de buitenwereld, en vergeten, dat wellicht een dag verzuim ons eeuwen van zorgen brengen kan. Wij roepen de verwenschingen der andere volken over ons in, terwijl wij ons land vernederen voor alle natiën der wereld en de ontevredenheid onzer groote vaderen opwekken. „Deze volksramp betreuren wij ten zeerste. „Daarom hebben wij onze geheele huishouding van staat in de kaïmos verzameld, en wij leggen de gelofte af, dat wij in de voetstappen onzer goddelijke vaderen zullen wandelen; dat Niphon door onze hand zoo zorgvuldig zal geregeerd worden, dat ’t volk geenerlei leed geschiedt, het land vrij zij en de bevolking zoo zeker, alsof ieders huis op den top van den Fugi-Yama gebouwd ware. Ziedaar mijn oprechte wensch,” dus eindigt de proclamatie van den mikado. Het schijnt dus, dat ook in Azië Minerva langzamerhand hare aanhangers vindt, en de godin der wijsheid ook daar weldra groote veranderingen zal te weeg brengen in den toestand dier volken, welke tot hiertoe niets van hare dienst wilden weten. Vooral de Engelsche natie heeft veel bijgedragen tot deze toenadering der Japanezen. Behalve de Engelschen hebben ook de Amerikaansche kooplieden in de laatste jaren belangrijke betrekkingen met Japan aangeknoopt. Het fenianisme is eene nachtmerrie, welke de Engelschen overal vervolgt, waar zij gaan en staan. Niet enkel in Groot-Brittanje, ook in de Britsche bezittingen, in Australië, vertoonde ’t zich, toen een fenian een kogel bestemde voor den zoon der koningin, bij zijn verblijf in , Australië. Thans weder vergezelt ’t fenianisme den Engelschen prins in Canada. De trans-atlantische telegraaf heeft ons te dien aanzien eenige bijzonderheden medegedeeld, waaruit blijkt, dat, hoe dolzinnig het plan der fenians ook zij, om nl. de staten van Canada te veroveren, zij desniettemin ernstig daarop bedacht zijn geweest. Hunne opperhoofden hadden de beste maatregelen genomen, om ’t plan te doen gelukken. Zij hadden hunne benden zóó verdeeld op velschillende glanspunten, dat zij op Canada’s grondgebied gemakkelijk eene vereeniging konden bewerken, en tevens hunne tegenpartij afmatten. De stad St. Albans in den Uniestaat Yermont was hun oostelijk hoofdkwartier. Yan daar breidden zij zich noordelijk naar Maione, aan de grenzen van den staat NewYork uit, om uit de stad New-York de versterking en den toevoer te verkrijgen, dien zij behoefden. Aan die zijde hadden zij, naar opgegeven wordt, 2000 man verzameld. In ’t westen was Buffalo hun basis van operatiën, van waar uit Milwaukee de beweging zou worden gevoed. In het hart van Canada zouden zij zich concentreeren, na aan de eene zijde Montreal en Ottowa, aan de andere zijde Toronto en Kingston bemachtigd te hebben. Maar eene groote teleurstelling heeft de hoop der fenians verijdeld. De Canadasche vrijwilligers namen hun dapperen generaal, O’Neill, denzelfde die vier jaar geleden zijne manschappen in een moeras voerde, toen zij ten strijde optrokken, gevangen, en leverden hem op de grenzen aan de Amerikaansche politie-dienaren over, die hem in eene huurkoets naar Burlogton overbrachten, waar hij thans terecht zal staan wegens schennis der neutraliteitswetten... De Amerikaansche regeering is met de fenians niet ingenomen. De tegenwoordige president Grant gaat met onverbiddelijke strengheid te werk tegen allen, die het land- en volkenrecht schenden, en heeft infanterie en artillerie naar ’t noorden gezonden tot handhaving der orde.
---

FRANKRIJK.
BUITENLAND. ~
Sedert de scheiding der oppositie in imperialisten en republikeinen heeft Gambetta in Belleville eene rede gehouden, en daarbij met energie geprotesteerd tegen sluipmoord en opstand, als voor de wet strafbare misdrijven, die niets met politiek gemeen hebbeïi. Hij zeide onder anderen : //Ik heb van u een mandaat gevraagd, tot het voeren eener onverzoenlijke oppositie, en het resultaat der volksstemming heeft daarin geen verandering gebracht. Men beweert, dat ’t plebiscit een nederlaag voor ons was. Maar men vergeet te zeggen, dat ’t monarchaal beginsel door deze volksstemming overwonnen is. De volksstemming heeft ’t keizerrijk nieuwe moeielijkheden bezorgd. Achttien jaren geleden werd er verklaard, dat het democratisch keizerrijk erfelijk, eeuwig was, en na 18 jaren komt datzelfde keizerrijk u meedeelen, dat ’t aan zich zelf twijfelt en weten moet, hoe gij over ’t voortbestaan van dat eeuwig-erfelijk keizerrijk denkt. Daarbij beweert het, dat ’t die vraag alle dagen kan herhalen, zoo ’t weer twijfelt. //In een land, waar punten van zoo hoog belang lederen dag in twijfel kunnen worden getrokken, kan men wel van een koning, een keizer, eene regeerende familie, maar geenszins van eene monarchie spreken. In dat feit ligt een recht opgesloten. //Hij, die zich onderwerpt aan eene volksstemming, erkent daarmede, dat hij geen persoonlijke legitimiteit bezit. Maar onze legitimiteit ligt in de volkssouvereiniteit. Dit recht blijft, en bewijst ’t belachelijke der vergelijking tusschen het keizerrijk en een boerenhut. De onveizoenlijken weten, dat hunne tegenstanders het individuëel eigendom op ésne lijn stellen met het geweld; dat zij de volkssouvereiniteit loochenen. Maar zij, die de volkssouvereiniteit niet erkennen, kunnen ook niet door ons erkend worden. Het beginsel der onverzoenlijken behoort niet tot die beginselen, welke hare zegepraal verwachten van ’t geweld. De onverzoenlijken weten, dat ’t algemeen stemrecht zich met hen verzoenen zal, zoodra men algemeen begrijpt, dat hunne staatkunde noch de gerechtigheid noch de zedelijkheid noch de stoffelijke welvaart bedreigt. «Hij die zich van andere middelen dan die der overtuiging wil bedienen, hoort niet tot de onzen.
„De bourgeoisie, die in 1789 het hoofd en de leermeesteres des volks was, is thans bevreesd, en heeft zich, uit be-
zorgdheid en w antrouwen tegen ’t geen ze niet kent, haar grootsten vijand in de armen geworpen. Nu vraag ik u, of ge gelooven kunt, dat die bourgeoisie, welke voorheen zoo moedig optrad tegen de tyrannie, thans duurzaam het treurig voorbeeld eener staatkundige apostatie zal geven. Maar men moet bewijzen, dat er geeu vijandschap tusschen onze staatkunde en de belangen der bourgeoisie bestaat. Onze staatkunde bevat de kiemen der sociale hervormingen. Ik zeg: sociale hervormingen, want, eene sociale quaestie, gelijk men gewoonlijk zegt, bestaat er waarlijk niet! Er bestaat slechts eene oneindige variëteit van belanghebbenden, welke wenschen te worden toegelaten, ’t zij tot den eigendom, ’t zij tot den arbeid, ’t zij tot de associatie. Naast die sociale belangen staan anderen met verkregen rechten, die met die sociale hervormingen niet worden miskend, maar angstig zijn en gerustgesteld moeten worden. „Deze moet men duidelijk maken, dat ’t algemeen stemrecht geen koningsmoord predikt, maar dat ’t den eigendom wil beschermen tegen ’t militarisme, tegen groote staatsuitgaven en tegen begunstiging van bijzondere personen ten nadeele van ’t algemeen. Het algemeen stemrecht is de toelating Van eens iedei's geweten en vernuft tot de regeering des volks; het is ’t anker der hoop en des heils! Verplicht schoolonderwijs en recht van vereeniging zijn er ’t gevolg van. Het komt er dus slechts op aan, de bourgeoisie en ’t platte land evenzeer als de groote steden bekend te maken met het ideaal en de voortreffelijkheid der democratie, om verzekerd te zijn, dat de vrees voor ’t onbekende spoedig zal plaats maken voor warme deelneming aan ’t werk des vooruitgangs en van de emancipatie des volks uit de macht van ’t geweld.”
---

