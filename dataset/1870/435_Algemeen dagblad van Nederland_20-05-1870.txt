De onderaardsche weg tusschen Italië en Frankrijk.
(Door den Mont-Cenis.) Afdalende langs een trap van 450 treden, bevinden wij ons in een reusachtigen gang, waarin ’t oog te vergeefs tracht doortedringen. i Aan bet einde van dien gang bewegen zich, bij ’t licht van 300 lampen, 250 werklieden en 40 paarden. Maar geen geluid treft ons oor, geen lichtstraal dringt door tot ons oog, wanneer wij aan den ingang staan. Immers, 4000 ellen lengte scheiden ons van de plaats, waar gewerkt wordt. De gang heeft eene breedte van ruim 9 ellen. In ’t midden loopen twt spoorwegen, en ter zijde dier spoorwegen twee trottoirs, ieder van 70 duim breedte. Tusschen beide spoorwegen loopt eene buis, die saamgeperste lucht naar het achtergedeelte voert. Aan de intrede van den gang vindt men een gebouw, met eene door waterkracht in beweging gebrachte machine, die de bedorven lucht opzuigt, in eene groote klok, welk bij elke open nederwaartsche beweging 48000 kub. el lucht per minuut verplaatst. De versche lucht wordt door eene andere machine in de straks genoemd buis voortgestuwd. Naast deze buis ligt eene tweede tot afvoer der bedorven lucht. De wanden van den gaug of tunnel, waar wij ons bevinden, worden met metselwerk versterkt, naarmate men dieper doordringt in ’t gebergte, dat men wil doorboren. De saamgeperste lucht dient tevens om de machines, die de rotsen doorboren, in beweging te stellen. Deze machine bestaat uit eene boor, bevestigd aan een stang, die in een cylinder is besloten. Stuwt men in dezen cylinder de saamgeperste lucht, dan wordt de stang vooruit gedreven en teruggestooten door den schok, welken de boor, op de rots stootende, ontvangt. Een wieltje met holle wanden deelt aan de stang en de boor eene ronddraaiende beweging mede; op die wijze dringt de boor in de rots. Zoodra de boor genoegzaam doorgedrongen is, wordt door een hefboom, in verband met ’t straks genoemde wiel, en bevestigd met eene moer, aan den cylinder zittend, deze cylinder voortbewogen, zoodat de boormachine onophoudelijk voortwerkt, tenzij de werkman ’t noodig oordeele, de machines terugtetrekken, ’t geen door een ander werktuig kan geschieden. Heeft men het uitgemetseld deel des tunnels doorgereden, en bevindt men zich in de nabijheid der werklieden, dan ziet men vóór zich een stijgerwerk uit twee verdiepingen. Op de bovenste staan de mijnwerkers gaten te boren, die zij vervolgens met kruid vullen; waarna zij op behoorlijken afstand ’t kruid aansteken. Na iedere ontploffing wordt een stroom saamgeperste lucht binnengelaten, waardoor de kruiddamp en de verbruikte lucht worden verplaatst en daarna weggetrokken door de afvoerbuis. Honderd gaten van 30 a 40 duim diepte worden in 6 uren over eene breedte van 7 ellen geboord. Eene machine, die gestadig water over de boormachines uitstort om ’t verhitten der boren te vermijden, werkt daarbij onophoudelijk voort. Als de gaten geboord zijn, worden zij door een luchtstroom gedroogd; in de middelste gaten komen nu patronen en op de zijden laat men enkele gaten ledig, om scheuren te vermijden. Dan haalt men de machines 30 el achteruit; de werklieden stellen zich 300 el achterwaarts, en de ontploffing heeft plaats. Dagelijks laat men 720 boorgaten, met 220 tot 250 kilogr. kruid gevuld, springen. Het puin wordt, op door paarden getrokken wagens, op de rails gesleept, waarlangs ’t door locomotieven wordt afgevoerd. De arbeiders werken in drie]
ploegen, ieder gedurende 8 uren, geregeld door. ] Zestien honderd el onder de oppervlakte der ■ bergplateaux van den Mont-Cenis wordt op deze wijze de weg gebouwd, welke Erankrijk en Italië i met elkander moet verbinden. De hh. Borelli en Capello, twee Italiaansche ingenieurs, deden in 1857 de eerste opmetingen, en de richting werd bepaald van de Eransche zijde, van Modane, ter hoogte van 1202 el, met eene helling van 0.0222 el; van de Italiaansche zijde, van Bardonniche, ter hoogte van 1335 el, met eene helling van 0.0005 el. Blijkens herhaalde driehoeksmetingen is deze weg 12,220 el lang. Het verdient opmerking, dat de wetenschappelijke voorstellingen, welke de Italiaansche en Fransche geologen van de samenstelling der te doorboren bergen gaven, met de werkelijkheid overeenstemmen. De terreinen, thans doorboord, bevatten le over eene dikte van 1967 ellen leisteen en steenkool; (2e eene kwartzlaag van 381,75 el; 3e zwavelzure kalk-dolomiet 855 el; 4e kalkachtige leisteen, 1448,75 el van de Eransche zijde, 5986 el van de Italiaansche zijde. Dit komt geheel overeen met de theoretische gegevens, welke door de heeren Elie de Beaumont en Sismonda vóór den aanvang van ’t werk verstrekt waren, zoodat de geologie en de wiskunde ook voor de uitvoering van dit werk onwaardeerbare diensten hebben betoond. Volgens de berekeningen, op de afgeloopen gegevens gedurende 15 jaren gegrond, zal de weg den 1 Jan. 1872 gereed zijn, en eene totale uitgaaf van 54 millioen francs, door Italië en Frankrijk bijeengebracht, behoeven. Toen, 15 jaren geleden, door den Italiaanschen ingenieur Sommeillier, het voorstel werd gedaan, om, door saamgeperste lucht- en waterkracht, den Mont-Cenis te doorboren, waren er genoeg grroote mannen, die met dit voorstel den diaak staken. Maar gesteund door’t genie van een staatsman als Cavour werd den 15en Aug. 1857 het wetsontwerp goedgekeurd, waarbij de regeering van Piemont machtiging bekwam, om zich de uitvinding van Sommeillier ten nutte te maken, en ’t groote werk der doorboring van den MontCenis te beginnen. Thans zijn de oogen der spotters geopend en men begint intezien, wat de waterkracht, welke de Alpen doorboort, worden kan voor de nijverheid van Savoie. De gemakkelijke gemeenschap, die spoedig zal ontstaan, wanneer dit reuzenwerk voltooid is, zal de oorden, welke thans nog ’t domein der touristen zijn, bevolken met eene werkzame, handeldrijvende menigte — eene menigte, welke in de uiterst goedkoope beweegkracht der watervallen eene flinke bron van welvaart zal bezitten, ruimschoots opwegende tegen de stoomkracht, waarover Engeland beschikt!
---

BUITENLANDSCHE POLITIEK.
Mag ’t een opmerkelijk verschijnsel heeten, dat de overbevolking in China aanleiding geeft tot eene landverhuizing, die de groote, transatlantische stoomvaart voedt, niet minder opmerkelijk is ’t, dat de Chineezen zich overal, waar zij zich vestigen, doen kennen als sobere, vlijtige en verstandige werklieden. Gaat men te rade bij onze Engelsche naburen, die niet zoo weinig belang stellen in de kennis der binnenlandsche aangelegenheden van China als sommige Nederlanders, dan verneemt men vele bijzonderheden, welke duidelijk verklaren, waarom China zoovele werklieden kan opleveren, en ook waarom nu en dan enkelen, die met de Chineezen niet zoo goed bekend zijn als de Amerikanen en de Engelschen, Chineesche rebellen hebben overgevoerd naar West-Indische koloniën, terwijl zij in den waan verkeerden Chineesche arbeiders overtevoeren. Merkwaardige bijzonderheden omtrent China zijn wij verschuldigd aan den heer E. C. Oxenham, consul te | Hankau, ten zuidwesten van Peking, tusschen de grenspalen van Engelsch-Indië en Peking, in China. Zijne ] reis, uit de hoofdstad van ’t hemelsch rijk naar Hankau, : 2 November—14 December afgelegd, gaf genoemden heer gelegenheid de vlakten, met dicht bevolkte steden en dorpen als bezaaid, nauwkeurig optenemen. Yan vele : steden, van vele land- en waterwegen geeft hij ons nauwkeurige opgaven, waaruit wij zien, dat het binnenland van China door eene werkzame, voor de vreemdelingen welgezinde bevolking wordt bewoond. In de provinciale hoofdsteden, met hare provinciale gouverneurs, provinciale schalk ist-agen ten en provinciale rechters heerschen orde en veiligheid, druk vertier en weelde. De groote wegen, welke ’t platteland met de steden verbinden, zijn over ’t algemeen niet minder goed onderhouden dan de beste Engelsche wegen, en de stroomen, rivieren en vaarten in ’t binnenland, hoewel niet overal zoo goed bedijkt als in Europa, worden vrij goed verzorgd en geven aanleiding tot eene zoo drukke binnenlandsche scheepvaart, als wij bij ons sedert de invoering der spoorwegen niet meer kennen. Slechts bij uitzondering worden de vruchtbare vlakten afgebroken door zandheuvelen of meer schrale gronden. ’t Is vooral in die minder-gelukkig bedeelde streken dat de rebellie van tijd tot tijd uitbreekt, om voor korten tijd de omstreken minder veilig te maken. De bevolking dier onvruchtbare oorden, meestal met berken, populieren en dennen begroeid, leidt een armzalig leven; zij zijn woester en minder aan den eigendom gehecht dan ’t meerderdeel der overige bevolking, dat uit landbouwers, handwerkers en kooplieden bestaat. Hier en daar, maar toch nog zeer bij uitzondering, treft men zendingposten, meestal van roomsch-katholieke zendelingen, aan, die bij de bevolking in den regel weinig tegenstand ontmoeten. Overal langs de wegen en vaarten ontmoet men karren en schuiten, beladen met katoen, weefsels, thee, droogerijen, papier, granen en andere handelsartikelen, als: zijde, tabak, steenkolen, bamboes, enz. In de steden worden groote jaarmissen gehouden. Na afloop daarvan zijn de schouwburgen en publieke uitspanningsoorden steeds bezet met een vroolijk en levendig publiek. Europeesch laken, wijn, kleederen, laarzen, schoenen en meer andere artikelen, voor kleéding en voeding dienstig, worden met buitengewone prijzen betaald. Het wemelt in die steden van reiqjgers, kooplieden en ambtenaren. De landbouwers zijn de minst-bedeelde volksklasse, die geheel uit kleine grondbezitters bestaat, en in ellendige hutten van leem een armelijk leven leidt. De schipperij vertoont reeds een hoogere welvaart, en — misschien wei omdat vrouwen en dochters medewerken — de schippershuisgezinnen eten alle dagen vleesch. Het geheele hemelsche rijk, zegt Oxenham, is, voor zoo ver ik ’t doorreisde, ten volle georganiseerd en geniet eene bedrijvigheid, die, zij ze ook niet zoozeer bekend, daarom niet minder sterk ontwikkeld is. Maar de Chineezen komen bijna niet in aanraking met beschaafde volken en kennen geene andere dan grofzinnelijke genietingen. Heeft een plattelandbewoner goede dagen gehad, dan gaat hij naar de naatste stad, om zijne overwinsten te verbrassen, en zoo is en blijft hij arm. Overal erkenden de Chineezen de Engelschen als hunne beschermers, en vond hij ’t verlangen naar meerdere bekendheid met Europeanen.
---

FRANKRIJK.
BUITENLAND.
De rol, vroeger door de onverzoenlijken tegenover t gezag vervuld, welke der Eransche staatkunde zooveel onrustbarends bijzette, en de natie in spanning hield, dreigt thans door de liberale katholieken te worden opgenomen tegenover de ultramontanen, die, nu ’t persoonlijk gezag door Napoleon III is verspeeld, ’t den paus nog eens in handen wilen geven. Wordt ’t persoonlijk gezag werkelijk in de katholieke kerk ingevoerd, dan is er tusschen de moderne maatschappij en die fractie in ’t catholicisme, welke dat gezag aanneemt, werkelijk geen verzoening mogelijk. Dat de clericalen veel scheuring en tweespalt zullen te verantwoorden hebben, is ontwijfelbaar. Dat voor de
r . liberalen, die zoo gaarne katholieken zouden blijven, zpnder ultramontanen te worden, eene verdrietig en met moeielijkheden bezaaid levenslot wordt voorbereid, door de reeds zoo gehate jezuïten, zal deze waarlijk niet doen rijzen in de achting der zonen van de XlXde eeuw. De glorie der katholieke kerk taant in Erankryk meer en meer, en de door ’t concilie te nemen besluiten zullen slechts strekken om de reeds van ’t gezag afkeerige plattelandbewoners nog meer te versterken in hun verzet tegen alles wat de ontwikkeling der democratie in Frankrijk in den weg staat. Naar aanleiding van den brief eens protectiouisten in ’t Journal des Débats, wijdt dit blad een zaakrijk betoog aan de toekomstige handelspolitiek van Frankrijk. Het besluit met het uitspreken der meening: dat de verschillen in de voortbrengingsprijzen in Frankrijk met die in den vreemde niet groot kunnen zijn; dat de Fransche nijveren, die met goed gevolg op vreemde markten de concurrentie volhouden, op de Fransche markten wel niet zullen behoeven te wijken, en dat eene nijverheid, die bij eene toenemende productie de bevolking nieuwe hulpbronnen heeft geopend, zooals bewezen wordt uit t toenemen der consumptie, geen onrustbarende verschijnselen oplevert. Het blad is dus van oordeel, dat de toekomstige handelspolitiek in de richting der tien laatste jaren zich voortbewegen zal tot verdere ontwikkeling der milde bronnen van welvaart, welke Frankrijk reeds bezit.
---

ENGELAND.
De koning en de regeering van Griekenland hebben lord Clarendon een brief geschreven, waarin zij hun leedwezen betuigen over de moorden, op de Engelschen gepleegd. Het slot van dien brief luidt aldus: „Griekenland zal lang de gebeurtenis betreuren, welke het als eene nationale ramp beschouwt.” Lord Clarendon heeft daarop geantwoord, dat het beste bewijs voor de oprechtheid der Grieksche regeering daarin zal bestaan, dat een nauwkeurige enquête worde ingesteld, en dat dit geschiede zonder aanzien des persoons, opdat de waarheid en niets dan de waarheid bekend worde. Daarmede vergt Engeland niets dan gerechtigheid. Indien Griekenland deze gelegenheid verzuimt, om ’t land van de algemeene roofzucht te verlossen, zal ’t wellicht nimmermeer eene zoo gunstige gelegenheid vinden. Het zal der regering van Engeland eenige genoegdoening verschaffen, zoo althans ’t bloed zijner onderdanen den toestand van Griekenland, waarin Engeland zulk een levendig belang stelt, verbeterd.
---

PRUISSEN.
Volgens de Volkszeitung waren, bij Waldeck’s begrafenis te Berlijn, alle troepen in de casernes geconsigneerd. Het heette dat men voor rustverstoring vreesde, maar in den grond der zaak was de regeering bevreesd, dat hare krijgsknechten uit nieuwsgierigheid of andere edeler beweegredenen de plechtigheid zouden gaan bijwonen. En soldaten bij den lijkstoet van een oproerma. ker, zou te veel aan het plebiscit doen denken. Ook de eerste president van het opperste gerechtshof, de heer Uhden, was toevallig verhinderd, zijn ambtgenoot de laatste eer te bewijzen. Het volk had zich verbeeld, dat ook eenige hofequipages in den trein zouden zijn, maar die roialistische voorstelling des volks werd beschaamd. De trotsche, groote rebel was die onderscheiding niet waardig!
---

OOSTENRIJK.
Berichten uit Praag melden, dat voor de aankomst van Smolka eene bijeenkomst heeft plaats gehad van de voornaamste leden der partijen, waarin besloten is, noch naar een rijksraad, uitsluitend bijeengekomen tot wijziging der constitutie, noch naar den gewonen rijksraad afgevaardigden te zenden. Tusschen de oud- en de jong-czechische partij zijn botsingen voorgekomen. Sommige bladen maken thans den tekst openbaar der circulaire van v. Bray, minister van buitenlandsche zaken in Beieren, aan den Beierschen gezant bij den heiligen stoel gezonden, om hem te gelasten, de bewuste dépêche van den afgetreden minister Daru aan den heiligen stoel te ondersteunen.
---

