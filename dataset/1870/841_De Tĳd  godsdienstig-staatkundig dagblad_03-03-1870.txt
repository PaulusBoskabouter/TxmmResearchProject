BIJDRAGEN VOOR HET Vatikaansche Koncilie.
Bedrag der vorige opgaaf. . . ƒ 33,404.16$ Leerdam: "Vier spelers met de kaart Hebben hun speelgeld voor Pius vergaard, E j_-*_lku. o ia aau Ciüd te heilagen, Den zegen voor hen en de hunnen Aan U, o H. Vader! vragen . . 50.— Steenwijk. N. N. Voor het Vatikaansch Koncilie 5.— Idem. II. Om Gods zegen . . . 11.80 Steggerda. II. Vader! zegen ons! 5.— Idem. Nog iets 2.4'7£ Gouda. J. P. J. en M. d. J.: Twee vrienden van een blij gezin Schenken met de reinste min Aan Pius, Zijne Heiligheid, Die dapper voor Christus' Kerke strijdt, Twee gulden uit cen gulle hand, Voor Pius, Vorst van t Christenland. 2.— Helmond. Elk Katholiek moct zich verpligt zien, den II. Vader bij te staan, wijl hij daaraan behoefte heeft. 3 koepons . . . 4.20J Soeterberg. Aan onzen H. Vader den Paus voor 't Koncilie. P. v. K. en Vr. ƒ2.50, en van den kleinen Bs. ƒ2.50. Te zamen. 5 — Totaal. . . . ƒ33,489.641
---

AMSTERDAM, 2 Maart.
JOANNES ZWIJSEN, door de gratie Gods en des H. Apostolischen Stoels Aartsbisschop Bisschop van 's Hertogenbosch, Huisprelaat van Z. H. Paus Pius IX, Assistent-Bisschop bij den Pauselijken 'Troon, enz. aan zijne onderhoorige geloof sgenooten , zedigheid in den Heer. Bij het naderen van den H. Vastetijd gevoelen Wij Ons, hoewel te midden der bezigheden van het algemeen Concilie, echter gedrongen om althans eenige weinige woorden tot U, B. G., te rigten. Wel is waar, Wij bevinden Ons thans op verren afstand van U verwijderd; maar niettemin zijn Wij met den geest en het hart in uw midden tegenwoordig: Wij gedenken U voortdurend in de H. Offerande, Wij bevelen U aan in onze gebeden, vooral op de graven der heilige Apostelen, Wij .blijven gevoelig voor alles wat U wedervaart, en vol belangstelling voor uw aller geestelijk welzijn. Wederkeerig houden Wij Ons dan ook overtuigd, dat uw aller gebeden Ons Steeds zullen bijblijven om Ons te versterken en te bewaren, en Ons, zoo het Gode behaagt, wederom behouden in uw midden terug te voeren. Wij nemen deze gelegenheid te baat, om U allen, B. G., daarvoor onzen weigemeenden dank te betuigen.
Doch er is op dit oogenblik nog een ander en grooter belang, waarvoor Wij meer bijzonder in dezen heiligen tijd den bijstand uwer gebeden en smeekingen met aandrang inroepen. Gij weet het, B. G., ofschoon het God tén allen tijde, gelijk de H. Kerk zegt, eigen is barmhartig te zijn en te sparen, er zijn evenwel bijzondere tijden van ontferming en genade, waarop God met meer overvloed den rijkdom zijner barmhartigheden schijnt te willen uitstorten. Die tijd van bijzondere ontferming is de tyd der Veertigdaagsche Vaste, die dagen van openbare en algemeene verstervingen en gebeden, waardoor de H. Kerk jaarlijks hare kinJeien op de waardige viering van het feest der Verrijzenis van haren goddelijken Stichter voorbereidt. Daarom roept zij, bij het aanbreken dier dagen, met den grooten Apostel, ons toe: y>Wij vermanen U, dat gij de genade Gods niet te vergeefs ontvangt; want Hij heejt gezegd-, in den aangenamen lijd heb Ik u verhoord, op den dag der zaligheid heb Ik u geholpen. Ziet, nu is het de aangename tijd, nu is het de dag der zaligheid; m is ons heil naderbij, dan toen wij geloovig geworden zijn." (1) Daarenboven, er 2ijn gunster., om •welke God bij voorkeur gaarne wil gebeden worden; er zijn genaden, die Hij met meer welgevallen verleent; er zijn belangen, welke Hem bovenal ter harte gaan en die wij met een bijzonder vertrouwen aan Zijne barmhartigheid moeten aanbevelen. Van dien aard is alles wat betrekking heeft op de vrijheid, den voorspoed, den luister en de uitbreiding van de H. Kerk, van dat geestelijk Rijk, dat Hij op deze aarde heeft gesticht in het Bloed van zijn eenigen en welbeminden Zoon, en waartoe Hij onophoudelijk alle menschen roept en uitnoodigt, opdat zij daarin door Geloof, Hoop en Liefde vereenigd, ééne kudde onder één Herder zouden uitmaken. Daarvoor heeft Jezus, onze goddelijke Zaligmaker, ons geleerd en bevolen op de eerste plaats te bidden, als Hij zeide: "»zoo zult gij bidden: Onze Vader, die in de Hemelen zijt, Geheiligd zij uw Naam. Ons toekome uw rijk." (2) Welnu, Beminde Geloovigen, 't is datzelfde wat Wij in deze dagen van zaligheid bijzonder aan uwe godsvrucht komen
aanbevelen. Wat Wij Ü met den meesten aandrang vragen, is, dat Gij uwe gebeden, uwe boetedoeningen en goede werken met meer dan gewonen ijver en vurigheid zoudt opdragen voor de groote belangen der H. Kerk, voor haar algemeen Opperhoofd, onzen H. Vader den Paus, en voor de vergaderde Bisschoppen. Wij achten het onnoodig, B. G., U in het breede het allergrootste gewigt van het oogenblik te betoogen. Het algemeen Concilie, dat thans is vergaderd, zet zijne gêwigtige werkzaamheden geregeld en met orde voort. Dit schitterend bewijs der eenheid en kracht van de Katholieke Kerk, 'twelk alle ware geloovigen, ja zelfs regtschapen harten van andersdenkenden met blijdschap en hoop bezielt, vervult integendeel de vijanden van godsdienst en openbaring met vrees en vertwijfeling. Van daar dat zij zich beijveren om door allerlei ongerijmdheden , door logen en laster (gelijk helaas! ook uit sommige dagbladen van ons Vaderland blijkt) de handelingen van het Concilie in minachting te brengen. En geen wonder: de uitspraken en voorschriften van het Concilie zullen, in Gods Hand, moeten strekken niet alleen tot luister en bloei zijner H. Kerk, maar ook tot het welzijn en het behoud der maatschappij, die thans meer dan ooit, wegens de treurige verbastering der groote beginselen van waarheid, regten orde, tot in hare grondslagen geschokt is. Laat ons, B. G., in dezen heiligen tijd God vurig bidden, ja door de boetoefeningen en andere goede werken, die wij met onze smeekingen vereenigen, den Hemel een heilig geweld aandoen, opdat de H. Geest over het algemeen Concilie zijne overvloedigste genaden en verlichtingen uitstorte, om al die waarheden te verkondigen en al die voorschriften te geven, welke voor den luister en de uitbreiding der H. Kerk, voor den voorspoed en de rust der burgerlijke maatschappij, voor de bekeering en zaligheid van zoovelen, die nog in de duisternis en de schaduwe des doods gezeten zijn, voordeelig kunnen wezen.
Gedenkt ook in het bijzonder, B. G., onzen H. Vader den hoog vereerden en beminden Opperherder, Pius, die in zijne liefdevolle bezorgdheid voor het geestelijk en tijdelijk welzijn der wereld, dit zoo groote en moeijelijke werk heeft ondernomen; bidt veel voor Zijne Heiligheid, opdat God Hem nog lang moge sparen en Hem de vreugde doe smaken, dit algemeen Concilie, dat Hij met zooveel ijver en edelmoedigheid heeft begonnen, ook gelukkig te voleindigen en er de overvloedigste vruchten voor Kerk en Staat van te mogen aanschouwen. Wel is waar, de H. Vader geniet, zigtbaar door God gesterkt, nog voortdurend eene krachtvolle gezondheid; maar Gij begrijpt toch zeer wel, B. G., hoezeer Hjj de hulp der gebeden van alle Geloovigen verlangt, om op zijn' leeftijd aan al de vermoeijenissen, zorgen en bekommeringen, welke zijn opperherderlijk ambt Hem veroorzaakt, het hoofd te bieden.
Bidt ook, B. G., voor Ons, en voor alle vergaderde Bisschoppen, opdat wij de mededeeling van de verlichtingen en genaden des H. Geestes, zoo voor de H. Kerk als voor ons zelven, in de ruimste mate mogen ontvangen. Eindelijk bevelen Wij U nog aan, uwe gebeden te storten voor Zijne Majesteit onzen geëerbiedigden koning en Hoogstdeszelfs Huis, en voor al diegenen, die verder door God in overheid, zoowel in de tijdelijke als in de geestelijke orde, gesteld zijn, opdat God allen gelieve te verlichten en te versterken om hunne verpligtingen volgens zijnen H. Wil te vervullen.
Krachtens de bijzondere magten, Ons door den H. Stoel verleend, dispenseren Wij in de Vaste-Wet voor dit jaar,gelijk Wij voor die van het vorige jaar hebben gedaan. (Publicelur more solito Dispensatio quadragesimalis.) En zal dit ons herderlijk schrijven op den zondag Quinquagesima in al de gestelde diensten op de gebruikelijke wijze van den predikstoel worden afgekondigd. Gegeven te Rome buiten de Flaminiaansche poort, op den Jeestdag van O. L. V. Lichtmis, den 2 Februarij'lB7o. De Aartsbisschop Bisschop van 's Bosch, f J- ZWIJSEN.
(1) II Cor. VI. (2. Matth. VI: 9, 10.
Sedert eenigen tijd wordt er in ittachures en aiwler#.:*e&chriftea, met meer of minder verbloemden hartstogt, het wenschelijke betoogd om de schoolpligtigheid in te voeren. Er zijn liberalen, die meenen, dat er op het stuk van het onderwijs nog te veel vrijheid in Nederland bestaat, en die niet tevreden kunnen zijn zoolang de Staat niet zorgt, dat het kind reeds met de moedermelk het liberalismus inzuigt. De Regering werkt in deze rigting door haar bewaarschool-ontwerp, en haar warmste partijgenooten hopen van het school-verbond een genootschap te maken tot invoering der schoolpligtigheid. De laatste is tegenwoordig het lievelingsontwerp van verscheidene liberale publicisten, die er zich vooral op toeleggen het publiek aan het verstand te brengen, dat staatsdwang een bij uitstek geschikt ding is yoor een vrij land. De plak van vroegeren tijd komt weder voor den dag. Men wil die echter nu aan de Regering in handen geven tot tuchtiging der volwassenen. Dat dit juist zou zijn gelijk het behoort, bij een volk, dat zijn vrijheid liei heeft, is door prof. Opzoomer in het skonstitutioneel gezelschap" te Utrecht aangetoond, met een voor deze gelegenheid opzettelijk uitgevonden logïka. Des hoogleeraars stellingen, waarvan genoemd »konstitutioneelgezclschap'.'.j.jiaai het schijnt, zich mi bij oefeningen in de soilstiek bedient, heeft het Noorden ter onzer kennis gebragt. Ze luiden aldus:
1. Het moet als een nationaal kwaad worden beschouwd, wanneer er zeer vele kinderen zijn, die zelfs dat niet leeren wat op de laagste volksscholen te leeren is.
2. In ons land is het getal van zulke kinderen èn op zich zelf èn in vergelijking met andere landen veel te groot. 3. Om dit nationale kwaad uit ons land te verwijderen, kan men op het denkbeeld komen van dwang, van staatswege uit te oefenen, zoodat alle kinderen verpligt worden wel niet tot het bezoek eener school, maar toch tot het aanleeren van wat in de laagste volksscholen te leeren is, een verpligting, voor wier vervulling de ouders moeten zorgen en verantwoordelijk zijn. 4. Het denkbeeld van dezen, gelijk van iederen dwang, doet ons van zelf onaangenaam aan; en het is zeer natuurlijk te achten, dat de wensch is opgekomen , om zonder dwang het doel te bereiken.
5. Vandaar de poging, om te werken: a. door geschriften en toespraken; b. door belooning, met het oog op eer- en geldzucht.
6. Tegen de aanwending van het eerste middel pleit zijn veel te zwakke werkzaamheid, die juist daar het zwakst zal blijken, waar zij het meest noodig was. 7. Tegen de aanwending van het tweede middel pleit a. dat het niets anders is dan het opdringen van een weldaad door er nog eene tweede bij te voegen; b. dat het de zedelijke begrippen vervalscht, door het goede voor te stellen als ware het iets kwaads; c. dat het niets baat waar het kwaad juist het ergst is, bij de boeren, die door hun kindereneen meid of knecht uithalen. Wat lokaas kan daartegenover groot genoeg zijn? 8. Blijken zoo de middelen, waarbij alle dwang vermeden wordt, te zwakke palliativen, dan komt men tot het denkbeeld van dwang terug, maar stelt nu, van den in de derde stelling genoemden direkten dwang nog altijd afkeerig, een indirekten dwang voor, uit te oefenen öf door den Staat, hetzij bij een wet op de milicie, hetzij bij een wet, die nietonderrigten van het toelaten tot fabriekwerkzaamheid uitsluit; èf door partikulieren en genootschappen, die niet-onderrigten niet in dienst nemen of niet bedeelen.
9. Tegen dien indirekten dwang pleit a. dat hij even goed dwang is als de direkte, en dus in al de bezwaren van dezen deelt; b. dat 'hij bovendien huichelarij is. Het is als riep men uit: Ik dwing u niet, o neen! maar krijgen zal ik u; e. dat hij onregt is. De schuldige loopt vrij, en'op den onschuldige wordt alles verhaald.
10. Zoo blijft als eenig werkzaam en tevens waardig middel de direkte dwang over. 11. De direkte dwa-r^ ia,- a 0 _nt>vftor- want hij wordt uitgevoerd, ook in vrije staten; b. regt, want hij is in het belang èn van den Staat zelf, èn van de minderjarigen, voor wie de Staat moet zorgen; c. onmisbaar ter uitvoering van het voorschrift in art. 353 § 2 B. W. den ouders gegeven, om hun minderjarige kinderen op te voeden, een voorschrift, dat zonder poenale sanktie een ijdel woord is.
12. Hij past in het stelsel van den Staat, die gewoon is, direkt te dwingen. Men denke o. a. aan a. den dienstpligt; b. de belastingen; e. de onteigening; d. de vakcine en verdere gezondheids-maatregelen; e. de maatregelen zelfs in het belang van den goeden smaak, in bouwreglementen enz.
13. Hij past ook in het stelsel van den Staat, die mij verbiedt, mijne kinderen te laten onderwijzen door een niet-beproefde. En hij zou mij toestaan, zegeheel ononderwezen te laten!
14.. Hij past ook in het stelsel van den Staat, die het lager onderwijs als eene volkszaak beschouwt, Waarvoor hij groote schatten van de burgerij mag vorderen. 15. Hij is niet in strijd met de zedelijke vrijheid der burgers, want deze heeft slechts in het zuiver individuëele regt van bestaan.
16. Hij is niet in strijd met de gewetensvrijheid der burgers, want hij wil slechts onderwijs verzekeren, niet onderwijs hier of daar genoten. 17. Hij is niet in strijd met het beginsel , dat mën geen weldaad moet opdringen. Want het is hier geen weldaad aan de ouders, die er integendeel vaak een kwelling in zien; het geldt hier het belang der kinderen en van den Staat.
18. De praktische bezwaren zijn niet onoverkomelijk: a. de tegenzin , dien de dwang zal vinden, zijn impopulariteit. Die is a. alleen tijdelijk; b. onwaar, wat de meerderheid, het betere deel, der werkende volksklasse betreft; c. de armoede van vele ouders, die a. hun kinderen niet fatsoenlijk op school kunnen zenden; b. hun kinderen zelf noodig hebben, om te kunnen leven.
Hier komt hulp te pas. De gelden van een algemeen Schoolverbond zouden hiervoor het best worden besteed.
19. Zoo worde het algemeen Schoolverbond gevolgd van een leerpligtverbond, dat niet volstaan kan met het neerleggen en aanbieden eener petitie, bij den Koning of bij de Tweede Kamer in te dienen, maar een volksovertuiging moet vestigen, waaraan de Wetgevende Magt uitvoering zal geven.
Dat heet eerst redeneren! Daarbij verliest zelfs het beroemde syllogismus, volgens hetwelk eene kat drie staarten heeft, al zijn glans (1). Het is waar, met zulke syllogismen kan men veel, doch met Opzoomer'smethode kanmenalles bewijzen. Geen maatschappelijk gebrek, groot of klein, van welken aard ook, of' men kan door die methode helder maken, dat de Staat en "de Staat alleen het kan, mag en moet verhelpen.
Wil men een voorbeeld ? Het volgt hier.
Waarschijnlijk zal men ons wel toegeven, dat, even als de onkunde, de onzindelijkheid zeer nadeelig voor het individu en de samenleving is, en de ontwikkeling der beschaving in den weg staat. Dit eenmaal aangenomen zijnde, en daarop voortredenerende, volgens den weg, door üpzoomer's logiesch stelsel aangewezen, komt men tot het besluit, dat de Staat de taak van nationale waschvrouw noodzakelijk dient te aanvaarden. Men oordeele:
1. Het moet als een nationaal kwaad worden beschouwd, wanneer er zeer veel kinderen zijn, die zelden of nooit gewasschen worden.
2. Óm dit overal zigtbare nationale kwaad uit het land te verwijderen, kan
(\) I. Geen kat heeft twee staarten. 11. Een kat heeft een staart meer dan geen kat. 111. Bijgevolg heeft een kat drie staarten. men op het denkbeeld komen van dwaiw van staatswege uit te oefenen. Ij 3, Men kan ook op het denkbeeld komen dit doel te bereiken, óf door volksa-e--schnften over de zindelijkheid, uit°te geven bij voorbeeld door het Nut vaa het Algemeen, èf door belooningen, in klinkende munt of eereteekenen, aan ouders, wier kinderen er doorgaans niet morsig •j j Te§en het aanwenden van het eerste middel pleit, dat die geschriften niet gelezen zullen worden. 5. Tegen het aanwenden van het tweede middel pleit, dat de ouders van reeds gewasschen kindertjes deze welligt aanstonds weder vuil zullen maken, als er uitzigt bestaat, dat zij door kwartjes of medaljes voor het boenen van hun kroost beloond zullen worden. 6. Indirekten dwang (bij voorbeeld van volksvrienden, die met spons en lampetkom de vieze kleinen op straat gingen afwachten, om hen in de weldaden der zindelijkheid te doen deelen) zou, als er koekjes bij gegeven werden, voor omkooping kunnen gelden, en bij gebreke van dien ongetwijfeld afstuiten op de vooroordeelen der kinderen uit de volksklasse tegen koud water, 7. Zoo blijven, als eenig werkzame en tevens waardige middelen, de openbare pompen en de agenten van policie over. 8. De direkte dwang, door deze personen met behulp van die werktuigen uit te oefenen, is a) uitvoerbaar, want wat op de kinderkamer gebeurt, zou dit de Staat met zijn duizende ambtenaren niet vermogen? b) ,-egt, want hij is in het belang van den Staat zelf en van de minderiarigen, voor wie de Staat moet zorgen; c) onmisbaar ter uitvoering van het voorschrift in art. 353 § 2 B. W. als dit er maar eerst, in een of ander «konstitutioneel gezelschap", naar gekneed is.
9. Hij past ook in het stelsel van den Staat, want de Staat — wel te verstaan, de liberale Staat — kan, krachtens zün alvermogen, tot zijn stelsel verheffen al wat hij verkiest.
10. Hij is niet in strijd met de zedelijke vrijheid, noch met de godsdienstvrijheid, daar deze met zeep, kam, spons en schrobber niets te maken bebben, noch met het beginsel, dat men geen weldaad moet opdringen. Want het is geen weldaad voor de ouders, dewijl de Staat zich voorneemt deze voorloopig niet op te poetsen, maar voor de kinderen; bijgevolg is het geen opdringen. [NB. Men zal de poging opmerken,"die hier gedaan wordt, om geheel en al te argumenteeren in den bijzonder overtuigenden trant van O's 17e stelling.] 11. De praktische bezwaren zijn niet onoverkomelijk. Water is in ons land in overvloed te verkrijgen. Ook voor impopulariteit valt niet te vreezen. Men gewent langzamerhand aan alles, zelfs aan dwang. Het is bovendien op soede gronden te hopen, dat de liberale Staat er trapsgewijs in zal slagen, om het vrij heidsgevoel der natie geheel en al uit te dooven.
12. Derhalve naar het groote doel van den Staatsdwang maar moedig voortgegaan. Zoo] worden het algemeen schoolverbond en het algemeen leerpligtverbond gevolgd door een algemeen kinderwaschverbond, dat zoolang door petitiën op de Staten-Generaal en door dagbladartikelen op de menigte werken moet, tot beiden het hoofd er van omloopt. Wij gelöoven niet dat er tegen deze reeks beweringen en haar verband meer valt aan te voeren dan tegen die des hoogleeraars. Verder kunnen onze lezers zelven de proef nemen, als zij het verkiezen. Gelijk de leerpligt, de waschpligt, is ook de vervoerpligt, de onderhoudspligt, de spijsbezorgingspligt, de huisvestingspligt, de werkverschaffingspligt, de loonbetalingspligt, enz. enz., volgens dezelfde redenering, aan den Staat te endosseeren. De schoolpligtigheid behoort trouwens tot het socialistiesch stelsel, en de gronden waarop O. ze aanprijst en verdedigt, zijn — natuurlijk zonder dat de man het weet of zelfs vermoedt alleen te handhaven op het socialistiesch standpunt.
Den 19" Februarij, op den feestdag des hebb^ «e nederlandsche zoua- Ithi n,?°mi ZlJ?er MaJesteits fe«* in echt nationalen zin herdacht en uit Rome het volgende naar 's Hage getelegrafeerd: »De nederlandsche zouaven aan hun geëerbiedigden Koning de nederigste he_i "wenschen."
Des anderen daags kwam aan het ad: van den Zeer Eerw. heer van Lankvci aalmoezenier van de nederlandsche zoi, ven, het volgend antwoord: »Aan u en de nederlandsche zouaven zegt de Koning hartelijk dank voor uw> en hunne heilwenschen.
»De adjudant van dienst." (De naam was door den telegraaf niet leesbaar overgebragt.)
Wij hebben gisteren een berigt uit de Grondwet overgenomen, waarin werd gemeld,, dat onze geleerde landgenoot dr. Feije, professor in 't kanonniek regt aan de universiteit van Leuven, die aan de voorbereidende werkzaamheden voor het Koncilie deel heeft genomen in twee kommissiën, waarvan hij lid was, door Z. H. is benoemd tot sekretaris van de kommissie voor de zaken des geloofs. Wij ontvangen heden een schrijven uit Rome, om ons te verzekeren dat dr. Feije benoemd is tot sekretaris van de kommissie voor de kerkelijke tucht. Wij verheugen ons om deze hooge onderscheiding, die aan onzen hoogst verdienstelijken landgenoot te beurt valt. Verder meldt men ons van daar dat Mgr. Pluym, bisschop van Nicopolis en apostoliesch administrator van het vikariaat Wallachye, door Zijne Heiligheid benoemd is tot aartsbisschop van Tiana i. p. i. en apostoliesch delegaat voor de oostersche ritussen. — Z. D. H. is door den Heiligen Vader belast met eene bijzondere zending en den 25n Febr. uit Rome naar Konstantinopel vertrokken.
De Eerste Kamer heeft gisteren eene zitting gehouden, waarin besloten is, tegen morgen aan de orde te stellen: de begrooting voor de staatsspoorwegen voor 1870 en eenige andere wets-ontwerpen, en vervolgens de interpellatie van den heer Fransen van de Putte over de te Amsterdam opgerigte Maatschappij voor gemeentelijk krediet.
In de zitting der Eerste Kamer van heden zijn de aanhangige ontwerpen, waaronder de begrooting der Staatsspoorwegen 1870, met eenparige stemmen aangenomen. De minister van Binnenlandsche Zaken verklaarde, dat zoo dra het ontwerp van de verbetering der haven te Harlingen zal zijn teruggekeerd van den Raad van State, het aan de Kamers zal worden ingediend. Toen volgde de interpellatie-Fransen van de Putte over de Maatschappij voor gemeentekrediet. Uit de antwoorden der ministers van Justicie en Binnenlandsche Zaken is gebleken, dat de statuten werkelijk zijn goedgekeurd , maar dat openbaarmaking daarvan moet worden afgewacht, daar bekend geworden bijzonderheden onjuist zijn. De Kamer is tot nadere bijeenroeping gescheiden.
Wegens plaatsgebrek is het verslag der gisteren gehouden zitting van de Tweede Kamer tot een volgend nummer verschoven.
De minister van Justicie heeft geantwoord op het Voorloopig Verslag der afdeelingen in de Tweede Kamer, nopens de intrekking der artt. 2 en 4 der wet van 22 Julij 1814, houdende verbod van alle vreemde of partikuliere loterijen. De minister wenscht niet verder te gaan dan de opheffing van het verbod tot adverteeren en niet vrij te laten den handel en kollekte van allerlei partikuliere loterijen.
De inspekteur van de geneeskundige dienst der landmagt heeft alle veeartsen, Nederlanders van geboorte, die genegen zijn zich als adj. paardenarts voor de militaire geneeskundige dienst der landmagt in Oost-Indië voor vijfjaren te verbinden , verwittigd, dat als zoodanig ééne vakature bestaat. Zij moeten daartoe o. a. in het bezit zijn van het diploma als veearts aan ' s Rijks veeartsenijschool te Utrecht of elders verkregen, en zich vóór 16 April e. k. per gezegeld verzoekschrift bij genoemden inspekteur aanmelden.
De Staats-Courant bevat het volgende: Keulen, 1 Maart. Waterstand 6 voet 5 duim boven nul. Geen drijfijs.
Emmerik, 1 Maart. De Rijn vrij van ijs Nijmegen, 1 Maart. Weinig drijfijs Was 1.41 meter. Overtogt geregeld.
Tiel, 1 Maart. De rivier overdekt met drijfijs. Waterstand 6.95 meter -f- AP. Was 0.65 meter.
Bommel, 1 Maart. Het gisterenlosgegane ijs blijft sterk doordrijven. Arnhem, 1 Maart. De rivier zonder drijfijs. Het te Malburgen vastgezeten hebbend ijs drijft voorbij. Grebbe, 1 Maart. Het ijs vast; waterstand 5.40 meter -f- AP.; val 0.27 meter.
Vreeswijk, 1 Maart. Het ijs vast. Schoonhoven, 1 Maart. Het ijs voor en beneden de stad heden ochtend ongeveer 200 meter verschoven, boven de stad even in werking. Gorinchem, 1 Maart. De Nieuwe Maas te Maassluis open. Te Rotterdam is het ijs opgebroken en langzaam drijvende. Aan den Noordmond van de Noord is het open. Op de Oude Maas boven Spijkenisse, en in de Beneden-Merwede het ijs vast. De Boven-Merwede is overdekt met drijfijs. De Nieuwe Merwede open met veel drijfijs. Waterstand 2.24 meter '»f. AP. Was 0.03 meter in 3 uur. In de Linge 1.78 meter -+- AP. Was 0.04 meter in 3 uur. Temperatuur 46° F. Werkendam, 1 Maart. Gister is het ijs weggedreven, heden nacht blank water. Heden morgen veel drijfijs. Paulownahoeve, 1 Maart. De rivier over twee derden met drijfijs bedekt.
Dordrecht, 1 Maart. De Nieuwe Merwede is overdekt met afkomend drijfijs, met veel stroom.
Westervoort, 1 Maart. IJsbeweging, doch spoedig weder vast, val 0.14 meter. Deventer, 1 Maart. Blank water, overtogt met pont en aak. Katerveer, 1 Maart. Herhaalde ijsbeweging, het ijs drijft zeer langzaam aan. Kampen, 1 Maart. Het ijs vast; het kan niet meer te voet worden gepasseerd.
's Bosch, 1 Maart. Gister avond te Oijen ijsbeweging beneden de protestantsche kerk en boven het Alphensche veer. Tusschen Hedel en Nederhemert is het ijs in werking gekomen en opgeruimd; heden morgen blank water, ook boven het Hedelsche veer, voor zoover zigtbaar. Te Grave en Cuyk weinig drijfijs.
Heusden, 1 Maart. Van de Dieze tot beneden Nederhemert, zoover zigtbaar, blank water.
Veen, 1 Maart. Van hier tot de Rietschoof blank water; het ijs onder Poederoijen is opeen geschoven. Woudrichem, 1 Maart. Het ijs vast van Andel tot den Maasmond. De Merwede is bedekt met drijfijs van hier tot Hardinxveld.
Sleeuwijk, 1 Maart. De rivier over de volle breedte met drijfijs bedekt; overtogt met de roeiboot. De buitengewone rivier-korresponden^ tic thans langs alle rivieren ingesteld.
Verkorte balans der Ned. Bank, volgens de Staats-Courant: Diskonto-rekening. . . f 52,613,401.22 Beleening-rekening . . » 32,963,455.— Munt en muntmat. . . » 84,856,317.88 Belegd rezerve-fonds . » 3,343,886.25 Geb. enmeub. d. Bank. » 440,719.00 Diverse rekeningen . . » 204,742.78 ƒ174,422,522.19 Kapitaal ƒ 16,000,000.— Rezerve-fonds » 3,344,259.61 Bankbiljetten in omloop.» 126,227,605.— Bank-assignatiëninoml.» 4,800.— Rekening-cour.-saldo's. » 25,028,189.23? Diverse rekeningen. . .» 3,817,668.34} ƒ174,422,522.19
De Staats-Courant bevat de statuten van het genootschap van leeraren aan de nederlandsche gymnaziën en hoogere burgerscholen.
Bij koninklijk besluit van den ln dezer , is aan J. F. W. Frankenhuyzen en K. T. Schalekamp, beiden te Amsterdam, J. van Qoijen, te Hilversum, en N. Fit, te Grootebroek, vergunning verleend tot het aannemen en dragen van het kruis Fidei et Virtuti, hun door Z. H. den Paus geschonken.
Z. M. heeft benoemd tot ontvanger der registratie en domeinen: te Schagen, F. H. Kok; te Middelharnis, L. van Assen; aan mr. W. van der Vliet is vergund het aannemen en dragen der versierselen van ridder der orde van Frans Jozef, hem door Z. M. den Keizer van Oostenrijk geschonken.
Op den laatsten oudejaarsavond werd hier ter stede een jong meisje vermist, dat, in dienst bij een bakker, een paar boodschappen had te verrigten, maar niet terugkeerde. Op grond van verschillende omstandigheden kreeg men het vermoeden, dat dit meisje, door de duisternis misleid, in het water was geloopen en verdronken. Heden werd dit vermoeden bevestigd, daar het lijk in den Singel bij het Koningsplein is ontdekt. Een zakje met geld, dat de overledene bij zich had — welke omstandigheid indertijd ook tot eene andere dan bovenvermelde gissing aanleiding gaf—bevond zich nog in de hand van het lijk.
's GRAVENHAGE, 1 Maart. Uit Londen ontvingen wij heden namiddag het telegrafiesch berigt, dat H. M. de Koningin te Torquay is aangekomen , waar Zij door de bevolking dier badplaats met geestdrift werd ontvangen. H. M. denkt een tiental dagen te Torquay te vertoeven. {D. v. Z.) — Baron von Langenau, oostenrijksche minister bij het nederlandsche hof, heeft heden de rezidentie verlaten, om zich voor drie maanden met verlof naar Weenen te begeven. Z. Exc. heeft den baron von Türckheim,raad van legatie, als zaakgelastigde gedurende zijne afwezigheid, der Regering voorgesteld.
UTRECHT, 1 Maart. Het Utrechtsch Genootschap heeft aan de Tweede Kamer een adres gezonden, waarin verzocht wordt, de aanhangige wetsvoordragttot afschaffing der doodstraf aan te nemen.
HARDENBERG, 28 Febr. Gisterenavond zijn in het naburige Grensbergen in weinig tijds twee woningen met inboedels door brand vernield. Oorzaak onbekend. Naar men verneemt was een en ander geassureerd.
BERLICUM, 28 Febr. Verleden week Woensdag onstond er een gevecht tusschen eenen hond en eene kat, nabij den ouden molen. De kat sprong van schrik op het dak en de hond haar achterna. Na. een poosje aldaar gevochten te hebben koos de kat andermaal het hazenpad en sprong in den schoorsteen van C. v. d. H., waar de hond haar nogmaals achtervolgde, zoodat zij te zamen onder in den schoorsteen , die digt gelegd was, zijn teregt gekomen. Daar ging het zeker vrij onzacht toe, want weldra liet de kat haar tegenstander in den steek en klouterde uit den schoorsteen. Men kan ligt den schrik en de onsteltenis van de huisgenooten bij zulk een geraas begrijpen.
VIERLINGSBEEK, 28 Februarij. Den avond van den 20n jl. werd een zeer talrijk publiek, waaronder de voornaamsten der gemeente, aangenaam verrast door de flinke en smaakvolle uitvoering van een veertiental zangstukken, door de negentien leden der onlangs opgerigte zangvereeniging de Herleving, bij wijze van koncert in de openbare school dezer gemeente.
Te regt mag het eene verrassing genoemd worden, wanneer men in aanmerking neemt, dat een tijdsverloop van vijf maanden voldoende is geweest, om de jongelui, onder welke de meesten geene en maar enkelen slechts schrale notenkennis bezaten, zóó ver te brengen, dat zij, tamelijk wel uitgerust met de kennis der edele toonkunst, het wagen durfden, om in het openbaar op te treden , met een gevolg, dat aller verwachting overtrof.
Eer derhalve den prezident, die door eene verstandige en ordelijke leiding, als het ware ziel en leven in de leden heeft weten op te wekken; maar ook niet minder lot zij den negentienjarigen direkteur toegebragt, die met zóó veel takt en manier van onderwijs de zanger in dien betrekkelijk korten tijd tot zulke hoogte heeft weten te brengen.
Blijven de leden dezer vereeniging steeds bezield met lust en ijver en wordt de goede zaak niet gestoord door onderlinge verdeeldheid, dan treedt Vierlingsbeek eene heerlijke toekomst te gemoet, en menig uur, dat men anders in ledigheid en maar al te dikwijls in losbandigheid doorbrengt, wordt dan nuttig en aangenaam gesleten.
---

