NEDERLANDEN. 's GRAVENHAGE, den 7den Junij 1870.
Bij Koninklijk besluit van 4 Junij 1870, n°. 13, is aan jhr. M. J. W. A. de Millij, op zijn verzoek, eervol ontslag verleend als burgemeester van Nieuwen dam. Bij Koninklijk besluit van 4 Junij 1870, n°. 17, is aan P. Regout, te Maastricht, vergunning verleend tot het aannemen en dragen der versierselen van ridder 1ste klasse der orde van den Zahringer Leeuw, hem door Z. K. H. den Hertog van Baden geschonken. Bij Koninklijk besluit van 4 Junij 1870, n". 19, is aan J. Bosch, te Wognum, vergunning verleend tot het aannemen en dragen van het kruis Fidei et Virtuti, hem door Z. H. den Paus geschonken. Bij Zijner Majesteits besluit van den 3den Junij jl , n°. 21, is aan rnr. P. Bosscha, op zijn daartoe gedaan verzoek, eervol ontslag verleend als lid en vice-president van het collegie van regenten over het huis van arrest te Deventer, onder dankbetuiging voor de gewigtige en langdurige diensten door hem als zoodanig bewezen. Bij Zijner Majesteits besluit van den 3den Junij jl , n°. 22 , is benoemd tot ingenieur-architect voor de gevangenissen en regtsgebouwen J. F. Metzelaar, architect alhier. MINISTERIE VAN F IN ANTI EN. Telegrafie. Te rekenen van den 9den dezer zal het Rijkstelegraafkantoor te Soestdijk met beperkte dagdienst geopend zijn. 's Gravenhage, den 7den Junij 1870. Voor den Minister, De Secretaris-Generaal, Bartstra. De Minister van Finantien maakt bekend dat bij hem ontvangen zijn twee muntbiljetten, te zamen groot f20, door een onbekende, onder het postmerk 's Gravenhage van 5 dezer, ingezonden tot teruggave van hetgeen ten gevolge eener onjuiste berekening te veel werd ontvangen, 's Gravenhage, den 7den Junij 1870. De Minister voornoemd, van bosse. Bij beschikking van den Minister van Finantien is bepaald dat de navolgende ambtenaren bij de administratie der posterijen hunne functien zullen uitoefenen als volgt, te weten: De surnumerairen: L. A. Meijer, ten postkantore te Dordrecht; A. van Raab van Canstein, ten postkantore te Sneek: H. J. Mahieu, op het spoorwegpostkantoor Amsterdam-EmmerikBentheim; W. G. Krüsemann, voorloopig ten postkantore te Haarlem; H. A. Hoxel, voorloopig ten postkantore te Veenendaal; \V. F. Harmsen, ten postkantore te Rotterdam; M. C. Hennequin, voorloopig ten postkantore te Rotterdam, daarna te Tilburg; J. Tak, ten postkantore te Leiden; H. Arntzenius, op hot spoorwegpostkantoor Moerdijk; F. L. C. Plooster , voorloopig ten postkantore te Brielle; L. J. Keiser, voorloopig ten postkantore te Groningen; F. H. de Meester, ten postkantore te Amersfoort; O. B. F. Vos, ten postkantore te Meppel; D. F. O. Verheije van Sonsbeeck, in de bureaux van de afdeeling posterijen bij het Departement van Finantien; G. de Wit, ten postkantore te Leeuwarden; W. F. Viëtor, ten kantore van den inspecteur der posterijen te Zwolle. MINISTERIE VAN KOLONIËN. Voor de burgerlijke dienst in Nederlandsch Indie is benoodigd één veearts. Deskundigen, in het bezit van een diploma van^ veearts, verkregen aan 's Rijks Veeartsenijschool, die genegen zijn zich als veearts aan s lands dienst in Nederlandsch Indie te verbinden, kunnen zich tot en met 15 Julij 1870, bij gezegeld request, tot het Departement van Koloniën wenden, onder overlegging van: a. een bewijs van zedelijk gedrag, afgegeven, na dagteekening dezer
bekendmaking, door burgemeester en wethouders der gemeente van inwoning van den verzoeker; h. een certificaat van voldoening aan de wet op de nationale militie; c. eene door eenen bevoegden geneesheer afgegeven verklaring op zegel, houdende, dat de verzoeker is van een gezond ligchaamsgestel, en vrij van voor de dienst in Nederlandsch Indie hinderlijke gebreken ; en d. hun diploma van veearts. Bij gelijke geschiktheid wordt de voorkeur gegeven aan een ongehuwde, en aan hem die den leeftijd van 35 jaren niet te boven is. Aan de betrekking van veearts bij de burgerlijke dienst in Nederlandsch Indie is verbonden een tractement van f 200 [twee honderd gulden) 's maands, telken jare, behoudens ijverige pligtsbetrachting, vermeerderende met f 100 (honderd gulden ) 'sjaars Ten opzigte der bepalingen omtrent verlof, pensioen, enz., ook wat hunne echtgenooten en kinderen betreft, staan de veeartsen in Indie in allen deele gelijk met de overige burgerlijke landsdienaren daar te lande. De voordeelen verbonden aan de uitzending van hier, als gesteld ter beschikking van don Gouverneur-Generaal van Nederlandsch Indie, om te worden benoemd tot veearts bij de burgerlijke dienst daar te lande, bestaan in: V. een voorloopig tractement van f 100 ( honderd gulden ) 's maands, ingaande met den dag van inscheping in eene der zeehavens in Nederland voor de reis naar Batavia, waarop, vóór het vertrek, een voorschot van drie maanden wordt uitgekeerd; 2°. eene gratificatie voor uitrusting en aanschaffing van instrumenten, enz., ten bedrage van f 1000 ( duizend gulden)-, en 3°. overtogt naar Batavia, als gouvernements-passagier der eerste klasse, casu quo ook voor het hem vergezellend wettig gezin. Daarentegen moet de belanghebbende, vóór het vertrek, zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden, welke aan hem en te zijnen behoeve zullen zijn voldaan, zoo wegens gratificatie voor uitrusting enz., als wegens overtogt naar Indie, bijaldien hij binnen den tijd van vijf] aren na zijne aankomst op Java, anders dan ten gevolge van wèl bewezen ziels- of ligchaamsgebreken, buiten eigen toedoen ontstaan, uit 'sGouvernements dienst wordt ontslagen. 's Gravenhage, den 31sten Mei 1870. De Minister van Koloniën, Voor den Minister. De Secretaris-Generaal, Feith.
---

BUITENLANDSCHE BERIGTEN. FRANKRIJK.
Verleden Vrijdag heeft het Wetgevend L|gchaam de discussie aangevangen over eene voordragt der regering, strekkende om aan de Algemeene Raden, of volksvertegenwoordigingen der onderscheiden departementen, het benoemen hunner voorzitters en onder-voorzitters alsmede het stellen der regelen voor hunne werkzaamheden, welke bevoegdheden zij sedert de stichting des Keizerrijks verloren hadden, weder op te dragen. Gelijktijdig liep de discussie over het door eenige leden gedaan wetsvoorstel om de vrijheid tot het uitspreken van wenschen , die thans voor de Algemeene Raden is beperkt tot hunnen eigenlijken werkkring, dat is de departementale belangen , weder uit te breiden en ze tot de politieke aangelegenheden en de algemeene belangen des rijks uit te strekken. Er werden in de zitting van Vrijdag twee amendementen voorgesteld; volgens het eene zou in de wet uitdrukkelijk bepaald worden dat do officiele verslagen van de zittingen der Algemeene Raden niet alleen de behandelde onderwerpen, de geopperde gevoelens en de genomen besluiten vermelden, maar ook de sprekers en de voorstanders der onderscheiden gevoelens noemen moeten. Het andere strekte om aan het publiek toegang tot de zittingen dier collegien te geven. Deze twee vrijgevige voorstellen kwamen van de regter zijde, dat is van den conservativen kant, en werden natuurlijk aan de linkerzijde ondersteund. De ministers vereenigden zich er niet mede; het eerste scheen hun een punt te betreffen hetwelk de Algemeene Raden zeiven in hunne reglementen van orde beslissen moesten; het tweede een punt hetwelk nadere overweging en overleg met de Algemeene Raden eischte, en in verband moest worden beschouwd met eene andere vraag, namelijk of de zittingen der gemeenteraden openbaar zouden zijn. Evenwel werden die twee amendementen aangenomen , het eerstemet 197 tegen 18 , het tweede met 117 tegen 83 stemmen. Deze uitkomst, in het belang van den vooruitgang verkregen door de conservativen met bijstand van de radicalen , en de houding des bewinds , in die zaak, baarden opzien en maakten , ook bij vrienden des bewinds, eenen voor hetzelve ongunstigen indruk. Zoo zeide de Constitutionnel : » De heer Ollivier had vóór de stemming verklaard de zaak niet als eene kabinets-quaestie te beschouwen; en de meeste leden
stemden kennelijk zonder eenige politieke of tegen het kabinet gerigte bedoeling; evenwel is de stemming eene ernstige waarschuwing voor het ministerie; eene aansporing om zich aan het hoofd van den vooruitgang te stellen , in plaats van het streven naar hervorming tegen te houden en te vertragen " Het Journal des Debats zegt: » Ten believe der eonservative partij wilde het bewind de twee punten, die Vrijdag door de Kamer beslist zijn, aanhouden. Doch de regter zijde wilde dit niet. Nu zal het kabinet, hopen wij, besluiten voor te gaan op den liberalen weg; waarom toch zou het meer conservatief zijn dan de conservativen ?" In de zitting der Kamer van Zaturdag is de vraag: of voor de verkiezing van leden der Algemeene Raden (die aanstaande is) het houden van openbare kiezersvergaderingen vrijstaan zou, door den minister Ollivier beantwoord. Die vrijheid was wenschelijk, zeide hij, maar werd door de bestaande wetgeving niet gedoogd. Daarop vervolgde hij zijne rede aldus : » Geen ministerie was ooit in eene moeijelijker positie en had meer strijd te voeren dan het tegenwoordige. Nu eens wordt het beschuldigd van te snel vooruit te gaan; dan eens hoort het zich verwijten dat het met uitstellen en verdagen onder de achterblijvers geraakt en niet stoutmoedig genoeg is. Dag op dag wordt het van verschillende zijden der Kamer bemoeijelijkt met aanzoeken en verlangens die elkander uitsluiten. Dewijl zijne positie dagelijks ondermijnd wordt, mag het geene gelegenheid om zich te sterken ongebruikt laten. n Het kabinet is thans en blijft altijd het kabinet van 2 Januarij, dat is te zeggen: een kabinet hetwelk van den Souverein, van de Kamer, van de natie, de mooijelijke maar roemrijke taak heeft ontvangen, om eene vreedzame en duurzame volksvrijheid te vestigen zonder revolutie of beroerten. » Het kabinet arbeidt dagelijks met al zijne kracht aan de verwezenlijking van zijn programma. Het zal al de beloften van dat programma uitvoeren, geheel, vrijmoedig en zonder schroomvalligheid; doch het zal ze niet anders uitvoeren dan met rijp overleg, en het zal niet door overijling de uitvoering in gevaar brengen. n Maar bij allen goeden wil is het kabinet zonder uw vertrouwen magteloos. Wat maakt het uit, dat het door den ongunstigen uitslag eener stemming valle! In zijnen val zou het nog eene dienst aan de parlementaire vrijheid doen door toepassing aan eene van hare grondregelen te geven » Een kwijnend bestaan zonder grootheid , dat is het eenige wat het kabinet zich niet kan getroosten. Wij komen dan ook tot u met het verzoek om de gesteldheid des kabinets aan het licht te doen komen. Het gebeurde in de zitting van gisteren, gevoegd bij andere voorvallen van den jongsten tijd, heeft de zekerheid die wij hadden van de medewerking der Kamer, aan het wankelen gebragt. ii Wij verzoeken de Kamer de tot ons gerigte interpellatie betrekkelijk de vrijheid van openbare vergaderingen voor de verkiezing van leden der Algemeene Raden, af te doen met een besluit om eenvoudig tot de orde van den dag over te gaan. Indien zij een ander besluit nam , zouden wij daaruit de gevolgtrekking afleiden , dat wij haar vertrouwen niet meer bezitten." Hierop werd links en regts de aanmerking gemaakt dat het bewind zonder noodzaak de kabinetsquaestie stelde en zoodoende aan de Kamer , als door schrikaanjaging, een besluit afperste; maar de heer Ollivier hield vol, en zeide : n Wij hebben onze eer, onze waardigheid op te houden. Wij willen niet in het oog des lands het voorkomen hebben van lieden die, door kleingeestige neigingen gedreven , het aan hunne hand ontzinkend gezag zoeken vast te houden. Wij hebben genoeg van het bewindvoeren; wij zijn bereid om het bewind neer te leggen ; doch wii zouden het verwijt van flaauwhartigheid verdienen , zoo wij het bewind anders dan op een bevel van den Souverein of van de Kamer nederlegden. Indien wij uw vertrouwen verloren hebben , verklaart het dan". Daarop heeft de Kamer met algemeene (189) stemmen besloten eenvoudig tot de orde van den dag over jite gaan. Wel zestig leden die aan de stemming hadden kunnen deel nemen , onthielden zich hiervan ; hot waren , behalve de ministers, meestal ledon van de linker zijde. >i Het is — zegt het Journal des Débats — eene volledige zege voor het kabinet; welligt is zij zelfs al te volledig; en wij geven het den raad, om niet op zijne lauweren te gaan rusten; het weet nu , dat het de toegenegenheid der regter zijde verloren heeft, ook al heeft het van deze voor dit maal nog eene verklaring van vertrouwen verkregen." De Constitutionnel zegt dat de verklaring van vertrouwen bij de omstandigheden waarin deze verkregen is, geene beslissende waarde heeft, en dat zij zwaarder zou wegen zoo zij minder eenstemmig ware gegeven. Volgens een berigt van de Indépendance Beige zou het ontwerpen eener nieuwe kieswet (een vereischte om tot ontbinding der Kamer te kunnen overgaan) thans door het ministerie aangevangen zijn. — De vraag was opgerezen, of het ministerie het stelsel van of'ficiele candidaturen, hetwelk het voor de verkiezing van de leden der algemeene volksvertegenwoordiging heeft laten varen, bij de aanstaande verkiezing van leden der Algemeene Raden zou volhouden. Het antwoord op die vraag is te vinden in eene circulaire welke do minister van binnenlandsche zaken den 28s'en Mei jl., met het oog op de departementale verkiezingen, aan de prefecten heelt gerigt. Hij heeft daaruit in de zitting der Kamer van 3 Junij de volgende zinsneden voorgelezen : ii De opgaven die ik van de prefecten had gevraagd , heb ik mondeling reeds van verscheiden uwer ambtgenooten ontvangen, en ik wil u zonder verder wachten bekend maken met de instructien welke ik door die mededeelingen genoopt ben geworden hun te geven. Ik heb hun voorgeschreven zich onzijdig te houden in dien plaatselijken strijd, waarin alleen het belang des departements in het oog gehouden moet worden. Ik heb hun aanbevolen het uitreiken van ingevulde stembiljetten te gelijk met de bewijzen van stemgeregtigdheid te verbieden , en de heeren maires uit te noodigen om de bezoldigde dienaren der gemeente geheel buiten de uitreiking van stembiljetten te laten. ii Verre is het van mij , aan de gemeentelijke overheidspersonen het regt te willen betwisten om zich als burgers in de verkiezingen te mengen; een regt hetwelk zij voorzeker niet kunnen verliezen door de omstandigheid dat zij zich wel met onbezoldigde ambtsbetrekkingen hebben willen belasten. ii Maar het gouvernement verlangt dat de aanstaande verkiezingen zonder eenige tusschtnkomst van de administrative overheid plaats hebben en de uitdrukking van 's lands vrijen wensch en eigen voorkeur zijn."
— In die zelfde zitting der Kamer werd de regering door eenige leden aangespoord om de gemeenten meer bereidvaardig in de bekostiging van het lager onderwijs te gemoet te komen. De minister van onderwijs en die van finantien verklaarden dat de regering volgaarne het lager onderwijs met milde hand bevorderde en daartoe eerstdaags nog eene som van twee millioen francs zou aanvragen. De Kamer is daarop tot de orde van den dag overgegaan onder verklaring dat zij staat maakte op de vervulling der door de regering gedane beloften. — De regering zendt thans, ter voldoening aan den door vele senaatsleden uitgesproken wensch, de door het Wetgevend Ligchaam aangenomen wets-ontwerpen aan den Senaat met eene nieuwe memorie van toelichting, die de redenen voor de oorspronkelijke voordragt en voor de daarin gekomen wijzigingen uiteen zet. — De budget-commissie der Kamer heeft haar rapport over de staatsbegrooting voor 1871 nagenoeg gereed. Zij verklaart zich voor opheffing van den Keizerlijken Hofraad, voor inkrimping der Keizerlijke garde, voor vermindering van het aantal militaire hoofdafdeelingen des rijks (of militaire commandementen), voor vermindering van het personeel des Staatsraads: en zij wil hebben bepaald dat geen senaatslid door vereeniging van jaarwedden een hooger bedrag dan 50,000 francs jaarlijks uit de schatkist mag trekken. — Het linker centrum heeft zich hereenigd. De heer Picard en de onder zijne leiding vereenigde volksafgevaardigden zijn door de andere leden der linker zijde van het gemeen overleg uitgesloten zoo lang zij verdacht blijven van overhelling tot het monarchale beginsel. — De staatscommissie voor de vermindering der centralisatie in Frankrijk heeft haren arbeid geëindigd en de vrucht daarvan , vervat in drie wetsontwerpen , aan de regering ingediend. — Twee en zeventig personen zullen voor het hooggeregtshof teregt staan wegens de zamenzwering tegen 's Keizers persoon en gouvernement, en wegens andere daarmede in verband staande misdrijven. De andere deswege verdachte personen zijn verleden Zaturdag door de kamer van beschuldiging buiten vervolging gesteld. ITALIË. De voordragt van het Italiaansche gouvernement tot vermindering der uitgaven voor de landmagt is verleden Vrijdag door de Kamer van Afgevaardigden met 175 tegen 107 stemmen aangenomen. Het gouvernement zal nu over honderd dertig millioen francs kunnen beschikken om een leger van 167,000 man op de been te houden; tevens heeft het de verpligting op zich genomen om in den loop dezes jaars eene meer stelselmatige voordragt tot reorganisatie der landmagt in te dienen. Te Florence wordt aan de zijde der regering verzekerd dat er geene republikeinsclie of andere oproerige benden in het koningrijk meer op de been zijn. — Van verschillende zijden ontvangt men thans tegenspraken van het berigt dat het Fransche gouvernement onlangs het hof van Rome in eene nota bedreigd heeft met terugroeping zijner troepen, met vervallen-verklaring van het concordaat en met volledige scheiding tusschen Kerk en Staat in Frankrijk, voor het geval dat het leerstuk der Pauselijke onfeilbaarheid tot geloofsartikel verklaard wierd. De Parysclie Patrie, een ministerieel orgaan, verklaart dat er geene nota van dergelijken aard onlangs van het Fransche gouvernement is uitgegaan, en dat de Fransche ambassadeur te Rome nooit eene vertrouwelijke mededeeling van die strekking aan het Romeinsche gouvernement over te brengen heeft gehad. In berigten uit Berlyn van verleden Zaturdag wordt gemeld dat aldaar in de best onderrigte kringen niets bekend was van eene Fransche nota als de boven bedoelde. Tevens wordt van daar gemeld dat het Oostenrijksche gouvernement geene depêche aan het hof van Rome heeft gerigt sedert het aldaar in de maand April jongstleden eenen vruchteloozen stap in de zaak van het concilie had gedaan. — In een schrijven uit Rome van 30 Mei meldt een katholiek het volgende aan het Journal de Bruxelles : » Het aantal concilie-leden ingeschreven om te spreken over de voordragt tot vaststelling der onfeilbaarheidsleer, is steeds aangegroeid en meer dan honderd geworden. En het geldt nu nog maar de algemeene discussie over die voordragt. Vele leden hebben dan ook gedacht aan het doen van een voorstel tot sluiting dier discussie en tot behandeling der onderdeelen. Zoodanig voorstel moet volgens het reglement door minstens tien leden worden gedaan om in stemming te kunnen worden gebragt; doch eergisteren waren er bijna vijf honderd bisschoppen gezind om de sluiting der algemeene discussie te vragen. Maar door den invloed der voorzitters is de voorkeur gegeven aan een minder doortastend middel, namelijk dat de praelaten van de meerderheid allen afzien van het woord te voeren. De anderen zullen kunnen spreken tot zij het moede zijn; daarna zal de behandeling der onderdeelen kunnen aanvangen zonder dat er ook maar een voorwendsel is om over smoring der discussie te klagen. ii In de laatste zitting van het concilie is eenige opschudding veroorzaakt door eene rede van mgr. Ve'rot, den bisschop van Savannah; hij verviel in allerlei uitweidingen, zoodat hij, naar verzekerd wordt, van eenen der voorzitters het verwijt van beuzelpraat (nugae) moest hooren; ten slotte zeide hij , dat het vaststellen der onfeilbaarheid eene heiligschennis zou zijn. Dit veroorzaakte eene uitbarsting van misnoegdheid in de vergadering. Mgr. Ve'rot, door den voorzitter uitgenoodigd zijnde om dat gezegde nader te verklaren, zeide dat hij enkel uit zijn eigen oogpunt sprak en voor zich zeiven oordeelde." — Een telegram uit Rome van verleden Vrijdag-avond, te Parys bij L'Univers ontvangen, meldt dat dien dag de algemeene discussie over de onfeilbaarheid door het concilie, op voorstel van 150 leden, met eene groote meerderheid van stemmen gesloten is; de vergadering zou den öden dezer overgaan tot de behandeling van de onderdeelen der voordragt betrekkelijk dat onderwerp. Hetzelfde berigt wordt in een door de Augsburger Allgemeine Zeitung medegedeeld telegram van don 3den dezer aldus medegedeeld: » Nadut in de zitting van het concilie van heden aan Mgr. Maret, bisschop van Sura i. p., het woord door den cardinaal Bilio op beleedigendj wijs ontnomen was, is de algemeene beraadslaging gewelddadig gesloten en aan meer dan veertig ingeschreven redenaars het stilzwijgen opgelegd."
De concilieleden zijn van wege den Heiligen Vader uitgenoodigd tot ■eene processie, den 6den des ochtends te houden om bijzondere voorlichting van den Heiligen Geest te verkrijgen. — In een door de Kolnische Zeitung medegedeeld schrijven uit Rome van den lsten dezer leest men: «De hier en daar door den minister van finantien gedane pogingen om in den benarden toestand der schatkist te voorzien en eene leening, vooreerst maar van zes millioen scudi, te sluiten zijn tot dus ver vruchteloos geweest. Thans zijn onderhandelingen met eene Belgische vereeniging van kapitalisten geopend; men biedt aan het kapitaal in 70 jaren terug te betalen en eene rente van öl^pct. te voldoen; maar overal wordt hypotheek hetzij op goederen in de doode hand of op staatsgoederen gevorderd, en daarvan wil de regering niet hooren. De opbrengst van den St. Pieterspenning neemt meer en meer af, terwijl de uitgaven, met name voor het leger, gestadig toenemen. Om de in het Fransche legioen ontstane gapingen aan te vullen wordt tot 210 francs handgeld aangeboden. De minister van oorlog heraamt onderscheiden plannen om de andere corpsen weder voltallig te maken. Het leger blijft een kanker voor de finantien van den Kerkelijken Staat." 0 0 S T E IV R IJ K. Het Weener regeringsblad van 5 Junij berigt: » Z. M. de Keizer heeft bij besluit van 24 Mei jl. goedgekeurd, dat het ncodige voorbereid worde voor het houden eenor in de lente van 1873 te openen internationale tentoonstelling van voortbrengselen van landbouw, nijverheid en beeldende kunsten. Tevens heeft Zijne Majesteit gelast de regeringen der vreemde staten onverwijld van het plan dezer tentoonstelling te onderrigten." SPANJE. Men verwacht thans spoedig berigt uit Madrid te zullen ontvangen van eene stemuitbrenging in de Cortesvergadering tot het benoemen van eenen koning; doch men twijfelt of de stemuitbrenging de daartoe vereischte meerderheid zal opleveren. Aanvankelijk was door de Cortes bepaald dat een candidaat voor den troon minstens 89 stemmen op 3ïich moest vereenigen om benoemd te worden; dit is sedert veranderd, en nu wordt er minstens een 170tal stemmen vereischt; zoo lang geen candidaat dat aantal stemmen op zich vereenigt, is er geene keuze gedaan. — Den 3den dezer is te Madrid berigt ontvangen, dat de nabij •Gibraltar door struikroövers weggevoerde Engelschen in welstand waren en op vrije voeten gesteld zouden worden indien zij losgeld betaalden. Er werd daarover door de Spaansche overheden nog onderhandeling met de struikroövers gevoerd. Volgens een berigt uit Madrid van gisteren is een van de twee bedoelde Engelschen, de heer Bonell junior, te Gibraltar teruggekomen, ■om de som ran 150,000 francs voor de vrijheid van hem en van zijnen lotgenoot bijeen te brengen , en is hij met die som naar Cadix terug gekeerd om ze aan de struikroovers te overhandigen. — De jongste berigten uit Cuba, per telegraaph over New-York ontvangen , melden dat de zoon van Cespedes, den aanvoerder der opstandelingen, in de handen der Spaansche overheden gevallen zijnde, de doodstraf ondergaan heeft. PORTUGAL. Het officiële dagblad behelst in zijn nommer van 4 Juni) eene circulaire van den hertog van Saldanha aan het corps diplomatique , ■waarin hij den staat des lands schetst en verklaart gewigtige hervormingen van politieleen aard voorgenomen te hebben. Het ministerie Saldanha schijnt aan de liberale antecedenten van zijn hoofd getrouw te zullen blijven. De heer Sampayo , die uit hetzelve is getreden , zou dit hebben gedaan wegens zijne conservative denkwijze. De maarschalk Saldanha weigert verkeer met den Italiaanschen gezant te houden, zich voorbehoudende zijne mededeelingen regtstreeks aan het kabinet van Florence te rigten. De reden van Saldanha's misnoegdheid tegen den vertegenwoordiger van den schoonvader zijns Konings was aan het publiek niet bekend. Alom in Portugal heersebt sedert de kabinetsverandering ongestoorde rust en orde. DUITSCBLAND. Het door den Koning van Pruissen aan den Keizer van Rusland te Ems gebragte bezoek, waarin sommigen eene gebeurtenis van staatkundig gewigt hebben willen zien, is slechts van zeer korten duur geweest. De Koning en de graaf von Bismarck zijn reeds den 4den dezer van Ems te Berlyn terug gekeerd. R U S L A i\ D. Uit St. Petersburg wordt het volgende gemeld: » Wederom hebben de Russen in Midden-Azie eenen stap voorwaarts gedaan, waarop minder acht geslagen wordt omdat hij op een ver afgelegen gebied geschiedt, maar die toch een schakel is in de lange keten der Russische veroveringen welke zich van de Kaspische zee tot de Japansche zee uitstrekt. Op den linker vleugel hebben zij de landen aan den Amur en langs de kust van Mandschurie veroverd; op den regter vleugel staan zij reeds aan °"ene zyde van Samarkand, de stad van limur, av aai' reeds eene Russische kapel naast de heilige moskeen gesticht is. Alleen in het centrum der Russische stelling was tot dus ver geene voor"waartsche beweging te bespeuren, hoewel voorposten zich tot ver m het aan China toebehoorende Mongolië vertoonden en onder de ChalkasMongolen den weg allengs voor de vorderingen der Russen voorbereidden. Kiachta, de van ouds beroemde maar thans zeer in bloei verminderde handelsstad, was het uiterste punt waar men de Russische grenspalen zag; waarschijnlijk zullen zij thans verder zuidwaarts verplaatst worden , want de gelegenheid is gunstig om uitbreiding van gebied te erlangen en den vervallen handel met Mongolië te verlevendigen. »Uit Irkutsk zijn namelijk berigten van 29 Maart te St. Petersburg ■ontvangen, volgens welke ook in Mongolië een opstand is uitgebarsten. Terwijf in het eigenlijke China de eene revolutie op de andere volgde, de provincie Junnan zich als onafhankelijk Mohammedaanscli rijk onder den naam van Tali vestigde, en ook Kaschgar ziph onafhankelijk maakte, hleef Mongolië rustig. Thans echter heerscht ook daar eene geweldige gisting en de Russen zijn er reeds met militaire magt tusschen beide gekomen;
kozakken zijn over de grenzen getrokken en zijn waarschijnlijk reeds slaags op Mongoolsch-Chineesch gebied. Het Russische dagblad van St. Petersburg toch deelt uit Irkutsk het volgende mede: Uit Urga (40 mijlen ten zuiden van de Siberische grenzen) is het berigt ontvangen , dat Chinesche opstandelingen zich in de onmiddellijke nabijheid dier stad bevinden. Urga nu is voor ons een punt van groot belang, vermits ons consulaat aldaar gevestigd is en er bovendien koopwaren voor eene hoogst aanzienlijke waarde opgeslagen zijn. Daarom heeft de Regering alhier terstond aan eene afdeeling kozakken bevel gegeven om derwaarts op te rukken, terwijl de chef der artillerie onmiddellijk naar den Baikal gezonden is. Volgens sommige opgaven hebben de hoofden in het gebied van Urga zelve onze regering om hulp gevraagd, en de eerst afgezonden afdeeling zal ten spoedigste versterkt worden. Men weet nog niet of de tegenwoordige beweging in Mongolië een deel uitmaakt van den uitgebreiden en wel georganiseerden opstand die reeds eenige jaren in de meer zuidelijke gedeelten van China heerscht, dan of zij eene voortzetting is van den in het verleden jaar onderdrukten opstand der Selgonen in het westen van China, of wel geheel op zich zelve staat. In allen gevalle kunnen wij bij eenen opstand in Mongolië geene lijdelijke aanschouwers blijven, dewijl hij onzen handel met het zuidelijke China, die niet over Kiachta, maar over Chankow en Tiansin gaat, aanmerkelijk zou kunnen benadeelen, zoo niet geheel vernietigen. Uit China komen langs dien weg waren, die niet meer aan de Chinezen maar aan Russische kooplieden toebehooren; terwijl van hier vele waren door Mongolië verzonden worden die nog niet aan Chinezen verkocht en dus nog Russisch eigendom zijn. Bij gevolg moet iedere belemmering van het vervoer, iedere beschadiging dier waren in de eerste plaats den Russischen en slechts zijdelings den Chineschen handel benadeelen." Zoo berigt het St. Petersburger dagblad. Men herinnert zich thans, dat reeds in 1865 door de » Noordsche Post", destijds het officiele orgaan van het ministerie van binnenlandsche zaken, in een artikel over den theehandel tusschen Rusland en China gezegd werd: » De Mongolen wenschen sedert lang onderdanen van Rusland te worden; zij wachten slechts op eene gunstige gelegenheid". TURKTE. Uit Konstantinopel wordt onder dagteekening van 3 Junij aan Parysche dagbladen geschreven dat de afscheiding der katholieke Armeniers van den Roomschen Stoel thans haar beslag heeft bekomen. Naar hetgeen daarbij wordt gevoegd zouden de Maroniten, de Syrische christenen , de Grieken van de secte der Melchiten en de Coptische christenen het voornemen hebben om zich insgelijks van Rome af te scheiden. BELG IE. De Belgische ministers volgen thans het voorbeeld van Engeland, alwaar de bewindslieden de kiezers wier stemmen zij vragen , mondeling met hunne inzigten gaan bekend maken. De heer Bara heeft dezer dagen te Doornik , de heer van der Stichelen te Gent, en de heer Pirmez te Charleroi het woord in liberale kiezersvergaderingen gevoerd om hunne herkiezing op 14 Juny te verzekeren. De eerst genoemde wees op het onvermoeide streven der katholieke partij, en zocht daardoor de gematigde liberalen en de radicalen (of zich noemende progressisten) weder tot eendragt te brengen. De heer van der Stichelen somde op , wat er in Belgie onder het bewind van de liberale partij was tot stand gebragt. ENGELAND. De Peninsular and Oriental Steam Navigation Company, de Engelsclie stoombootmaatschappij die de brievenmalen naar en van Indie overbrengt, zegt in haar halfjaarlijksch rapport aan de aandeelhouders, dat zij het Suezkanaal bereids gebruikt voor de uitzending van stoombooten die in de Indische of Chinesche zeeën in dienst moeten worden gesteld, maar nog niet voor het vervoer der wekelijksche brievenmalen, daar dit voor alsnog, in vergelijking met het vervoer over den Egyptischen spoorweg, tijdverlies zou kosten. JAPAN. Het officiele dagblad van het Fransche Keizerrijk zegt in zijn nommer van eergisteren: » Uit Jokohama wordt onder dagteekening van 12 April geschreven dat de politieke gesteldheid van het Japansche rijk beter was geworden sedert de laatste beroerten , die door de daïmio's Myto en Tschosiu waren gesticht. In het noorden was het weder rustig geworden ; en in het zuiden was de opstand gedempt door troepen die er onder het bevel van den vorst van Nagato vereenigd waren. Na verscheiden ernstige gevechten waren de opstandelingen uiteen gejaagd; en bij het afzenden der jongste berigten was er alle hoop op spoedige herstelling der rust." TELEGRA PHISCBE BERIGTEN. Madrid , 5 Junij. Alhier heeft eene manifestatie ten gunste van Espartero plaats gehad. Omstreeks 5000 zijner aanhangers trokken rond met een vaandel, waarop te lezen stond: De nationale wil worde vervuld! Het demokratisch regt en de deugd zegeviere! De Unionisten hebben zich van de aanhangers van Alphonsus afgescheiden onder den naam van Septembristen. Madrid, 6 Junij. In de Cortesvergadering heeft de heer Rios Rosas, antwoordende op eene rede van den heer Canovas, die de zaak van Alphonsus bepleit had, gezegd, dat al de voorstanders eener restauratie vijanden van de constitutie en de revolutie van September zijn; hij betoogde dat de keuze van eenen monarch bij plebisciet tot despotismus , en de bestendiging van den voorloopigen staat van zaken tot de republiek en tot volslagen regeringloosheid zou leiden. Lissabon, 5 Junij. Saldanha wil eene staatregelende cortesvergadering bijeen roepen en het leger tot op 30,000 man versterken. Florexce , 6 Junij. Bij Lucca heeft zich eene bende van 60 personen en bij Sarzana eene andere van mindere sterkte vertoond. Beiden hebben zich verstrooid zoodra er troepen aanrukten. Te Livorno zijn eenige personen gearresteerd, bij welke men papieren van eenig gewigt in beslag genomen heeft.
Gisteren is het feest der Constitutie in het geheele rijk zonder eenige stoornis der orde gevierd. Bern , 6 Junij. De Bondsraad heeft eene strafregtelijke vervolging bevolen ter zake van de schending van het Italiaansehe gebied door uitgewekenen die zich in Zwitserland bevonden. Geneve , 7 Junij. Bij aanplakbiljetten, die door eenige bekende werklieden geteekend zijn, worden alle Zwitsersche werklieden tegen heden avond tot het houden eener volksvergadering opgeroepen, om door eene manifestatie op de beslissingen der werkbazen te antwoorden. Men vreest voor rustverstoring. Semlin , 5 Junij des avonds. Volgens een van het telegraaphkantoor te Nissa alhier ontvangen berigt, woedt in de hoofdstraten van Pera sedert vijf uren een verschrikkelijke brand. Konstantinopel , 6 Junij. Gisteren middag ten 1 ure is hier een brand uitgebarsten, die ten gevolge van den hevigen wind zeer spoedig eenen grooten omvang verkreeg. Het hötel van den Britschen gezant, de consulaten van Noord-Amerika en Portugal, de schouwburg Rasun , de woning van den Armenischen patriarch, verscheiden moskeeën en kerken, duizenden huizen en magazijnen werden door de vlammen vernield. Het aantal der dooden en gekwetsten is nog onberekenbaar, gelijk ook de veroorzaakte schade. Bucharest, 4 Junij. Men wil het thans doen voorkomen als of het gebeurde te Botoschan slechts eene baldadigheid van schooljongens geweest ware, die eenige glasruiten aan huizen van Israëliten ingeslagen hebben. Het plaatselijke comité der Israëliten heeft aan de regering zijnen dank betuigd voor de maatregelen, genomen om de beweging bij den aanvang te onderdrukken. Washington , 6 Junij. Bij het Huis van Vertegenwoordigers is door de budgetcommissie eene nieuwe bill tot conversie der nationale schuld ingediend. Naar luid daarvan zou aan de houders van &/20 obligatien gelegenheid aangeboden worden oin ze a pari te verwisselen tegen vier percents obligatien, aflosbaar over dertig jaren en vrij van belasting.
---

