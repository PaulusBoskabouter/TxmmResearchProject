AMSTERDAM, 22 Julij.
Middelerwijl de vijandelijke troepen elkander te gemoet rukken, om elkander aan te tasten, heeft de gezigteinder met betrekking tot den oorlog zich eenigermate opgehelderd. Aanvankelijk was men niet zonder reden beducht, dat de oorlog zich al aanstonds zou uitbreiden" tol een algemeenen oorlog. Gelukkig evenwel is dat nog niet geschied en voorloopig blijven althans de overige groote mogendheden neutraal. Wel is waar, voor zoo verre wij weten, heeft Rusland zich nog. niet officieel neutraal verklaard, maar van den anderen kant blijkt het ook niet, dat men te St. Petersburg dergelijke toebereidselen maakt, als noodig zouden zijn, wanneer men het plan had om dadelijk aan den oorlog deel te nemen. Alzoo, het gebied, waarop de oorlog zich bewegen zal, blijft thans beperkter dan men vreezen mogt. Vanden beginne afwas het zeker, dat de Noorderbond onder de adelaren van Pruissen zou plaats nemen; maar te regt mogt er betwijfeld worden, of de zuidelijke Staten dienzelfden weg zouden volgen. Evenwel heeft dit reeds plaats gehad en, wij bekennen het gaarne, tot onze niet geringe verbazing.
Dat de zuidelijke Statee met Pruissen aan den oorlog deel nemen is vooral te wijten aan Napoleon 111 zelven. Het is waar, de zuidelijke Staten hebban zich in het jaar 1866 daartoe verbonden door de geheime traktaten, welke yon Bismarck hun met het zwaard op de keel heeft opgelegd. Men mag evenwel veronderstellen dat die geheime traktaten niet van grooten invloed zouden geweest zijn om hen tot den oorlog te bewegen, indien de kandidatuur van prins Leopold tot den spaanschen troon ware gehandhaafd gebleven. Maar van het oogenblik dat die kandidatuur werd teruggetrokken, veranderde de toestand geheel en al, toen het bleek dat Napoleon oorlog wilde, ten einde oorlog te hebben. Pruissen heeft daarvan behendig gebruik gemaakt om te zeggen: Frankrijk valt Duitschland aan, en elke Duitscher moet zich onder ons vaandel scharen, om het gemeenschappelijkje vaderland te verdedigen. Dit heeft een groot dccl der zuid-duitsche bevolking gaaf aangenomen. Dcs te gereeder, omdat de oorlog door Frankrijk berokkend is, wegens een voorwendsel , dat niet bestaat.
Naar onze meening vergist zich Zuid- Duitschiand echter en maakt eene fout. •Tuist omdat de Zuid-Duitschers met Pruissen in den oorlog gaan, hebben zij geen kans om iets te winnen; wel hebben zij kans om nog meervan hunne onafhankelijkheid te verliezen. Triomfeert immers Pruissen over Frankrijk, dan kan men voorspellen wat hun te wachten staat: zij zullen in den Bond, die het Noorden aan Pruissen verbindt, opgenomen worden. Was het niet alléén Frankrijk, dat in den jare 1860 Pruissen verhinderd heeft, de zuidelijke gelijk de noordelijke Staten aan zich vast te hechten? Mogt nu Frankrijk , verslagen, buiten staat zijn om Pruissen te bedwingen, wie en wat zal dan Pruissen beletten om in 1870 te voltooijen wat het, in 1866 door franschen wederstand in toom gehouden, heeft moeten nalaten? Let wel op, nu reeds vóór den oorlog kondigt koning Wilhelm dit aan. In de officieele troonrede, waarmede hij den Rijksdag van den Noorderbond opent, ontziet hij zich niet, ten aanhoorevan geheel Duitschland te verklaren, dat deze oorlog zal zijn de grondslag van de duitsche eenheid.
Bezwijkt daarentegen Pruissen en overwinnen de Franschen, dan is het te voorzien, dat Frankrijk met Pruissen den vrede zal sluiten ten koste van de zuid-duitsche Staten, omdat Frankrijk geen reden heeft om hen te sparen.
Inmiddels verkeert Napoleon 111 niet in een toestand, dat hij veilig een langdurigen oorlog kan voeren, en wel om vele redenen. Binnen 'slands geniet zijn yolk geen voorspoed, het is in de laatste jaren in handel, nijverheid en landbouw achteruit gegaan en de burgers zijn daarover niet weinig ontevreden. Ten tweede: zijn yolk is in de laatste jaren met belastiqgen en schulden overladen. Zijn rijk, zijne provinciën en zijne steden steken tot over de ooren in de schuld. Dit maakt de financiëele pozitie van het keizerrijk zeer moeijelijk. Ten derde, geef wel acht, worstelt de Keizer met vijandige partijen, die de lagere volksklassen aangetast hebben en over geheel Frankrijk verspreid zijn. Dit alles plaatst hem op een punt, dat hij overwinnen moet of vergaan, en dat zelfs zijn toestand hagchelijk wordt, als hij zonder schitterende overwinningen een langdurigen oorlog zou moeten voeren.
Daar komt nu nog bij, dat hij in Europa bij den oorlog, dien hij thans begint, de sympathiën der groote mogendheden niet voor, maar tegen zich gekeerd ziet.
Men mag het er voor houden, dat hij in dezen krijg geheel alleen staat, en de verontwaardiging van vele volken in Europa inoogst, sinds de terugtrekking van de kandidatuur van prins Leopold hem alle voorwendsel tot den oorlog ontnomen heeft.
Misschien kan hij warme sympathiën op het gebied van den Keizer van Oostenrijk vinden. Maar Frans Jozef kan zich bij Frankrijk tegen Pruissen niet aansluiten, zonder dat hij Rusland te wapen roept, en in het gevolg van Rusland welligt Noord- Amerika en Italië.
Derhalve, Napoleon 111 begint den oorlog onder voor hem ongunstige omstandigheden. Gelijk de Keizer nu staat, moet hij kort en bondig groote overwinningen behalen, wil hij niet spoedig in gevaar verkeeren. Daarom is het le verwachten, dat, als het fransche leger in een grooten veldslag op de Pruissen eene luisterrijke overwinning mogt behalen, Napoleon 111 dan spoedig gereed zal zijn om aan Pruissen geen al te zware vredesvoorstellen aan te bieden. Maar dan, zal het eene vraag zijn, of de Pruissen, die een taai yolk zijn, den vrede zullen willen aannemen. Bismarck kent de zwakke zijde van Frankrijk,'en men mag veronderstellen, dat de sluwe diplomaat daarvan gebruik- aal weten te maken.
Men ziet aldus, dat vojjjf' het oogenblik alle hoop bestaat, het oorlogsterrein tusschen Frankrijk en Duitschland beperkt te houden cri dat er goede redenen aanwezig zijn om te mogen verwachten dat de aldus beperkte oorlog niet lang zal duren. Wij wijzen daarop voorbedachtelijk, om aan de mannen van de beurs te doen zien, dat de paniek, die zij dezer dagen beleefd hebben, in de lucht hangt, en geen anderen grond heeft, dan de met moedwil verspreide valsche geruchten. Dat dit eene les zij in de toekomst, om zich niet zonder reden tot een angst te laten vervoeren, welke tot groote schade van iedereen de publieke fondsen buitensporig doet dalen.
Daarentegen staan er alle dagen nieuwe redenen op, om zich wel te verontrusten over de toekomst van Rome en van den Paus. De revolutie begint nu reeds in beweging te komen, ten einde van den oorlog gebruik te maken, om, boe dan ook, Rome en misschien zelfs den Paus in hare magt le krijgen. Dat dan de r. k. jongelingen, die niet in Nederland dienstpligtig zijn, nu opstaan om Rome en den Paus ter hulp te snellen. Nu kan het gevaar grooter worden dan het nog ooit geweest is, en wie lust heeft om voor den Paus de wapenen te dragen, heeft uitzigt dat hij zijn tijd met in vervelende garnizoensdienst slijte ,_ maar Garibaldi en zijne trawanten ïn het vuur onder de oogen zien zal. De behoefte aan hulp voor het leger van den Paus is des te grooter, omdat vele Duitschers en Franschen door hunne respektieve goevernementen zijn opgeroepen, om terug te keeren naar hun vaderland en deel te nemen in den oorlog, die tusschen beide volken is verklaard. Het is zeker dat de Paus werkelijk gebrek aan soldaten krijgt, en dat, helaas! juist thans, nu het gevaar al grooter en grooter wordt.
Wij zijn door plaatsgebrek genoodzaakt nogmaals de verslagen der laatstvoiige zittingen van de Eerste Kamer tot een volgend nummer te verschuiven. Het verslag der gisteren gehouden zittingen van beide Kamers, waarin de voordragten werden behandeld, betrekkelijk den tegenwoordigen toestand, deelen wij echter hierachter mede. Wegens het groote belang, dat die thans hebben, veroorloofden wij ons deze afwijking in de chronologische volgorde. Gelijk men ontwaren zal, heeft de Tweede Kamer, bijna zonder beraadslaging, met algemeene stemmen haar goedkeuring gehecht aan de door de Regering, met pr'ijzenswaardigen spoed, beraamde maatregelen. Slechts bij den heer van Houten vonden zij geen volle instemming. Dit lid meende, dat Nederland bij den oorlog, tusschen zijn twee magtige naburen — een oorlog, die nog niet feitelijk is begonnen, en waarvan niemand den loop, veel minder de uitkomst kan bepalen — geen gevaar loopt, en zich bij gevolg niet aldus behoefde te wapenen. Natuurlijk verspilde niet één der ministers of leden der Kamer ook maar een enkel oogenblik van den kostbaren tijd, met op dit betoog te antwoorden.
In zulke gewigüge omstandigheden als de tegenwoordige wordt de geheele natie bereidvaardig gevonden om der Regering, zonder omzien, de behulpzame hand te bieden bij haar zorgelijke taak. Alle partij berekeningen, alle politieke of persoonlijke sympathiën en antipathiën behooren thans te zwijgen. Dit gevoel doordringt de gansche natie, en wordt overal uitgesproken. Maar is het dan niet te betreuren en in de hoogste mate te laken, dat de minister van Financiën die algemeene edelmoedige offervaardigheid aanstonds wd exploiteeren, om zijne impopulaire inkomsten-belasting in overhaasting door te drijven? Men leze wat de heer van Bosse gisteren over den financiëelen toestand zeide, en zal ontwaren, dat er zelfs geen schijn van urgentie voor zijn voordragt ten dezen opzigte aanwezig is. Het is hem dan ook niet zoozeer te doen om de opbrengst, die voorloopig niet anders dan zeer gering kan zijn, maar om het principe, waarvan hij, allezeilen bijzettende, een portefeuillekwestie maakt. Wij protesteeren ernstig en nadrukkelijk tegen dezen schijnbaar handigeri, maar inderdaad zeer linkschen toeleg, om een principe, dat beraden onderzoek, naauwkeurig wikken en wegen, in en buiten de Kamer, vordert, thans, in sde gaauwigheid" te doen uitmaken. Al wordt nu slechts een half procent van het inkomen gevraagd, de natie weet toch zeer goed dat, als het principe er eenmaal is, het bij dit half procent niet zal blijven, De zoo wenschelijke, ja noodzakelijke goede verstandhouding tusschen regeerders en geregeerden loopt door dit voorstel groot gevaar van verbroken te worden, en voor een misnoegen plaats te maken, dat, in dagen als wij thans beleven, hoogst bedenkelijk zijn kan. Wij hopen dat de beide Kamers der Staten-Generaal, bij de overweging van dit haar in allerijl toegezonden wetsontwerp, ook op d_ep zijde der kwestie zullen gelieven achirte slaan.
Het hoofdbeginsel van het wets-ontwerp houdende belasting op de inkomsten is, dat ieder, die niet in de daarin genoemde uitzonderingen valt, direktebelasting moet betalen over zijn zuiver jaarlijksch inkomen,en wel voor zooveel ten honderd als de wet aanwijzende de middelen der Staatsbegrootïng jaarlijks zal bepalen. Vrijgesteld zijn: in gemeenten beneden 5000 zielen, zij, wier jaarlijksch inkomen zuiver geen ƒ 400 bedraagt, van 5000 tot 50,000 die van beneden ƒ500; in de andere gemeenten beneden f 600. De belasting is proportioneel, niet progressief.Voor kinderen of pupillen beneden 18 jaren en ten laste van den belastingschuldige zijnde, wordt voor spCt. van den aanslag gekort. Het regt van patent wordt afgeschaft met 1 Mei 1871. — Voor 1870 bedraagt de belasting op de inkomsten } ten 100 van het zuiver jaarlijksch inkomen, berekend naar de vaste inkomsten op 1 Oktober 1870 en de wisselvallige over 1869. De belasting van f pCt. wordt verschuldigd in twee termijnen, in November en December 1870.
Met ziet uit het bovenstaande dat het voorstel niet is eene gelegenheidswet, maar eene blijvende verandering in het stelsel van belastingen. Het is de invoering van het radikale financiëele stelsel, dat Nederland cijnsbaar maakt aan Indië en het geheele nationale vermogen ter beschikking stelt van eene partij-meerderheid bij het vaststellen der jaarlijksche begrooting.
In de gisteren gehouden zitting der Provinciale Staten werd het ontwerpreglement van bestuur voor het hoogheemraadschap Amstelland in beraadslaging genomen. Na eene uitvoerige diskussie is het amendement op art. I (strekkende om de Amstel- en Weteringsluizen buiten de grenzen van Amstelland te brengen) in stemming gebragt en met 46 tegen 11 stemmen aangenomen. De verdere wijzigingen, door de gemengde kommissie uit de Staten van Zuid-Holland, Noord-Holland en Utrecht op het oorspronkelijk ontwerp voorgedragen, worden zonder hoofdelijke stemming aangenomen.
Thans is aan de orde de stemming over twee amendementen, op art. 2 voorgegedragen. De heer Philips handhaaft het amendement, door hem en den heer Asser voorgesteld. Dat amendement vervalt echter, nadat het 2e gedeelte van het voorstel van Amsterdam, strekkende om niet te erkennen een uitwateringsregt van Amstelland door Amsterdam, doch te bepalen dat de hoofdstad gehouden is: l°om Amstelwater door te laten, zoolang het stadswater niet tot 0.20 A. P. gestegen is, en spuijing op het IJ of later op het Kanaal mogelijk is; en 2° om het hoogere stadswater niet op Amstelland uit te loozen, is aangenomen met 44 tegen 13 stemmen.
De verdere artikelen van het ontwerp worden zonder hoofdelijke stemming achtereen goedgekeurd en ten slotte het geheele — naar de wenschen van Amsterdam — geamendeerde ontwerpreglement aangenomen met 51 tegen 6 stemmen.
Aangaande de werken der Amsterdamsche Kanaalmaatschappij wordt ons het volgende medegedeeld: Het werk werd in Junij voortgezet met 1310 tot 136Ö arbeiders, 19 paarden , 3 of 4 stoombaggervaartuigen, 6 lokomotieven, 216 wagens, 2 sleepstoombooten, 60 zandschouwen en 6 stoompomp-werktuigen. Bovendien 3 tot 4 afzonderlijke ploegen, te zamen 30 tot 40 werklieden, bij nacht op de stoombaggervaartuigen. Noordzeehoofden. In het geheel zijn gemaakt 14,890 stuks buitenblokken (744 in Junij), bevattende 35,642 kub. meter (2067 in Junij), en 12,055 stuks binnenblokken (343 in Junij), bevattende 37,181 kub meter (1034 in Junij). Het Noorderhoofd was op het eind van Junij als volgt doorgetrokken: Grondstorting van bazalt 650 meters buiten het duin. Bazaltlaag waterpas gevlakt tot 595 meters. Grondlaag van betonblokken tot 560 meters. Tweede laag blokken tot 559.4, derde laag tot 558.8, vierde laag tot 55.2, vijfde laag tot 551.4; eerste bovenlaag tot 550.8 en tweede boven- of deklaag tot 550.2 meters. De drie eerste lagen vorderden in Junij ieder 19.4 meters, de vierde laag 13.2 meters, de vijfde laag en de beide deklagen ieder 19.2 meters. De borstweringmuur op het noorderhoofd werd gebragt op 450 meter lengte (34 in Junij). Het Zuiderhoofd was op het eind van Junij als volgt doorgetrokken : Grondlaag van bazalt tot 350 meters buiten het duin (10 in Junij).
Id. gevlakt tot 305 meters (15 in Junij) Grondlaag van blokken tot 304 meters Tweede laag blokken tot 303.4 meters Eerste bovenlaag tot 302.8 meters. Tweede boven of deklaag tot 302.2 meters. De drie laatste cijfers bedragen voor Juni: 19.4, 19.8 en 20.2 meters. In het geheel werden boven AP. verwerkt 7348 kub. meters buitenblokken {369-kub. meters in Junij) en 4346 kub. meters binnenblokken (288 in Junij). Hoofdkanaal. De ontgraving tusschen de Noordzee en het Wijkermeer bedroe°-m het geheel 2,842.409 kub. meter, waar° van 41.145 kub. meter in Junij. In het Wijkermeer waren met 1° Junii gebaggerd 939.950 kub. meter, in Buitenhuizen 173.663 kub. meter (5693 in Junij), in het westelijk IJ 286.121 kub meter (55,852 in Junij). De kanaaldijken in het Wijkermeer en het westelijk IJ waren in aanleg over 14,667 meter lengte (825 in Junij), en boven water opgestort over 7212 meter lengte (70 in Junij). Kleibekleeding gereed over 6274 meter lengte (130 in Junij), verdediging tegen afslag en uitstrooming over 6174 meter lengte (90 in Junij).
Zijkanaal B. Spaarndam beoosten Velsen. Gebaggerd 309.875 kub. meter (128 in Junij). Kanaaldij ken in aanleg over 4050 en boven water over 3778 meter lengte (219 in Junij). Id. met klei bekleed over 3578 meter lengte (245 in Junij). Id. verdedigd over 3558 meter lengte (258 in Junij). s
Zijkanaal C. Spaarndam beoosten Buitenhuizen. Gebaggerd 52,585 kub. meter (19,218 in Junij). In bewerking genomen 2164 meter lengte oostelijien kanaaldijk(464in Junij). Boven water gebragt en met klei bekleed 720 meter lengte (470 in Junij). Verdedigd 660 meter lengte kanaaldijk (480 in Junij). J Zijkanaal D. (Nauerna). In bewerking genomen 1469 meter lengte kanaaldijk. Noordzeesluizen. De ontgraving van den sluisput werd gebragt tot 192,444 kub. meter (21,301 in Junij). Oranjesluizen en Maalsluizen. Gemaakt 8319 kub. meter metselwerk (3598 in Junij). Gesteld 442 kub. meter hard steen (205 in Junij). Voltooid 1628 vierk. meter rijsbeslag, met puinvulling en steenbezetting in de schutkolken.
Afsluitdijk beoosten Amsterdam. Aangebragt in Junij 5088 kub. meter grond in het dijkvak grenzende aan den Paardenhoek.
De ministerraad is gisteren bij herhaling buitengewoon vergaderd geweest.
Omtrent de indeeling der troepen wordt nog nader vernomen, dat aan den opperbevelhebber , Z. K. H. den prins van Oranje, zijn toegevoegd de majoor der kavallerie Grisart en de ridmeester van Rappard^, terwijl de le luit. van de Normaal schietschool, W. B. J. Duycker, dienst zal doen als ordonnance-officier. Als chef der intendance is benoemd de kolonel Boers, aan wien de le luit.-kwartiermeester Eyssell, van het regement grenadiers en jagers, is toegevoegd. Als intendant bij de le divizie de onderintendant 2ekl. Meyl; 2e diviziede onderintendant le kl. de Haart; 3e divizie de intendant 26 kl. de Bas. Vijf kapitein-kwartiermeesters zullen met de funktiën van intendant bij de verschillende brigades belast worden. Bij den generalen stat en de militaire intendance zullen verschillende off Heren van alle wapens worden gedetacheerd, om bij die dienstvakken de vele ontbrekende plaatsen te vervullen. Men leest in de Staats-Courant: De minister van Oorlog: Ontvangen hebbende eenige rekwesten, waarbij door of ten behoeve van miliciens wordt verzocht, dat zij van de opkomst onder de wapenen vrijgesteld of met verlof gezonden mogen worden; Brengt, bij deze, ter kennis van de adressanten: dat in de tegenwoordige tijdsomstandigheden aan hun verzoek niet kan worden voldaan. J. J. van Mulken,
Een handelshuis te 's Gravenhage heeft van een fabrikant te Kehlhet berigt ontvangen, dat voor het oogenblik, ten gevolge van den daar bestaanden oorlogstoestand, alle handel en nijverheid er stilstaan. Dit schrijven deelt verder het volgende mede: »Het is ook niet waarschijnlijk dat de arbeid weder zoo spoedig zal kunnen hervat worden, daar deze plaats, op slechts een half uur van Straatsburg gelegen, sterk door het oorlogsgevaar bedreigd wordt, zoodat dan ook alle tilbare goederen reeds grootendeels van hier verwijderd zijn.
»De vijandelijkheden kunnen iederen dag beginnen; het verkeer met Frankrijk is geheel en al afgesneden, en wij zien de gebeurtenissen met de grootste spanning tegemoet. Men hoopt evenwel, en deze meening is hier dan ook algemeen, dat het konflikt spoedig zal beslist worden.
»Daar de troepenbewegingen alle naar het noorden plaats hebben, verwacht men dat in die rigting een beslissende veldslag zal geleverd worden."
De fransche regering zou — volgens een telegram in het Vaderland — gisteren nacht een nota gezonden hebben aan al de mogendheden, waarin gekonstateerd wordt, dat de beijersche minister, graaf von Bray, pressie heeft uitgeoefend op de beide Kamers, bij de stemming over het militair krediet, door valschelijk te berigten, dat Frankrijk een inval had gedaan op beijersch grondgebied, en doet opmerken, dat de heer von Bray gesproken heett van den svijandelijken inval van Frankrijk."
Aan de Correspond. Havas. van gisteren wordt uit Coblenz geseind, dat, ten gevolge van hét verbod van uitvoer van levensmiddelen naar Frankrijk, beslag is gelegd op 3 groote schepen, uit Nederland komende en beladen met kaas voor Frankrijk.
Te Keulen zijn den 19 dezer 5 fransche spionnen gevat. In de nabijheid van Keulen zijn eenige villa's, die bij een eventuëelen aanval op de stad hinderlijk zouden kunnen zijn voor de verdediging, door de Regering onteigend, waarna terstond met de slech| tiig aangevangen .¦
Saarbrücken is de brug van duit sche zijde vernield.
De keulsche brug is ondermijnd.
Aan Z. K. H. prins Hendrik is het opperbevel over het eskader aan het N. Diep aangeboden en Z. K. H. heeft zich terstond bereid verklaart.
Naar men mededeelt is ook de heer de Roo van Alderwerelt in aktieve dienst hersteld en als majoor met een kommandement belast geworden.
Volgens een partikulier telegram van het Vaderland, hebben de Pruissen hun hoofdkwartier gevestigd teKreuznach.
De Tweede Kamer heeft heden met 61 tegen 10 stemmen aangenomen het wetsontwerp tot verhooging van het hoofdstuk Justicie tot uitbreiding der rijksveldwaeht. Daarna is de Kamer verdaagd.
Door de pruissische regering is op aanvraag van kolenbranders te Ruhrort verlof gegeven , om voorloopig steenkolen naar Holland te blijven uitvoeren.
Volgens een partikulier telegram, gisteren ochtend te Arnhem ontvangen, zouden de vijandelijke vloten slaags zijn geweest in de Noordzee, waarbij 2 noord-duitsche schepen in den grond zouden zijn geboord. Ook het schip van den bonds-admiraal prins Adalbert van Pruissen zou groote avarij hebben bekomen. {Am. Ct.)
Naar men verneemt, heeft de burgemeester eenige ingezetenen dezer stad uitgenoodigd zich met hem in kommissie te vereenigen, om te trachten door vrijwillige bijdragen tegemoet te komen aan de behoeften der betrekkingen van hen , die door de tegenwoordige tijdsomstandigheden tot militaire dienst geroepen worden, en mitsdien genoodzaakt zijn hunne familie onverzorgd achter te laten.
Naar wij met zekerheid vernemen, zal Z. K. H. prins Alexander Nederlanden bij het hoofdkwartier van Z. K. H. den prins van Oranje worden geattacheerd.
Het Dagbl. van Z. 11. meent te kunnen verzekeren, dat de Koning het aangeboden ontslag van den heer Roest van Limburg als minister van Buitenlandsche Zaken niet heeft aangenomen.
Het berigt, als zou Delfzijl in staat van beleg zijn verklaard, is onwaar gebleken. Men bedoelde eenvoudig in staat van tegenweer gebragt.
Z. M. heeft benoemd tot burgemeester: der gemeente Ooststellingwerf, J.L. Klijnsma; der gemeente Sassenheim, mr. J. N. A. Bucaille; opzijn verzoek eervol ontslagen als kommissaris der nederlandsche Regering voor het sluiten eener overeenkonrst cmtrent de regeling der Rijksgienzen tusschen Baarie-Hertog en Baarle-Nassau, mr. D. J. M. P. Mulder, en in diens plaats benoemd, J. A. van der Burgh.
De Hertog van Chartres bevindt zich alhier. Hij komt eiken dag op het leesmuseum (waar hij door een der leden van het bestuur is geïntroduceerd), om de fransche bladen te lezen. (Noorden.)
NIEUWEDIEP, 21 Julij. De korrespondent van het Vaderland in deze plaats is zeer slecht geïnformeerd omtrent het nieuws van den dag: voor een paar dagen berigtte hij, dat een hier binnengekomen stoomschip, van Antwerpen naar Hamburg bestemd, door een fransch oorlogschip gejaagd en hier binnengevlugt zou zijn; en heden lezen wij in dat blad, met even zoovele woorden, dat het hier en nabij Scheveningen gehoorde kanongebulder niets anders zou zijn geweest dan het schieten van twee ramtorenschepen uit deze haven, die een eindweg in zee gemanoeuvreerd zouden hebben. Van beide berigten is geen woord waar. Er is geen ramtorenschip noch monitor buiten deze haven geweest; en de kapitein van eerstgemelde stoomboot had geen oorlogsstoomschip gezien, en was nog minder door zulk een schip gejaagd. (N. li. Ct.)
MAASSLUIS, 21 Julij. Gisterenavond arriveerde alhier als eerste haringvanger de Maaskotter William Stuart, schipper D. van Rossen, behoorende aan de reederij van de heeren van der Lely & Maas, aanbrengende 67 tonnen haring.
MIDDELBURG, 20 Julij. Van het engelsche eskader, dat op de Schelde verwacht wordt, was heden middag nog niets te bespeuren.
Inmiddels vernemen wij uit Vlissingen dat officieele aanzegging is gedaan om voor loodsen te zorgen. {Midd. Ct.)
BERKEL, 20 Julij. Aan de R. K. bijzondere school alhier, die verleden jaar in de maand Julij geopend werd, hadden gisteren het examen en de plegtige prijsuitdeeling plaats, welke werden bijgewoond door den ZeerEerw. heer deken, den WelEerw. heer pastoor, leden van het kerkbestuur en eenige belangstellenden. Het examen, waarop de kinderen blijken gaven dat het verloopen jaar goede vruchten ten opzigte van het onderwijs voor hen had opgeleverd, mogt ook de goedkeuring van den ZeerEerw. heer deken wegdragen, die des namiddags zelve de prijzen uitreikte, en daarna in een sierlijke rede zijne tevredenheid en ingenomenheid betuigde met alles, wat hij op dezen dag had bijgewoond; hij bragt voorts een woord van lof en tevens van dank aan den Eerw. heer pastoor en verdere leden van het kerkbestuur, ook aan de onderwijzers, die getoond hadden dat zij hunne roeping kenden, en tevens aan allen, die medegewerkt hadden tot het oprigten en in stand houden der school.
COLMSCHATE, 20 Julij. Eenigen tijd geleden zijn hier, op onderscheidene plaatsen langs den straatweg, eenige notenboomen geplant, om te zien, of die boomen in dezen grond willen tieren. Indien deze proef gunstig uitviel, dan zou men, in navolging van Pruissen, van rijkswege langs den geheelen straatweg verschillende soorten van vruchtboomen planten. Daardoor zou het Rijk 4 a 5 maal zooveel voordeel van de beplanting der wegen trekken als thans. De proef schijnt voorloopig goed te slagen.
---

