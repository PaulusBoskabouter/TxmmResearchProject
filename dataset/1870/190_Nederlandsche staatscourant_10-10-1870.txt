BUITENLANDSCHE BERIGTEN. FRANKRIJK.
Den 3den is te Tours door het bewind een besluit uitgevaardigd, welks aanhef aldus luidt: » Overwegend dat de waardigheid en de kracht der legers afhankelijk zijn van de handhaving en herstelling der krijgstucht, en dat de bestaande verordeningen geene bepalingen bevatten die middel opleveren om de door militairen te velde begane misdaden en vergrijpen terstond tegen te gaan. » Uit dien hoofde worden bij dat besluit krijgshoven ter vervanging der krijgsraden ingesteld bij ieder afzonderlijk optrekkend corps hetwelk de sterkte van een bataillon of meer heeft. De uitspraken dier hoven zijn niet aan herziening noch aan cassatie onderhevig. Eene zeer beknopte behandeling der aanklagten voor dat hof, zonder pleidooi bij monde van advocaten, wordt voorgeschreven. Nadat de getuigen voor en tegen gehoord zijn en de beschuldigde golegenheid heeft gehad om het woord te voeren, moet er bij eenvoudige meerderheid van stemmen beslist worden; zoo er eene veroordeelende uitspraak valt, moet zij den volgenden ochtend ten uitvoer worden gelegd. Met den dood zullen onder anderen worden gestraft: diefstal; weigering van dienst aan eenen hoogere, al of niet gepaard gaande met bedreigingen of beleedigingen; niet-uitvoering van begrepene en herhaalde bevelen met het voornemen om door werkeloosheid tegen te streven; beleediging, bedreiging en feitelijke aanranding van eenen hoogere; mondelinge aansporing tot opstand of verzet; het verbreken van wapentuig; het moedwillig verliezen van wapenen met het doel om
niet in het vuur te komen ; vernieling van ammunitie met dat doel uit lafhartigheid. Verder wordt door dat besluit aan eiken officier of onderofficier in het gevecht magtiging gegeven om den man te dooden. die blijk van lafhartigheid geeft door den hem aangewezen post niet te betrekken, of die het corps in wanorde brengt door te vlugten, of die aanleiding tot eene paniek geeft. Ieder niet-militair persoon, welke met eenen militair medepligtig aan eene van de opgegeven misdaden of vergrijpen is, zal voor hetzelfde hof gebragt en met dezelfde straf gestraft worden als de militair. Eenvoudige achteloosheden in het vervullen van dienstpligten zullen gestraft worden met plaatsing op de voorste wachtposten. Dit strenge besluit is toepasselijk op alle gewapende corpsen, die op kosten der Republiek uitgerust zijn of onderhouden worden , of ook maar de magtiging hebben ontvangen om een kenmerkend teeken van oorlogvoerende corpsen te dragen. Nevens dit besluit blijven voor de daarbij niet voorziene gevallen de strafbepalingen van het militaire strafwetboek in kracht. Een bij de Indépendance Beige ontvangen schrijven uit Tours van den 3den zegt dat er bij het publiek in Frankrijk eene groote ingenomenheid tegen alle of althans de meeste generaals bestaat; dat er in de daad menig generaal is die de bevelen van het republikeinsch bewind onuitgevoerd Iaat of veinst niet te hebben begrepen; en dat het afzetten van zulke generaals meer zou baten dan de strenge voorschriften van het bovengemelde besluit. — Uit Toulouse wordt aan de Indépendance Beige geschreven dat aldaar, te Lyon, te Marseille, kortom in alle groote steden waar de partij der heethoofdige republikeinen de bovenhand heeft, eene overhelling tot het foederalismus, eene neiging tot zelfstandig bestuur en tot afzondering van het overige des lands zigtbaar wordt. — De ingezetenen van zuidoostelijke departementen , die zich hebben aaneen gesloten om maatregelen tot verdediging dier landstreek te nemen , hebben besloten stappen te doen om er krijgsvolk en geld bijeen te brengen, en om de reorganisatie van trage of kwaadwillige besturen te bewerken, altoos in gemeen overleg met den departementsprel'ect, zegt de Constitutionnel in zijn nommer van 7 October. Verder berigt dat blad , dat de gemeenteraad der stad Tarare eene geldleening van 400,000 francs voor 's lands verdediging open gesteld heeft en dat daarin voor slechts vijf en twintig honderd francs is ingeschreven. — Het Londensche dagblad Daily News geeft in zijn nommer van 7 October weder brieven van eenen in Parys ingesloten Engelschman; deze loopen tot verleden Maandag-ochtend. Naar luid daarvan behelsde het officiele dagblad des bewinds een besluit waarbij bevel werd gegeven om het marmeren standbeeld, hetwelk de stedemaagd van Strasburg voorstelt en zoo vele blijken van de vereering der Pary zenaren ontvangen heeft, door een bronzen beeld te vervangen. Verder behelsde het uittreksels uit brieven van departementsprefecten , strekkende tot' antwoord op eene aanschrijving, in het begin der maand Julij jl van het Keizerlijke gouvernement ontvangen , om berigt van de gezindheid der bevolking aangaande den oorlog te geven. Blijkens die uittreksels waren de prefecten toen van meening dat de Fransche natie gezind en bereid was om de staatkunde van het Keizerlijke gouvernement te ondersteunen, maar geene geestdrift voor den oorlog gevoelde. De heer Rochefort had bij eene proclamatie de ingezetenen verzocht niet voort te gaan met het aanleggen van particuliere barricaden. De Reveil , het orgaan der ultra-demokraten , berigtte dat zijne vrienden zich hadden verklaard tegen het denkbeeld om de gemeentelijke verkiezingen, die door het bewind uitgesteld waren, desniettemin dadelijk te doen plaats hebben. De Débats en de Temps , die in Parys uitkomen , verklaarden zich tegen het afstaan van grondgebied, maar niet tegen het ontmantelen van Fransche vestingen. — Uit Brussel wordt gemeld dat de prins Napoleon,'s Keizers neef, den 6den door die stad gereisd is; waarheen was niet bekend. De heer De la Gueronnière, de gewezen gezant der Keizerlijk-Fransche regering te Brussel en te Konstantinopel, bevindt zich thans te Brussel. DUITSCHLAND. Het Pruissische regeringsblad van gisteren berigt: » Nadat men allengs er in geslaagd is de vóór het oprukken der Duitsche legers naar Parys vernielde bruggen te herstellen, met name tusschen LaFertéen Meaux alwaar de Marne op onderscheiden punten overschreden moest worden, is thans do voornaamste hinderpaal voor het aanvoeren van het belegeringspark naar de Fransche hoofdstad uit den weg geruimd, en de omsingeling van Parys zal nu eerstdaags een nieuw tijdperk intreden, dat der belegering van enkele vóór de hoofdstad aangelegde forten. Met het versterken der op een kanonschot afstands van de forten gelegen dorpen, gehuchten en buitenplaatsen wordt ijverig voortgegaan, en deze kring van tijdelijke verschansingen is reeds bijna
overal gesloten, zoodat de vijand bij elke, poging om eenen uitval te doen dezelfde hinderpalen zal ontmoeten, waartegen de Duitsche troepen bij het begin van den veldtogt bijna overal te strijden hadden. De belegering eener hoofdstad, die nagenoeg twee millioen inwoners telt, is eene onderneming die nog kort geleden door velen onder de onmogelijkheden gerekend werd. n Van de vestingen in oostelijk Frankrijk zijn thans ingenomen: Strasburg, Toni, Marsal, Vitry, Sédan, Laon, Lützelstein, Lichtenberg en het van ouds nog half versterkte Weissenburg; belegerd worden nog Pfalzburg, Bitsch en Soissons; ingesloten zijn Parys, Metz, Thionvitle, Mézières, Montmédy, Verdun, Longwy, Schlettstadt en NeuBreisach." — De Pruissische Staats-Anzeiger verklaart het door de Londensche Situntion als een manifest des Keizers Napoleon openbaar gemaakte stuk voor een verdichtsel. I) E N E M A R K E N. De zitting van den rijksdag is den 4den dezer door den Koning met de volgende troonrede geopend: n Het was Ons eene behoefte de vergadering van den rijksdag in persoon te openen, daar Wij aan de vertegenwoordigers des volks de boodschap wilden mededeelen van den zegen , die Ons door de bevalling onzer hoogbeminde schoondochter, de Kroonprinses Louise, van eenen zoon, ten deel gevallen is. Wij zijn verzekerd dat het geheele Deensche volk zich met ons vereenigen zal in den dank aan den Almagtige en in de bede dat dit geluk van Ons geslacht ook tot heil voor Denemarken moge strekken. 11 Gewigtige gebeurtenissen hebben sedert de laatste vergadering van den rijksdag Europa geschokt. De oorlog was ook tot onze kusten genaderd; maar door getrouwe handhaving der van den aanvang af door ons aangenomen neutrale houding is het gelukt het land voor de rampen des oorlogs te bewaren. ii Moge het ook niet aan het menschelijk oog gegeven zijn , het einde en de gevolgen van dezen grooten strijd te voorzien — toch staat de meermalen van deze plaats te kennen gegeven hoop bij Ons vast, dat het vraagstuk, hetwelk nog onbeslist tusschen Denemarken en Pruissen aanhangig is, zulk eene oplossing zal vinden, waardoor 's rijks onafhankelijkheid voor de toekomst verzekerd en de vriendschappelijke betrekking met onzen magtigen zuidelijken nabuur versterkt worde. ii Intussclien heeft het uitbarsten des oorlogs noodzakelijk gemaakt eene tijdelijke vermeerdering der staatsinkomsten te weeg te brengen en onderscheiden maatregelen te nemen , welke tot buitengewone uitgaven geleid hebben. Daartoe betrekkelijke voordragten zullen ingediend worden, en wij twijfelen niet dat de rijksdag, na de noodige ophelderingen ontvangen te hebben , zijne goedkeuring daaraan zal schenken. n Aan Onze ministers is aanbevolen, reeds bij den aanvang der zitting do wetsontwerpen in te dienen , welke zij op dezen rijksdag behandeld wenschen te zien, en door derzelver verdeeling tus3clien de beide Huizen voor de bespoediging der werkzaamheden te zorgen De regering heeft daardoor het hare bijgedragen tot zoodanige verkorting van den duur der zitting als algemeen wenschelijk geoordeeld is. ii Terwijl Wij Gods zegen over volk en vaderland afsmeken , verklaren Wij deze gewone zitting des rijksdags voor geopend." Bij de keuze van den president heeft in het Folketliing de volks- of zoogenaamde boerenpartij , in de eerste kamer daarentegen de dusgenoemde professoren- of ambtenaarspartij de zege behaald.
ITALIË. De Londensche Times zegt in zijn nomraer van den 6den : » Wij zijn verzocht om zekere hier te lande openbaar gemaakte opgaven tegen te spreken betreffende voorvallen bij het bezetten van Rome door Italiaansche troepen. Het is niet waar dat er bij gelegenheid van den intogt der Italiaansche troepen in Eome ernstige vertoogen door het corps diplomatique aan hunnen bevelhebber Cadorna gedaan zijn , of dat er met die diplomaten eene overeenkomst is gemaakt, bepalende dat al de buitenlandsclie zouaven naar Marseille zouden gezonden worden. Er zijn geenerlei vertoogen door het corps diplomatique gedaan; en de overeenkomst betreffende het Pauselijke leger is door den generaal Cadorna namens den Koning van Italië, en door den generaal Kanzier namens den Paus gemaakt zonder eenige tusschenkomst van eenig lid van het corp3 diplomatique." De .Times vleit zich met de gedachto dat Paus Pius IX door zijn gevoel als Italiaan gedrongen zou kunnen worden om min of meer de hand tot eene verzoening mot het koningrijk Italië te leenen. 11 Onder zijne raadslieden — zegt dat blad — zijn schrandere mannen , zoo als Antonelli, di Pietro , Sacconi en anderen , die reeds voorlang aan den Paus hebben aangeraden zich goedschiks te voegen naar hetgeen onvermijdelijk was geworden ; en het was waarschijnlijk onder den invloed hunner raadgevingen , dat Zijne Heiligheid een opmerkelijk antwoord gaf aan den pater Beckx , den generaal der Jesuitenorde, die hem wees op de driekleurige vlag , wapperend op de meeste huizen van Leo's stad. De Paus voegde hem deze woorden toe: 11 Welnu , is dat niet mijne vlag van 1847 ? Werd zij toen niet op het Vaticaan on op de St. Pieterskerk uitgestoken ? Die kleuren zijn mij gemeenzaam bekend; ik heb er niets van te vreezen." SPANJE. Een bij de Indépendance Beige ontvangen schrijven uit Madrid van 30 September behelst onder anderen het volgende: » Er waren verscheiden plannen gevormd om op gisteren den tweeden verjaardag der September-omwenteling te vieren. Er zou eene grooto wapenschouwing plaats hebben ; daarvoor waren hier en in de omstreek ruim 25,000 man troepen vereenigd; maar de wapenschouwing is tot 9 October uitgesteld. De Regent, de ministers en al de invloedrijke personen zouden zich aan een groot gastmaal vereenigen; maar hiervan is wijsselijk afgezien op de door onafhankelijke dagbladen gemaakte aanmerking dat een feestmaal op staatskosten ongepast zou zijn in eenen tijd waarin de schoolmeesters , de geestelijken, de gepensioneerde ambtenaren en soldaten honger lijden of moeten gaan bedelen. Kortom , de tweede verjaring der glorierijke revolutie is hier gisteren met geene andere openbare vreugdeblijken herdacht geworden, dan met het illumineren der publieke gebouwen.
n Zeven invloedrijke Cortesleden, namelijk: twee unionisten , de heeren Rios Rosas en Lorenzana; twee demokraten , de generaal Izquierdo en de heer Lopez Ruis; twee progressisten , de heeren Cantero en Pastor; en eindelijk de admiraal Topete, die de revolutie heeft bewerkt, hebben dezer dagen een manifest aan de natie, in den vorm eener circulaire , gerigt met het doel om , even als onlangs de republikeinen , te verklaren dat do verlenging van den voorloopigen toestand , die het doel van liet streven der bewindslieden schijnt te zijn , door hen afgekeurd en betreurd wordt. n De zucht der bewindslieden om de zamenkomst der Cortes vergadering te vertragen wordt in dat manifest, gelijk onlangs in de verklaring der republikeinen, nadrukkelijk gelaakt; verder wordt daarin verlangd dat zich overal commissien vormen met het doel om de bevolking in beweging te brengen en ze te dringen om met alle wettige en Vreedzame middelen op te komen tegen de verlenging van den voorloopigen staat van zaken, die bevorderlijk voor de particuliere belangen van een klein aantal personen kan zijn maar gewis nadeelig voor de algemeene belangen is. ii Dit manifest heeft veel indruk gemaakt; het wordt misschien de aanleiding tot gewigtige gebeurtenissen. ii De progressisten dringen aan op de aftreding van den minister van binnenlandscho zaken Rivero; doch de maarschalk Prim acht het beter elke wijziging van het kabinet uit te stellen tot dat de Cortes weder vergaderd zijn. ii De gezant van den Noord-Duitschen Bond alhier heeft geprotesteerd tegen de vorming van een legioen Spaansche vrijwilligers ter ondersteuning der Franschen in den strijd tegen de Pruissen. Twee republikeinen, de heeren Orense en Garrido, hebben de vorming van dat corps ondernomen; het Spaansche gouvernenjent is daaraan geheel vreemd. ii De gele koorts breidt zich in Barcelona uit, en het aantal slagtofïers dier ziekte wordt er grooter, hoewel de bevolking door de vlugt van zeer vele inwoners grootelijks verminderd is." —- In een door de Augsburger Allgemeine Zeitung medegedeeld schrijven uit Madrid, van het laatst van Soptember , wordt berigt: n Het is geen geheim dat tegenwoordig bij het leger pogingen gedaan worden om een pronunciamiento ten gunste van den hertog van Montpensier te bewerken, en dat men niet karig is met beloften van bevordering aan officieren en met het uitdeelen van geld onder de soldaten , om dat doel te bereiken. Do ziel dezer zamenzwering is, naast den admiraal Topete, de kapitein-generaal van Madrid, Izquierdo; en deze ontveinst zijne plannen zoo weinig, dat hij in de openbare dagbladen het tegenwoordige bewind op de hevigste wijze aanvalt, en op de vordering dat hij zijne betrekking zou nederleggen antwoordt met de verklaring, dat hij juist van zijne ambtsbetrekking gebruik wil maken om de vaderlandlievende oogmerken te bereiken, die hij zich bij de September-revolutie had voorgesteld."
ENGELAND. De Times van den 7den behelst de volgende oproeping betrekkelijk de internationale tentoonstelling die in het volgende jaar te Londen zal worden gehouden: "Kunstenaren, fabrikanten en anderen , die geen berigt hebben gegeven van hunnen wensch om in 1871 als tentoonstelIers te worden toegelaten , worden verzocht dit te doen voor 10 November aanstaande." — Een correspondent van een Engelsch dagblad schreef dezer dagen, dat de heer von Bismarck gezegd zou hebben het bestaan van republikeinsche instellingen in Frankrijk gevaarlijk voor Duitschland te achten. De graaf heeft noodig geacht dat berigt tegen te spreken; in een aan Reuter's bureau te Londen gerigt telegram uit Versailles van den 6den zegt hij dat die meening nooit door hem uitgesproken is noch bij hem bestaat. BE L G I E. De Indépendance Beige laat zich uit Berlyn het volgende schrijven : n De nota betreffende Belgie, die door Keizer Napoleon III aan zijnen secretaris Conti in de pen gegeven en thans met andere geheime papieren van het Keizerlijke hof te Parys van regeringswege openbaar gemaakt is, heeft hier levendigen indruk gemaakt. Dat stuk is eeno bevestiging van al hetgeen dezer zijds naar aanleiding van Benedetti's vermaard ontwerp-verdrag was bekend gemaakt omtrent Frankrijks inzigten ten aanzien van Belgie. ii Toen dat ontwerp-verdrag te Berlyn openbaar gemaakt werd, verklaarde het Franschogouvernement, dat het eigenlijk het werk van den heer von Bismarck was, dat deze Frankrijk in eene zamenzwering tegen Belgie's onafhankelijkheid had zoeken te wikkelen, maar dat het Keizerlijke gouvernement geweigerd had zich daarmede in to laten. Thans blijkt uit 's Keizers nota, dat het Keizerlijke kabinet dat plan opgevat heeft en hoopte Pruissen daarmede te verlokken tot stappen die eene blaam op de Pruissische staatkunde zouden werpen. »De nota is zonder dagteekening even als het ontwerp-verdrag, doch schijnt, naar den inhoud te oordeelen, omstreeks denzelfden tijd als dat ontwerp geschreven te zijn , namelijk in het voorjaar van 1867."
TELEGRAPHISCHE B E RIG T E N. Londen, 8 October. De Times heeft berigt ontvangen dat de bruggen en de spoorweg tusschen Meaux en Laferté hersteld zijn en dat de Franschen de redoute bij Pierrefitte ten noorden van Saint-Denis ontruimd hebben. Berlyn , 7 October. Volgens berigten uit het hoofdkwartier is de formatie van nieuwe corpsen bevolen , welke het optreden van eenigermate talrijke Fransche strijdkrachten buiten Parys moeten beletten. Mon verwacht spoedig de overgave van Mózières en Soissons. Ook voor het departement der Seine en Marne is thans een prefect benoemd, zijnde do ridmeester graaf Fürstenstein. Het weder blijft aanhoudend fraai. Berlyn , 8 October. Een officieel berigt uit het hoofdkwartier to Versailles van gisteren meldt: De vijand blijft aanhoudend met zijn vestinggeschut op enkele posten en manschappen vuren."
Berlyn , 8 October. Door de regering is het volgende berigt uit het hoofdkwartier Corny bij Metz, van heden morgen gedagteekend, openbaar gemaakt: » Do vijand deed gisteren middag ten 2 ure eenen uitval over Woippy on tastte de divisie Kummer aan; er ontstond een hevig gevecht, hetwelk tot den donker voortduurde; de vijand werd overal met groot verlies terug geslagen. De negende infanteriebrigade en gedeelten van het tiende corps namen een werkzaam deel aan het gevecht. Aan de zijde des vijands waren ook troepen van de garde in het vuur. Gelijktijdig zond de vijand op den regter oever der Moesel verscheiden divisien uit tegen het 1ste en 10de corps; aldaar had eene hevige kanonnade plaats. Het verlies van de divisie Kuuimer en het 10de corps wordt op 500, dat van het 3de corps op 130 man aan dooden en gekwetsten geschat. Berlyn , 8 October. De mededeeling der dagbladen aangaande een schrijven des Ivonings aan den Paus, van 8 September, waarin het verzoek om tusschenkomst van de hand gewezen zou zijn, wordt door •den Staats-Anzeiger voor een verzinsel verklaard, onder bijvoeging dat sedert het schrijven van den Paus van 22 Julij en het antwoord des Konings van 30 Julij geenerlei briefwisseling tusschen de beide souvereinen heeft plaats gehad. Karlsruhe, 7 October. De Karlsruher Zeitung berigt: Naar men verneemt is uit de troepen , die Strasburg belegerd hebben , een afzonderlijk 14de legercorps gevormd, waarbij de Badensche velddivisië ingedeeld is. Aan dit legercorps schijnt eene bijzondere taak opgedragen te zijn , tot vervulling waarvan het reeds op marsch is. Freiburg in Baden, 8 October. Neubreisach, geweigerd hebbende zich over te geven, wordt sedert gisteren vooreerst, met ligt geschut gebombardeerd. De stad staat op onderscheiden punten in braDd. Koningsberg , 7 October. De gouverneur-generaal Vogel von Falckenstein heelt het volgende bevel uitgevaardigd: ii Het verbod van sociaal-demokratische vergaderingen is ingetrokken; ik verwacht echter dat de in zulke vergaderingen toezigt houdende politiebeambten mij diegenen zullen kenbaar maken, welke door openbare verklaringen Frankrijk ondersteunen in zijnen tegenstand tegen de vredesvoorwaarden en alzoo den vijand in de hand werken, opdat ik zulke personen voor den duur van den staat van oorlog onschadelijk kunne maken." Koningsberg , 8 October. Volgens de Hartungsche Zeitung heeft de graaf Bismarck op het door het stedelijk bestuur en het comité' van den handelstand aan hem aangeboden adres betreffende de gevangenneming van den heer Jacoby geantwoord, dat de door den generaal Vogel von Falckenstein genomen maatregel zijns inziens door den tijdelijken exceptionelen toestand alleszins geregtvaardigd was. Tours , 7 October. De regering heeft uit de departementen zeer bemoedigende berigten aangaande de toenemende geestdrift der bevolking ontvangen. De reorganisatie van het leger wordt met ijver voortgezet en maakt goede vorderingen. De Pruissen schijnen naar Normandie te willen oprukken: alle maatregelen worden genomen om hun den toevoer van levensmiddelen af te snijden ; het vee wordt naar de zuidelijke provinciën van Frankrijk gezonden of naar Engeland uitgevoerd. Havre is in goeden staat van verdediging. Uit Algerie worden eerstdaags 10,000 man uitgelezen troepen verwacht. De in Tours aangekomen Pauselijke zouaven hebben volledige kaders en zullen eene keurbende van 5 of' C000 man uitmaken. Te Chambéry zijn 1000 Garibaldianen aangekomen. Naar men verzekert draagt het geschut der forten rondom Parys £000 meters ver, zoodat het den vijand onmogelijk is zijne batterijen digt genoeg bij de stad te plaatsen om haar te kunnen bombarderen. De France verkondigt dat binnen weinige weken twee legers , ieder van 200,000, en vermoedelijk wel van 300,000 man zonder inbegrip der reserve, gereed zullen zijn om Parys te ontzetten. De volgende berigten zijn door het bewind openbaar gemaakt: » Troyes, 6 October. Het departement der Aube is geheel van vijandelijke troepen bevrijd. i) Konen, 7 October. Eene afdeeling Pruissen, van Gisors komende, is door de nationale garde teruggejaagd. In het bosch van Gisors zijn 2 )00 Pruissen met artillerie gelegerd. i) Turin , 7 October. Men weet uit eene goede bron dat het Italiannsche gouvernement verklaard heeft geenerlei voornemen te hebben om de teruggave van Nizza te vorderen. n Marseille , 7 October. Garibaldi is liier aangekomen. 'i Epinal, 6 October. Tusschen Raon en Bruyère3 is gisteren den ganschen dag gestreden tegen 8 a 10,000 Pruissen met artilleiie. De generaal Dupre' is gekwetst. Wij hebben onze positien behouden De nationale garde heeft zich met de troepen vereenigd. — Eene depêche Viin don generaal Cambriels meldt dat de vijand op Neu-Breisach aanrukt. Al de ^dorpen van Challampe af zijn door veel troepen bezet. » St. Quentin , 7 October. De vijand schijnt van den marsch naar St. Quentin te hebben afgezien, om Soissons te gaan belegeren, hetwelk in staat is om een geduchten tegenstand te bieden. »Evreux , 7 October. Het Pruissische corps, hetwelk naar Evreux oprukte, trekt naar den kant van Mantes terug. »Marseille , 7 October. Garibaldi werd heden namiddag verwacht, en er waren groote toebereidselen voor zijne ontvangst gemaakt. Hij was echter ten half acht ure nog niet aangekomen. Men zegt dat hij te Toulon ontscheept is." Tours , 8 October. Berigten uit Bellegarde melden dat de Pruissen zestien kilometers van Pithiviers in de omstreken van Malesherbes staan. Pithiviers is door Fransclie troepen bezet. Sedert het gevecht bij Toury is geen nieuw gevecht voorgevallen. Volgens berigt uit Montargis zijn gisteren 60 ulilanen te Malesherbes geweest. De prefect van St. Quentin heeft gisteren avond aan het bewind het berigt afgezonden dat de Pruissen in de nabijheid waren, en dat hij zich gereed maakte om de stad met de nationale garde en do pompiers te verdedigen. Brussel , 8 October. Zoo even is hier uit Ryssel het volgende telegram ontvangen : » De minister Gambetta is per luchtballon te Amiens aangekomen; hij ?al onverwijld zijne reis voortzetten. De heer Testelin, [commissaris van het bewind in de rier noordelijke depai-tementen] 's van Ryssel vertrokken om zich bij hem te vervoegen. Florence , 8 October. Het dagblad Piecola Stampa geeft een telegram
uit Maddalena van den 7den, berigtende dat Garibaldi den vorigen dag naar Marseille vertrokken was. New York , 7 October. Goud-agio 13 */g.
---

NEDERLANDEN. 's GRAVENHAGE, den 8sten October 1870.
Bij Koninklijk besluit van 7 October 1870, n°. 17, is de bij Koninklijk besluit van 30 Augustus jl., n°. 18, onder andere gedane benoeming van P. H. Steenbergen tot 2den luitenant bij de dienstdoende schutterij te Amsterdam, op zijn verzoek, ingetrokken. MINISTERIE VAIV BINNENLANDSCHE ZAKEN. Ter kennis van belanghebbenden wordt gebragt: dat, ten gevolge der onderhanden werken ter beteugeling van het Scheur aan den Hoek van Holland, op sommige tijden , de scheepvaart tus?chen de bestaande kribben aldaar, niet zal kunnen plaats hebben. De oogenblikken , dat de scheepvaart op dit punt gestremd moet worden beschouwd, zullen aan de gezagvoerders kenbaar worden gemaakt door het waaijen eener roode vlag op de krib aan den regter oever der rivier. Wanneer die vlag op dat punt waait, zijn de gezagvoerdïrs verpligt met hunne vaartuigen op minstens 1000 meter afstand van de kribben te ankeren en aldaar zoo lang te vertoeven tot de roode vlag gestreken is. De Minister van Binnenlandsdie Zaken, F ock. MINISTERIE VAN BUI T E NL AND SC IIE ZAKEN. Door den Nederlandschen consul-generaal te Londen is de hoer F. Hammond aangesteld tot zijnen \iee-consul te Deal. MINISTERIE VAN MARINE. Bij beschikking van den Minister van Marine van den 6den dezer, n». 39/40, is aan den opperschipper in het vaste corps dek- en onderofficieren J. Jongmans en den lsten zeilmaker S. H. Vreeze, respectivelijk dienende op Zr. Ms. wachtschepen te Amsterdam en te Hellevoetsluis, toegekend de gouden medaille voor vijftig jaren eerlijke en trouwe militaire dienst. MINISTERIE VAN FINANTIEN. Volgens eene telegraphische mededeeling van den directeur des Messageries maritimes te Marseille aan de Nederlandsche agenten van die maatschappij te Rotterdam, zal het vertrek der pakketboot die den 16den October uit Marseille moost vertrekken, geen voortgang hebben. Hoewel dit berigt door eene kennisgeving van de Fransclie aan de Nederlandsche postadministratie tot dus ver niet officieel is bevestigd, bestaat er echter geene de minste aanleiding om aan de juistheid daarvan te twijfelen. Op grond daarvan wordt het publiek dus verwittigd dat er op den llden October aanstaande, zijnde den aangekondigden vertrekdag van de eerstvolgende Indische post, geene verzending van brieven enz. naar Nederlandsch Indie zal plaats vinden. 's Gravenhage, den 8sten October 1870. De Minister van Finantien, VAN BoSSE.
---

