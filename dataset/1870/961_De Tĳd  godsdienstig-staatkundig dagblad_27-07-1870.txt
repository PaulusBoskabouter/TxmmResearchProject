AMSTERDAM, 26 Julij.
In den nood, in het uur des gevaars leert men zijne vrienden kennen, zegt de wijsheid der ondervinding betrekkelijk het zamenleven van den burger met zijn medeburger; maar is het niet insgelijks waar, dat men in het uur des gevaars zich zelven leert kennen vooral met betrekking tot eene hoogere Magt'?
In de gevaarvolle dagen, die wij thans beleven, na de vele ontkenningen van eene valsche wetenschap en van bedriegelijke staatkunde, hebben wij voor ettelijke weken in Rome, in het Vatikaansche Koncilie, deleerarende katholieke Kerk nogmaals plegtig de onfeilbare geloofswaarheden ten opzigte van God en zijn eeuwig wezen, van God als Schepper en oppersten Bestierder van alle geschapene, zoo zigtbare als onzigtbare dingen, hooren afkondigen; doch de magtigen der wereld, koningen en vorsten, deden niet gelijk hunne voorgangers in de vroegere eeuwen van het Christendom, en verkondigden niet, als zonen van Christus' Kerk, die volk- en vorstverbindende waarheden. Uit veler politiek immers was God verbannen; de vooruitgangvan den dag bestond voor hen in het maken van wetten en in het bevorderen van het voordeel van den Staat buiten God. Doch ziet, geen drie maanden is het geleden dat Pius IX die canons van de dogmatische konstitutie der Kerk uitsprak (1), nu breekt, door toelnHng van God, het uur dcs gevaars aan voor koningen en keizers , voor vorsten en volken, en wat doen de twee magtigen der aarde, die aan het hoofd der oorlogvoerende natiën van het Westen staan, keizer Napoleon en koning Wilhelm ? Op hunne beurt, alhoewel op eene andere wijze, verkondigen ook zij dat er een Hooger Wezen, dat er een God bestaat, die over het bestuur der wereld waakt; die de handelingen van den mensch gadeslaat; die de regtvaardigheid voorschrijft, op wien het regt mag vertrouwen, en zonder wiens toelating Keizer en Koning verklaren niet te kunnen overwinnen.
Deze belijdenis van afhankelijkheid, van onmagt, afgelegd vóór de dagen der beslissing, in hel uur des gevaars, door die vorsten der magtige volken, mogen wij niet onopgemerkt laten voorbijgaan. Ook hebben diezelfde gevoelens van godsdienst bij het aanrukken der oorlogskanonnen in millioenen harten ingang gevonden, zooals zulks had moeten plaats hebben bij de vreedzame stem van Christus' Stedehouder op aarde, den vredelievenden Vader Pius IX, te midden zijner broeders, de bisschoppen te Rome vergaderd. Hoort de rede van Pruissens monarch , in wiens rijk, volgens de verklaring van den minister van oorlog, het leger nooit of nimmer beter voorbe-
reid was tot den strijd dan wel nu; hoort den Koning belijden dat «overwinning en nederlaag in de handen zijn van Hem, die den uitslag van den strijd bepaalt!" Hoort dien magtigen Koning, nogmaals sprekend tot den gemeenteraad van Berlijn, en aldaar verkondigend wat het Vatikaansche Koncilie verkondigde, namelijk »dat God over de uitkomst beschikt!"
Hoort zijne woorden tot de talrijke millioenen zijner onderdanen en medestrijders; hoe hij verklaart dat »hij zeker is van de geregtigheid zijner zaak en ten oorlog gaat in vertrouwen op den alwelenden God en met aanroeping van Gods almagtigen bijstand!" Op God zegt hij zijne hoop te hebben gevestigd, en tot die hoop roept hij zijn gansche volk op. sik buig neder," dus spreekt hij, »terer-
(1) Men zie dio uitspraak in ons Nr. van 5 Mei j.l. Bijvoegsel. § 1.
kenning van Gods barmhartigheid, en ben zeker dat mijne onderdanen en mijne landgenooten zulks met mij doen.' Ten dien einde bepaalt hij, dat door het geheele rijk openbare gebeden zullen worden gehouden, dat aanstaanden Woensdag alle publieke werkzaamheden zullen worden gestaakt, in zooverre de nood der omstandigheden het toelaat, en die dag aan gebeden en godsdienstplegtigheden in de kerken zal worden gewijd. Zoolang de oorlog zal duren, zullen er, volgens des Konings wil, in alle kerken bijzondere gebeden worden gehouden, »opdat God ons in dezen strijd tot de overwinning moge voeren; dat Hij ons genade geve, om ons te gedragen als Christenen, ook tegenover onze vijanden , en dat hij ons tot eenen voortdurenden vrede, die de eer en de onafhankelijkheid van Duitschland waarborgt , late geraken."
In vorige artikelen hebben wij onze zienswijzegenoegzaamblootgelegdover de vraag of Pruissen wel zoo geheel zonder schuld is, of Pruissen inderdaad m kelner weise Anlasz, volstrekt geen aanleiding, geen reden tot dezen oorlog gegeven heeft. Aan dien God, op wien de monarch zich beroept, laten wij het over om te oordcelen aangaande hetgeen op den grond des harten ligt; maar deze taal van Pruissens Koning, wij geven het gaarne toe, is die van een christenvorst. Hoe goed Pruissen voorzien heeft in de geestelijke verzorging ook der katholieke soldaten, is in ons blad van gisteren aan onze lezers gebleken. Tot nog toe is op verre na zoo veel niet gedaan voor het leger van Frankrijk.
Doch ook Napoleon ondervindt en belijdt in het openbaar dat hij en zijn leger Gods zegen noodig hebben. Te gelijker tijd als de Koning van Pruissen de Bondsvergadering opende, en, den oorlog met Frankrijk aankondigende, besloot met te zeggen: »God zal met ons zijn", hoorde ook de fransche Senaat de mededeeling van de oorlogsverklaring met de woorden sluiten: »dat de zegepraal slechts afhangt van God en van Frankrijks moed." Ook de Keizer ein digt zijne toespraak tot het fransche volk met Gods zegen in te roepen. Aan God, den God der legerscharen, den kenner der harten alleen is de bedoeling bekend. Maar dit algemeene feit doen wij uitkomen, hetwelk zoowel voor de legers als voor de vorsten waar is, voor honderdduizenden Franschen en Duitschers: zij belijden God, als den Oppersten Heer en Regeerder, als den Koning der Koningen, in wiens hand het bestaan van keizerrijken en koningrijken ligt, en van wien alleen de uitslag der veldslagen afhangt. En bij de gebeden der soldaten, van welke er zoo velen tot de Heilige Sakramenten naderden, komen de gebeden van de dierbaren, die met innig hartewee de geliefde jongelingen of vaders des huisgezins zagen vertrekken. Ach! werd ook de beslissing van het regt niet aan het zwaard, maar aan den Grijsaard van Rome overgelaten, den Vader der Christenen, welk een zegen zou dit zijn voor Europa! Doch zulk-een zegen heeft Europa en de hedendaagsche politiek zich al te onwaardig gemaakt; niet de beginselen van het Christendom hebben de vorsten en volken geleid; neen, het zijn veeleer de Christus verzakende beginselen van de groote fransche revolutie, die de regeerders hebben verkozen en gevolgd, zoo al niet met woorden, dan toch met daden. Het zijn dc beginselen der revolutie, die dezen oorlog hebben voorbereid, en als het ware noodzakelijk doen geboren worden, gelijk de eene zonde de andere voortbrengt; de ongeregtigheid heeft ontvangen en heeft den dood, den oorlog gebaard.
Allerpijnlijkst is dan ook de indruk, dien eenige zinsneden in de toespraak van Napoleon op ons gemaakt hebben. Die toespraak immers aarzelt niet te zeggen, dat Frankrijk »thans weer hetzelde vaandel ontrolt, dat door geheel Europa de beschavende denkbeelden der groote fransche revolutie verspreidde: il représente les mêmes principes." Ongelukkiger woorden dan deze gelooven wij dat Napoleon zelden gesproken heeft. Wat immers is meer in staat om Gods zegen af te keeren, dan wel het ontplooijen van dat vaandel en die beginselen? Wat kan millioenen Franschen meer bedroeven, dan te vernemen dat hunne katholieke zonen een vaandel moeten volgen, dat die beginselen vertegenwoordigt? En wal is meer geschikt om Duitschlands zonen zonder uitzondering in het harnas te jagen, dan wel de herinnering aan de vroegere fransche overheersching ? Geheel Europa gruwt er van. Waarom wordt dat smeulende vuur door zulken adem aangeblazen ? Heelt de Keizer de revolutie willen vleijen en de wereld willen bedreigen met soortgelijk bezoek als de fransche revolutie den volken bragt in de vorige eeuw? Wij gelooven zulks niet, maar vinden er de taal des Keizers niet minder bedroevend om. Ook beantwoordt het beginsel, dat 's Keizers rede stelt ter regtvaardiging van een oorlog , volkomen aan het stelsel van de revolutie. Een oorlog is wettig, zegt hij, wanneer het volk en dc Kamers er voor zijn: une guerre est légitime, si elle a Vasscntiment du pays et de ses représentants. Aldus zou er geen wet, geen regtvaardigheid bestaan boven of buiten de volksmeening ? Waar gaan wij met zulke denkbeelden ? Doch hopen wij dat Frankrijks vaandel beter is clan dit beginsel, en dat het regt moge zegepralen, al weten wij, door de geschiedenis van het verleden, dat de goede zaak en het regt soms meer bevorderd worden door eene nederlaag dan door eene overwinning op het slagveld. De vorsten en de volken hebben hun Credo beleden; de God der legerscharen beslisse en geve hun en oas allen spoedig een Christelijken vrede!
Gisteren liep op de Beurs het gerucht, dat Napoleon 111 besloten zou hebben zijne troepen uit de Kerkelijke Staten terug te ontbieden. Of dit meer is dan een der vele geruchten, die in deze dagen overvloedig worden verspreid, zonder dat iemand weet van waar zij -komen, zouden wij niet durven verzekeren. Officieel noch officieus is er onder dit opzigtiets hoegenaamd bekend. Wel werd voor weinige dagen op de weener Beurs rondgestrooid, dat er een bondgenootschap op handen was tusschen Frankrijk, Spanje en Italië, en de ontruiming van het pauselijk gebied door de Franschen daarvan de voorwaarde wezen zou. Wij gissen dat de brieven van weener bankiers aan hun amsterdamsche konfraters hiervan melding zullen gemaakt hebben, en alzoo het beursgerucht van gisteren, dat vrij ernstig werd opgevat, ontstaan zal zijn. Wat op de beurs van Weenen verteld wordt, is intusschen ook niet altijd zuivere en onvermengde waarheid, en het berigt der vermelde alliantie ziet er, op het eerste gezigt, niet zeer geloofwaardig uit. Napoleon zou, door Rome en den Paus thans aan hun lot over te laten, zich eene veel grootere schade toebrengen, dan de hulp van het berooide en slecht uitgeruste Spanje en Italië hem ooit kan vergoeden.
De centrale afdeeling der Tweede Kamer heeft gisteren besloten geen tijdstip voor de overweging van het ontwerp omtrent de inkomstenbelasting te bepalen.
Z. M. de Koning heeft generaal van Mulken, minister van Oorlog, benoemd tot Grootkruis der orde van de Eikenkroon.
Men leest in de Alkmaarsche Courant het volgende:
»Mijne heeren! Een jaar geleden ben
ik door uwe keus volksvertegenwoordiger geworden. Ik heb naar mijn beste weten getracht, mij die eervolle onderscheiding waardig te maken en te beantwoorden aan het door u in mij gesteld vertrouwen.
»Op dit oogenblik maken de omstandigheden het mij echter onmogelijk, langer lid van de Kamer te blijven; de ernstige toestand, waarin thans ons Vaderland verkeert, maakt het mij ten pligt, mij weer in de rijen van het leger te plaatsen. »Tot mijn groot leedwezen moet ik dus van U afscheid nemen; maar ik kan dit niet doen zonder U nogmaals mijn opregten en innigen dank te betuigen voor de eer, mij bewezen met de verkiezing van het vorige jaar; eene eer te grooter, omdat wij elkander geheel vreemd waren. Zijt verzekerd, dat deze uwe handeling op mij een diepen en blijvenden indruk heeft gemaakt, en dat ik altijd hoogachting en sympathie blijf gevoelen voor Noordholland en voor zijne krachtige, vrijheidlievende bevolking. Mijne beste wenschen zijn met u!
(w. g.) W. J. Knoop."
De N. B. Ct. ontvangt den volgenden partikulieren telegram: »Het ontwerp omtrent eene overeenkomst tusschen Frankrijk ca Pruissen, dat door den Times is openbaar gemaakt, bestond werkelijk. De belgische regering heeft er sedert korteu tijd pozitief kennis van gekregen."
Het Vaderland bevat een partikulieren telegram uit Berlijn, dd. 25 Julij, van dezen inhoud:
»0p het verzoek van verschillende belanghebbenden heeft de Bondskanselier voorloopig het verbod ingetrokken, om langs den Rijn en over Emmerik steenkolen en cokes naar Holland uit te voeren."
Daarentegen heeft een handelshuis te Dordrecht, volgens de Dord. Ct., eergisteren, gelijk gemeld is, een telegram ontvangen, behelzende dat de pruissische regering dan uitvoer van kolen naar Nederland weder heeft verboden, alzoo nog voor dat de eerst toegestane termijn van uitvoer van 12 dagen is verstreken.
Van de kust te Scheveningen heeft men gisteren (Zaturdag) veertien fransche oorlogsschepen in noordelijke rigting zien voorbijstoomen. Met den verrekijker, verzekert men ons, waren ze goed te onderscheiden. (Z>. v. Z.)
Uit Beverwijk schrijft men van eergisteren aan het A. D. v. N.:
»Volgens geloofwaardige getuigen kon men in den morgen van heden van de Noordzee-havenwerken ver in zee een eskader van 9 fransche oorlogsschepen ontwaren."
In de Batavierdwarsstraat heeft Zaturdag, Zondag en Maandag, door de onbeschofte brutaliteit van een marinier, die een israëlietiesch meisje met geweld kuste, een langdurig gevecht plaats gehad, waarbij verscheidene gewonden zijn gevallen. (A. D. v. I\.)
Z. M. heeft benoemd tot adjunkt-kommies bij het departement van Financiën, J. J. A. Telders.
De dienst van het telegraafkantoor te Utrecht is gewijzigd in dien zin dat het open is van des morgens 7 ure tot middernacht.
Het hulpkantoor aldaar wordt voorloopig gesloten.
De telegraafpost aan het hoofdkwartier van den opperbevelhebber van het leger is alleen ten gebruike van het hoofdkwartier, en voor het publiek niet toegankelijk. Nogtans neemt die post de Regeringsberigten van elders, voor Utrecht bestemd, van middernacht tot des morgens 7 ure op. Tusschen Wurtemberg en Frankrijk is alle telegrafiesch verkeer afgebroken. Ten behoeve der militaire autoriteit zyn telegraafposten gevestigd en in dienst gesteld te Heusden, Numansdorp en Willemstad. Deze posten zijn voortdurend open, doch, op andere uren dan die der gewone beperkte dagdienst, alleen op den voet van hulp-nachtdienst bezet.
De audiëntie van den minister van Marine zal op aanstaanden Vrijdag, den 29u dezer, niet plaats hebben.
LEIDEN, 23 Julij. De zeevisscherij te Katwijk werd in den laatsten tijd inzonderheid langs de kust gedreven, ten gevolge waarvan de schuiten kort u tbleven en zij de markt steeds van verschen visch voorzagen. Schoon weer en kalme wind begunstigden de af- en terugreis, terwijl de vangst over het algemeen niet onbevredigend mogt heeten. Hoewel men te Kut wijk er over gedacht heeft, voorloopig een deel der schuiten langzamerhand tot de steurharingvissehery uit te rusten, meent men met het oog op de verwikkelingen hiermede neg wat te dralen, totdat geruststellende berigten het onverlet in zee verkeeren der vloot meer verzekeren. De gewone verzending van visch naai- België levert geen bezwaar op. (la. D.) UTRECHT, 26 Julij. Gisteren werden hier langs den Rijnspoor 8 Duitschers vervoerd, die door twee rijksveldwaehters naar de grenzen werden gebiagt, ten einde in hun vaderland aan de dienstpligtigheid te voldoen. (D. D.)
GOUDA, 25 Julij. Een detachement militairen, op reis van hier naar het fort Everdingen, hield den 22 Julij te Hagestein, bij eene aan den Lekdijk staande hofstede, halt. Van die gelegenheid maakten velen gebruik om hun dorst te lesschen. De boerin, die daar woonde, voldeed gaarne aan hun verlangen en ze dronken er karnemelk. Frisch was voorzeker die drank voor menschen, die de hitte des daags en.de vermoeijenis der reis hadden te torsenen; maar treurig de gevolgen. Naauwelijks was men weder op marsch, of een hunner moest die onvoorzigtige verkoeling met zijn leven boeten. Plotseling zonk hij neder en stierf.
BEVERWIJK, 23 Julij. De raad dezer gemeente heeft, met het oog op de tijdsomstandigheden , besloten den minsten inschrijver, den heer Slegtkamp, het bouwen van een niéuw schoollokaal in deze gemeente niet te gunnen, maar zulks ter gelegener tijd op nieuw aan te besteden.
LEEUWARDEN, 24 Julij. Een aantal ingezetenen heeft zich toteene kommissie gevormd, die de medeburgers zal oproepen tot vrijwillige oefening in den wapenhandel zich te vereenigen. De eerste, die zich eergisteren als schutter-vrijwilliger aanmelde, was een man van ruim 60 jaar, die in 1830 een werkzaam aandeel in de krijgsoperatiën heeft gehad Zijn voorbeeld is door enkele anderen bereids gevolgd.
WADDINXVEEN, 25 Julij. Heden vervoegde zich ter sekretarie der gemeente de 76jarige Adrianus de Bruin, te kennen gevende, dat hij gaarne dienst zou nemen; hij was wel is waar ouder dan 50 jaren, maar nog gezond en sterk, een uur of vier daags marcheeren zou wel gaan; althans voor een paar weken was hij den eenen dag naar den Haag gewandeld en den volgenden dag op dezelfde wijze naar hier teruggekeerd, zijnde een afstand van 5 a 6 uur. Hg zou zoo gaarne zijn vroeger métier weder opvatten en de burgemeester kon over hem beschikken. Dit aanbod was ernstig gemeend. De Bruin behoort tot de oudkrijgers; hij draagt het zilveren kruis en heeft bij Quatre-bras en Waterloo zich dapper gekweten.
BLOKZIJL, 25 July. 't Eiland Schokland, dat reeds sedert jaren ontvolkt is, en welks bewoners zich meerendeels te Vollenhoven en bij Kampen gevestigd hebben, levert tegenwoordig een zeer eigenaardig schouwspel op. Niettegenstaande er slechts drie bewoonde huizen staan, heerscht er eene gedurige drukte door werkzaamheid aan de zeeweringen. Dat er in 't behoud van dit voor Overijssels zeekusten zoo gewigtig eiland belang gesteld wordt, bewijzen de groote werken en geregelde herstellingen van stormschade enz., die ook weldra weer zullen plaats hebben.
RENKUM, 24 Julij. Met genoegen kan men omtrent den stand der veldgewassen en de vooruitzigten van den oogst de meest gunstige verwachtingen koesteren. De rogge wordt al afgemaaid, sedert eene week, en geeft een goed beschot, terwijl het stroo lang, schoon niet dik is. Ook de aardappelen, de boekweit en erwten staan rijk en prachtig en beloven eene zeer voordeelige opbrengst. Jammer dat er, wegens den ongelukkigen staatkundigen toestand, zoo vele handen aan het inzamelen zullen worden onttrokken en reeds onttrokken zyn. Tot dusverre is nog niets te bespeuren van de bekende ziekte in de aardappelen, die dit jaar uitmuntend zijn.
ZWOLLERKERSPEL, 25 Julij. Evenals elders, worden ook door landbouwers in deze streek bij den aankoop van paarden door het Rijk onmatige eischen gedaan. In Pruissen heeft men, om dergelijke spekulaties tegen te gaan, den maatregel genomen, dat de beste paarden worden uitgekozen, tegen een door het goevernement gestelden vasten, billijken prijs, waarvoor de eigenaren ze later desverkiezende kunnen terugbekomen.
's BOSCH, 25 Julij. Gisteren morgen kwam ten 94 uur de eerste trein der Exploitatie-Maatschappij van Utrecht hier aan.
De lokomotief was keurig met vlaggen versierd en voorop stond een schild, waarin de wapens van Utrecht en 's Bosch prijkten. Nadat de heeren hoofdingenieurs, vergezeld van den direkteur generaal der Expl. Maatsch., waren uitgestapt en het nieuwe station hadden bezigtigd, vereenigden zich de heeren aan een kollation, waarbij menige toepasselijke toast op de aansluiting werd gedronken.
Ten 4 ure reed de trein weder af, onder het gejuich der Bossche burgerij — die niet weinig tevreden is dat hare stad nu met het spoorwegnet geheel vereenigd is.
SITTARD, 24 Julij. Aan het stationsgebouw alhier hebben eergisteren ernstige ongeregeldheden plaats gehad, tusschen drie pottebakkers en even zooveel spoorwegbeambten , welke laatste met bebloede koppen er af kwamen, terwijl twee der eerstgenoemden gevangen zijn genomen. De strijd is ontstaan over het teruggeven van 6 belgische in stede van 6 nederlandsche centen.
BATAVIA, 10 Junij. De Kamer van Koophandel en Nijverheid alhier heeft eene belangrijke memorie aan den goeverneur-generaal ingediend over de immigratie van Chinezen op Java en Madura en het opheffen van alle belemmerende bepalingen daaromtrent. In de rezidentie Soerabaya is eene waterleiding uit den Hindoetijd ontdekt. Zij is ruim een paal lang, is gemetseld van rooden gebakken steen, wordt op een dertigtal punten door middel van kleine tunnels door de rotsen gevoerd en kan 500 a 550 bóuws sawah besproeijen. Te Samarang zijn proeven genomen met eene uit Europa ontboden centrifugaalpomp, bestemd voor een partikulier land in Soerakarta, en waarmede men rekent, eene oppervlakte van cirka. 1000 bouws in voldoende mate van water te kunnen voorzien.
Uit de Zuider- en Oosterafdeeling van Borneo wordt gemeld dat, volgens berigten van 18 Mei jl-, het, opstandelingshoofd Wankang, alias Kiai Mas Demang, op reis was naar Bandjermasin om zijne onderwerping te komen aanbieden. Tegen den 21n of 22n dier maand werd hij aldaar verwacht.
Volgens den civielen gezaghebber der afdeeling Doesson en Bekompay zouden ook de beide zonen van wijlen Pangeran Antassari weldra de doesson verlaten , om zich aan het bestuur te komen onderwerpen. Aan eene bende rivierroovers, die gedurende eenigen tijd de vaart op de beneden-Doessoon voor handelsprauwen onveilig maakte, en door bevolkingspatroeljes in hare gewone schuilplaats werd aangetast, werd een gevoelig verlies toe gebragt door het sneuvelen van haar berucht hoofd Kiai Mas, die zich bij deze gelegenheid gewapend tegen cle hoofden der bevolkingspatroelje wilde verzetten. Genoemde Kiai Mas, die reeds vroeger als zeer ongunstig bekend stond, werd, na eerst feitelijk deelgenomen te hebben aan den opstand in dit gewest, een der meest beruchte rivierroovers op de Doesson- en Negararivieren. In 1864 in onderwerping gekomen, werd hem Bandjermassin tot verblijfplaats aangewezen, van waar hij echter spoedig wist te ontsnappen -, om op nieuw als rivierroover op te treden. Door zijn dood mag de hoop gekoesterd worden, dat de rooverijen op de Barito- en Negararivieren nu spoedig zullen ophouden.
---

