DE TENTOONSTELLING
VAN Teekeningen van Levende Meesters, in de Kunstzalen der Maatschappij ARTI ET AMICITLE TE AMSTERDAM. I. De invloed der kunst op de maatschappij is van hoog-zedelijken aard, en daarom de hulde u-aard j, die de beschaafdste volken haar brengen. Weldadig werkt ze op elk, die zijn leven wijdt aan hare dienst... Waar de kunst een hoog standpunt ingenomen heeft, daar heeft het zedelijk en intellectueel gehalte des volks een hoogen trap bereikt. B. DE POOKTEE. Wanneer de mare tot ons komt, dat Arti et Amicilice hare kunstzalen heeft geopend tot eene expositie, ’t zij van oude of nieuwe meesters, begroeten wij die tijding steeds met levendig genoegen. Wij zijn er aan gewoon geraakt, de maatschappij ’t natuurlijk middelpunt te zien vormen van de beeldende kunsten, om welk middelpunt al het overige zich groepeert. Haar invloed, smaak en energie hebben menigmaal wonderen verricht, waartoe men de Nederlandsche kunst niet vatbaar zou hebben geacht. Na de Tentoonstelling van oude meesters volgde die van oude wapenen, daarop die van moderne kunstgewrochten, en eindelijk de thans geopende Tentoonstelling van Teekeningen — alles in een zóó kort tijdsbestek, dat men de energie en den rusteloozen ij verader maatschappij niet genoeg waardeeren kan. Even goed, zoo niet beter dan eenige expositie, welke haar voorafging, is de thans geopende geslaagd . Meesters van schier Europeeschen naam hebben als nijvere bijenhun honig in de korf verzameld; hebben ruimschoots ’t hunne bijgedragen om een hoogst-verblijdenden indruk op te wekken omtrent het wezen en streven der Ned. kunst. Die indruk is dan ook, reeds na een eersten, vluchtigen blik, frappant. Zóóveel schoons en goeds heeft men zelden in eene zoo beperkte ruimte bijeengezien! Dit verschijnsel verheugt ons van harte. De kritiek is uit den aard der zaak een moeilijk instrument. Van verschillend standpunt worden haar verschillende eischen gesteld, welke ’t haar niet altoos mogelijk is te vervullen. Maar die ééne eisch geldt toch vóór en boven alle overigen, dat zij, hoe zacht, hoe steunend, hoe welwillend ook tegenover den jongeren kunstenaar, die aan den ingang staat van zijne carrièrë, koel en zonder genade zij tegenover den ouderen artist, den man van naam en reputatie, soms van geüsurpeerde reputatie; dat zij juist hem, die in de eerste gelederen d3r kunst eene plaats inneemt, op fouten en gebreken wijze. Daartqe is de kritiek gehouden, al ware ’t alleen om het goud in den kroes te louteren en een wenk te geven aan den jongeren artist. Waar nu is de kritiek beter in staat, hare even eigenaardige als moeilijke rol te vervullen dan daar, waar allen, wier naam geroemd wordt in de Ned. kunst, hunne schatten hebben aangebracht? Waar een bonte mengeling van op- en ondergaande zonnen allerwege ’t oog treft; waar de Hollandsche schilderschool met haar karakteristieke deugden en gebreken zóó trouw een spiegelbeeld heeft achtergelaten? Wanneer|wij de hooge kunstzalen der exposeerende maatschappij binnentreden, is ’t inderdaad moeilijk eene keus te doen onder al datschoone. Waar Rochussen, Bosboom, Springer, Testas, Bilders en Roelofs hunne kunstproducten tentoonstellen, weet men niet waar men ’t oog het eerst zal laten rusten. Het werk dier mannen getuigt als
altijd van uitnemende talenten. Wij noemen hen daarom aan ’t hoofd dezer beschouwing, ten einde ons in de eerste plaats van den plicht der erkentelijkheid te kwijten. — Het spreekt overigens wel van zelf, dat wij niet alle exposanten kunnen bespreken. Alleen de eerste catalogus toch bevat reeds 242 nos., behalve de later gekomen teekeningen; niet allen wenschen wij zelfs te bespreken. Doch ook voor hen, wier arbeid ons ditmaal minder behaagde, geldt bij ons ’t laudanda voluntas. Eene treffender terechtwijzing dan deze Tentoonstelling had de Hollandsche school hare vele hateren wel niet kunnen toedienen. Wat zullen de heeren Klinkhamer c. s. nu wel zeggen, wanneer zij de moderne kunst vergelijken met de antieke?! Deze gelegenheid stelt er hen ruimschoots 'toe in staat, omdat deze expositie, waarop wijselijk zoo weinig mogelijk is afgewezen en gereglementeerd, de schoonste sentimenten opwekt. Immers, boeit de eene teekening door een gevoeligen, harmonieuzen Farbensinn, naast eene loffelijke uitvoering, eene tweede treft ons door de geestigste karakteristiek, terwijl weer anderen ons bekoren door levenstrouwe waarheid. Het grocrte landschap van den heer J. W. Bilders, het Höllenthal in het Schwarzwald, geeft door krachtige, breede en toch pittige teekening een heerlijk beeld van de trotsche natuur, ’t Geheel is stout en grootsch. Die wilde natuur is als op heeter daad betrapt, en men mag zeggen, dat zij zulk een meester verdiende, om haar zoo ernstig en poëtisch weer te geven. Een scherp contrast daarmee levert de Maaier van Roelofs. En toch, hij is niet minder schoon! Wat elders door stoutheid uitmunt, betoovert hier door de gevoeligste diepte, door de bevalligste uitvoering. Hoe allerliefst is dat Landschap bij Abcoude, dat stille water met die woelige eendjes; welk een diepte en „wijking” in ’t verschiet! Heeft ons land geene bergen, geene wouden en watervallen, het mag toch vrijelijk wedijveren met de natuur van het Höïlenthal. Kort in de nabijheid hangen eenige teekenin1 gen, die ons wel wat verder verplaatsen, doch een 1 niet minder trouw beeld leveren van onze goede moeder natuur.W. de Famars Testas vergunt ons een blik te werpen in het leven en streven der Afrikanen. Zijn Barbierswinkel en Nachtelijke afsluiting der wijken van Cairo zijn. even uitmuntend uitgevoerd. Met hoeveel zorg en juistheid is alles geschikt; hoe helder-doorzichtig, hoe bekoorlijkblauw is die lucht! Minder vreedzaam dan die beide eerste teekeningen is de Vervolgde Bedouin, op het uur des gebeds. Doch ook deze teekening tintelt van leven en gevoel; ja, zij behaagt ons zelfs het meest. Zie, dat paard ! Is er krachtiger, vlugger woestijnros denkbaar ? De heer Testas is, bij een goed colorist, een voortreffelijk teekenaar. Jammer, dat men dit niet altijd van de anders 1 zoo keurige teekeningen des heeren Alebé kan zeggen. Wij meenen de opmerking niet te mogen weerhouden, dat de teekening van no. 1 en 2, Verkenning en t'Huiskomst, ons niet bijzonder juist en gelukkig voorkomt. Zoowel de kop als het lichaam der Ylaamsche matrone hebben te grooten omvang. Hetzelfde geldt van den kop des biddenden mans. De figuur in de t’Huiskomst is overigens blijkbaar te kort ineengedrongen. Deze fouten steken ongunstig af bij de frissche, geestige behandeling en de levendige kleur. In het Boomgaardje vindt men deze feilen gelukkig vermeden. Het vormt eene allerliefste voorstelling, even waar van kleur als teekening. De Corinne van Fridolin Becker boeit bij den eersten blik. Het oog is groot en sprekend, de expressie van ’t gelaat rein en bevallig. Toch komt het ons voor, dat het te groot is, vooral wanneer men het vergelijkt bij de handjes, die overigens zeer juist zijn geteekend. Kleur en opvatting zijn ongekunsteld-aangenaam.
Daar wij toch eene Italiaansche voorstelling bespreken, gaan wij over tot de teekening van Philippeau, die, hoezeer beter teekenaar, het rnodelleuse van den vorige mist, en de kleuren te schel doet spreken. De idee der groepeering echter verdient een woord van lof. Een bewijs, dat de uitersten elkander inderdaad raken, levert de vergelijking dezer teekening met die van Mauve. Niet dat wij de laatste als teekening minder hoogschatten. Integendeel. Zij is buitengewoon fraai gedaan. Maar ’t is toch opmerkelijk, dat men zulk eene schets boven de bloeiendfrissche landmeisjes hangt. Zoo ziet men dat de kunst alles vereenigt, en zelfs het leelijkste uitnemend schoon weet weertegeven. Prachtig is de kleur, terwijl die twee geiten onbeschrijfelijk waar mogen heeten. Met eigenaardige kracht weet Mauve de dierenwereld te schetsen. Levert de stier aan de overzijde niet het schitterendst bewijs daarvoor ?
---

BUITENLANDSCHE POLITIEK.
Het is niet zonder gewicht te zien, met hoeveel belangstelling Noord-Diiitschland zich sedert jaren toelegt op de verbetering der artillerie. Nadat reeds in 1852 de veld- en vesting-artillerie zoozeer van elkander gescheiden waren, dat de manschappen, in de verschillende takken der artillerie werkzaam, afgezonderd van elkander onderwezen werden, is in 1864 die scheiding nog grooter , gemaakt door beide categoriën te formeeren in afzonderlijke regementen, terwijl de technische artillerie als een geheel afzonderlijk deel werd behandeld. De officiers-corpsen echter werden nog altoos vereenigd , gehouden. Thans bespreekt men ernstig ’t plan, om ook de officieren voor de veld-artillerie geheel zelfstandig en onafhankelijk van de officieren der vesting-artillerie opteleiden, , en de eersten met de infanterie- en cavallerie-offieieren . meer op ééne lijn te stellen. ; De examina voor de veld-artillerie zullen veel lichter worden dan die der vesting- en technische artillerie. . Daardoor zal het eerstgenoemde deel des legers, in nau! wer samenwerking komend met infanterie en cavallerie, . in den oorlog veel gemakkelijker kunnen werken. De kabinets-wijziging in Frankrijk maakt nog altoos . ’t onderwerp der bespreking in de dagbladen uit. De Moniteur Universel beweert, dat evenmin de liberale partij als de parlementaire regeering door deze crisis , zegevieren; dat ’t veeleer de invloed van den heer Eouher . is, die thans weder den boventoon heeft. . Eouher heeft reeds een der mannen, die ’t constitutionneel gebouw van 2 Januari hebben opgetrokken, weten . omvertestooten. , Binnen een maand, beweert het blad, zal hij er meert deren in ’tzand doen bijten, en hetzelfde kabinet, dat in ’t begin dezes jaars onder de sympathie der liberalen optrad, zal door de reactie worden verzwolgen, i Eouher is voor Napoleon wat Mephistopheles voor Faust is geweest. Hij heeft vier dagbladen te zijner beschikking, die eiken morgen bij hem ’t wachtwoord halen, waarmede zij ; de vijandschap tegen het tegenwoordig ministerie ver; meerderen. Reeds zijn die bladen in hunne taak niet . ongelukkig. Het is niet zoo onwaarschijnlijk, Eouher weder minis. ter-president te zien worden. Het gevaarvolle dezer positie, . zoowel voor Frankrijks vrijheden als voor ’t keizerrijk, ontveinst men zich niet. Sommigen vergelijken ’t plebiscit bij slechte koepokstof, die men op een ziekelijk kind wil enten, om ’t ontstekende koortsen op den hals te halen. Men hoopt, dat Ollivier, aan wiens talent en eerlijkheid men niet twijfelt, nog in tijds ontstekingwerende middelen zal toepassen. De persvrijheid schijnt in de Europeesche keizers doodvijanden te hebben. Nu Napoleon eenigszins door den : volksgeest is weerhouden, zich tegen die vrijheid aan te kanten, heeft men den Eussischen keizer weder te vergeefs gesmeekt om ontheffing der knellende banden, welke ' de pers in de steden van Finland drukken, Deze smeekschriften vloeien over van liefdebetuigingen voor den keizer, en van gehoorzaamheid aan zijne wetten. Doch de bijzondere censuur, welke door de drukperswet uitgeoefend wordt en de vele schade, daardoor veroorzaakt, treden niet minder, door overvloedige bewijzen gestaafd, aan het licht. In Zweden en Noorwegen wil men nog niets weten van de theorie der scheiding tusschen kerk en staat. De Tweede Kamer heeft nl., zonder discussie, verworpen een voorstel van een harer leden om het godsdienstonderwijs van het schoolonderwijs te scheiden.
---

FRANKRIJK.
BUITENLAND.
Dinsdag jl. is in den Senaat rapport uitgebra cht dooide commissie, belast met het voorbereidend onderzoek van de voordracht der regeering tot wijziging der constitutie. De vergadering had besloten, de openbare discussie over die voordracht aantevangen op 14 dezer. De hr. Guizot, de grijze staatsman van het constitutionneele koningschap, is, gelijk men weet, op verlangen van den minister Ollivier aan het hoofd der staats-commissie voor de vrijheid van het hooger onderwijs getreden. Zijn zoon is thans door den hr. Ollivier met eene hooge ambtsbetrekking aan het ministerie van justitie en eeredienst bekleed. Hij is namelijk onder directeur voor de zaken der niet-katholieke eerediensten geworden. Eergisteren zag men te Parijs aan vele huizen roode plakaten, waarin het volk aangespoord werd om in opstand te komen, geene belasting te betalen, enz. De politie heeft ze dadelijk afgerukt en een dertigtal personen, welke dit met geweld zochten te verhinderen, in hechtenis genomen. Het Suez-kanaal is, volgens eene bekendmaking van het bestuur, in de vorige maand door 53, en van 1 tot 8 April door 22 schepen doorgevaren. In Maart heeft het 620,738 fr. 40 c. opgebracht.
---

ITALIË.
De nonaenscne uauy-jyews neen, aoor een scnnjven van zijn correspondent te Eome van 6 April, iets naders vernomen omtrent de zaak der drie Engelsche dames, die, na sedert kort in die stad verblijf te hebben gehouden, bevel van de politie ontvangen hadden om Eome te verlaten, zonder eenige aanduiding van hetgeen haar te laste werd gelegd. „Het wordt nu (zoo leest men in dat schrijven) stellig verzekerd, dat die aanzegging rechtstreeks van den paus zelven is gekomen. Twee van die drie vrouwen verlieten daarop de stad, maar zij ontvingen nabij de grenzen bericht dat, indien zij wenschten weder te Eome verblijf te komen houden, zulks niet door de regeering zou worden belet; eene bewilliging waarvan zij geenszins lust hebben gebruik te maken. De dame, die te Eome is gebleven met het voornemen om den storm te braveeren, is aangemaand om te vertrekken, ten einde de toepassing van dwangmaatregelen te ontgaan. De gelastigde van het Britsche gouvernement, alsmede de Britsche consul alhier, hebben nieuwe stappen ten behoeve dezer vrouw gedaan, de eerste bij den kardinaal-staatssecretaris Antonelli, de andere bij den gouverneur van Eome, doch vruchteloos; noch de staatssecretaris, noch de gouverneur gaf eenige hoop op inwilliging van het verzoek. „De dame volhardt bij haar aanvankelijk besluit; zij is steeds hier en is, naar ik verneem, nog niet weder door de politie bemoeielijkt. Ik wil geen gewag maken van de onderscheiden geruchten, hier thans omloopende, en welke de vrienden dier vrouwen te bespottelijk achten om er eenig acht opteslaan. De eene, die hier gebleven is, heeft een schriftelijk protest doen opstellen, met het voornemen om het bij onzen consul en bij den gelastigde onzer regeering intedienen, in geval zij gedwongen werd om te vertrekken; en de geheele zaak is ter kennis van den Britschen minister van buitenlandsche zaken gebracht.” Volgens een bericht van L’Univers zouden de bedoelde dames dweepende volgelingen van Garibaldi en Mazzini zijn, en te Eome in hun geest hebben willen werken.
---

SPANJE.
Blijkens telegrammen uit maand Destaat aldaar weer vrees voor Carlistische opstanden in sommige provinciën.
(In een scnnjven uit Maand van den aden, zegt de
correspondent van den Parijschen Constitutionnel: „De j oproerige beweging in Catalonië, die nog niet geheel geëindigd schijnt te zijn, heeft een zonderling karakter; eerst was zij van uitsluitend socialistischen aard, eene uitbarsting van de misnoegdheid eener talrijke volksklasse, die ten gevolge der revolutie zonder werk en brood is en alzoo natuurlijk het oor aan de leeringen der socialisten leent. Maar ziende dat zij geene ondersteuning bij de hoofden der republikeinsche partij vonden, hebben de opstandelingen zich naar den kant der Carlisten gewend, en op verscheiden punten de banier dier partij opgestoken. Zij verlangen in de eerste plaats verandering, in de overtuiging dat er in geen geval iets slechters voor hen zou kunnen komen dan de tegenwoordige gang der zaken. De opstand in Catalonië is de voorbode van eene nieuwe beweging der Carlisten, en deze rekenen thans op de ondersteuning van dat gedeelte des volks, hetwelk zich vroeger het sterkst voor de republiek heeft verklaard.”
---

Advertentie
Uithoofde van den GOEDE VRIJDAG zal
het Algemeen Dagblad van Nederland Vrijdag-avond niet verschijnen.
---

