Advertentie
BERICHT. Zij, die zich met 1 Juli e. k. op ons blad abonneeren, ontvangen het tot dat tijdstip gratis. De betaling der abonnements-gelden geschiedt vóór het op 30 Juni e. k. afloopend kwartaal, door franco-toezending van een postwissel aan ’t Bureau. HH. abonnés gelieven hunne abonnements-gelden, volgens de bovenstaande voorwaarden, intezenden. Het formaat wordt met 1 Juli a. s., zonder prijsverllOOging, aanzienlijk vergroot, en behalve beurs- en marktberichten, zullen dan ook handels- en zeetijdingen icorden opgenomen.
---

OLIE EN VET.
(Uit een hygiënisch en diaetetisch oogpunt beschouwd.) II. Ook als geneesmiddel bij ziekten werden olieën en zalven in vroeger tijd gebruikt. Plinius de Oudere verhaalt ons, dat de joden hoofdpijn verdreven door het bestrijken van het hoofd met olie. En dat ook het zalven dikwijls bij genezingen gebezigd werd, lezen wij in Mare. 6:13, waar van de twaalf apostelen gezegd wordt: „En zij lfden vele zieken met olie, en maakten ze geond,” terwijl er bij Jac. 5 : 14 gesproken wordt over „het zalven, in den naam des Hee. n, met olie.” Men gebruikte de olie n.1. tot .et zalven van zieke ledematen en tot het bestrijden van open wonden. In het oosten bezigt men nog heden ten dage de olie, als genees- en voorbehoedmiddel tegen ziekten. Bij ons daarentegen worden de heilzame uitwerkingen van olie en vet meer in de boeken aangeprezen dan in praktijk gebracht, hetgeen wel jammer is, omdat er toch zoovele uitstekende resultaten van bekend zijn. Ik zelf heb de verrassendste uitwerking dier middelen bij eene lijres waargenomen. Het geneeskundig nut der plantaardige olieën, Is: olijf-, amandel-, raap-, beuken-, lijn-, papaveren andere olieën, wordt door vele schrijvers gewaardeerd. Bijna algemeen zegt men er van, dat tij, zoowel in- als uitwendig gebruikt, pijnstillend en ontsteking-werend zijn; dat zij de spanning der Huid verminderen, insecten en ingewandswormen dooden, enz. Veelvuldig wordt daarom ook het inwendig gebruik aanbevolen tegen alle plaatselijke prikkeling van maag- en darmkanaal, bij maag-' kramp, koliek en dergelijke aandoeningen. Uitoendig beveel* men ze aan bij plaatselijke pijn 'lijnolie bij verbrandingen), spanning der huid en midziekten. Het dierlijk vet wordt als geneesmiddel iniv<,/idig minder gebruikt dan het plantaardig vet, n uitwendig meestal alleen in zalven. Alleen de ’-evertraan gebruikt men hier en daar bij vrij groote hoeveelheden, omdat men daaraan nog grootere geneeskracht meent te moeten toeschrijven dan aan andere dierlijke vetten. Wanneer men echter weet, dat ranzige vetsoorten niet méér verzachtend maar prikkelend werken, zal men er wel op bedacht dienen te wezen, dat de levertraan van eene onberispelijke hoedanigheid zij; terwijl dit artikel dikwijls juist zeer veel te wenschen overlaat. Dat men zich niet altijd op de met veel bluf aangekondigde „geneeskrachtige” levertraan mag verlaten, daar deze preparaten dikwijls slechte soorten zijn, die, door een geneeskundige vlag gedekt, binnengesmokkeld worden, leert de ondervinding bijna dagelijks. Men hechte dus niet te veel aan attesten en aanbevelingen van soms onbekende geneesheeren, die wellicht op de eene of andere wijze met den fabrikant of leverancier in betrekking staan. Ook moet men altijd bij ’t inwendig gebruik van olie of vet omzichtig zijn, en daarvan geen
misbruik maken. Want hoe nuttig en noodig ook de vetten voor ’t instandhouden des menschelijken lichaams zijn, overdaad kan al te gemakkelijk tot ongesteldheden en in een zwakke maag tot onaangename zuurvorming aanleiding geven; ja, hoe onontbeerlijk het gebruik van dierlijk vet ook is voor gezonde menschen met een sterke verduwing, het misbruik kan een krachtige maag bederven, vooral wanneer de gebruikte vetsoorten een sterken of rauzigen smaak bezitten. Goede, zuivers vetsoorten kunnen dan ook met veel minder bezwaar in soms rijkelijke hoeveelheid gebruikt worden dan anderen, die deze eigenschappen missen, zooals wij ons overtuigen bij die menschen, welke de gewoonte hebben bun brood met een vingerdik boter te bedekken, en dit zonder hinder verteren. Wanneer echter ’t vet of de olie reeds ranzig gewordig is, of op het vuur zóó lang gebraden, dat eene eigenaardige verbrandingslucht [empy reumatische stoffen) zich ontwikkeld heeft, dan kan dit zeer nadeelig werken, gelijk* dikwijls de oprispingen bewijzen. Op het gebruik van oliebaden, die inzonderheid bij de oude Grieken en de Arabische geneesheeren in zwang waren, heeft men in den laatsten tijd weder de aandacht gevestigd. Dr. von Gietl te München beval in lichtere en ook in hevige aanvallen van cholera in wrijvingen van den onderbuik en van de rug, bijzonder in de lendenstreek, met olie aan. Ook was het nuttig, dat er een met olie gedrenkte lap op de nierstreek gelegd werd. Dr. Walz te Petersburg wendde spek-inwrijvingen bij 67 roodvonk-, 13 mazel- en andere huidlijders aan. Geen enkel ander geneesmiddel liet hij daarbij gebruiken, maar wel spek of varkensreuzel zóó lang inwrijven, als de huid wilde opnemen. Hij herhaalde dit naar behoefte 1—6 maal in de 24 uren. De schrijver doet verder opmerken, dat de olie-inwrijvingen in eenige streken van Rusland reeds sedert lang tegen huid-uitslag aangewend worden, maar dat het dierlijk vet, als meer overeenkomstig met het menschelijk lichaam, de voorkeur verdient. Ook tegen koortsachtige toestanden en typheuse koortsen wendde hij de vetinwrijvingen met het beste gevolg aan. Dr. Hoffmann zegt, dat olijf-olie, inwendig gebruikt, het zachtste laxeermiddel is, omdat het de verharde excrementen oplost, de binnenvlakte der darmen glad en lenig maakt en de inwendige spanning of kramp wegneemt. Maar ook hij waarschuwt tegen het misbruik, uit vrees dat het tot ongesteldheden der maag aanleiding kan geven. Volgens hem hadden zich de olie-inwrijvingen ook als een voorbehoedmiddel tegen cholera, gele koorts en andere epidemische, besmettelijke ziekten doen kennen. Inwrijvingen met varkensvet waren dienstig bij ontsteking, spanning, droogheid der huid, stijfheid der ledematen, borst-aandoeningen, enz. Het zou gemakkelijk vallen, de bewijzen voor de verschillende werkingen der vetten nog te vermeerderen, vooral wanneer ik daarbij gebruik wilde maken van de ouderwetsche geneesmethode, die in het verschillend vet van verschillende dieren ook verschillende werkingen meende gezien te hebben. Dit is echter zeker, dat wij in de zachte, vette olieën en het eenvoudige varkensvet, alsmede in de versche boter, huismiddelen bezitten, die in verschillende gevallen kunnen beproefd sn met het beste gevoler zullen aangewend worden. Wanneer men daarbij steeds voor zuiver, anbedorven vet zorgt, zal men ook niet over het „bezwaren der maag” te klagen hebben.
---

BUITENLANDSCHE POLITIEK.
De Spaansche Cortes ontvangen bij voortduring petitiën ten gunste van Espartero en van den hertog van Montpen-
sier. Omtrent den laatste is dit niet bevreemdend, omdat hij niets gedaan heeft wat kan doen vermoeden, dat hij bij eventuëele benoeming weigeren zou den troon van Spanje te beklimmen. Met Espartero echter is dit niet’t geval. Bij herhaling is hij door zijne vrienden uitgenoodigd, bij herhaling heeft hij verzocht, zijne dagen in vrede te mogen eindigen te Logrono, en ’t schijnt dat hij zonder eenige arri'ere-pensée geheel te goeder trouw dien wensch heeft te kennen gegeven. Men mag dus aannemen, dat er geenerlei ijdelheid bij Espartero in ’t spel is, en dat hij geenszins wenscht gedwongen te worden. Zijn argument tegen de candidatuur, waarbij hij zijn ouderdom en kinderloosheid op den voorgrond plaatst, om daaruit afteleiden, dat door zijne benoeming ’t vraagstuk, of Spanje eene monarchie zal blijven, niet beslist is, blijkt volkomen juist. Had Espartero zich dus niet ernstig voorgenomen, de candidatuur te weigeren, hij zou die niet zoo ernstig hebben bestreden. In verband met de candidatuur van Espartero schrijft men nu weder aan generaal Prim het plan eener nieuwe combinatie toe, die daarin zou bestaan, dat, bij de onmogelijkheid om Espartero overtehalen, welke onmogelijkheid na zijne benoeming blijken zou, Prim aan den jongen koning don Luis zou voorslaan, afstand te doen van de Portugeesche kroon, om die van Spanje aantenemen. Men zou dan ’t plan der Iberische unie laten varen, en althans voorloopig een federatieven bond tusschen Spanje en Portugal voorstellen, waarbij de zoon van don Luis, een knaapje van zeven jaar, onder een regent, de kroon van Portugal zou aannemen. Het Memorial Diplomatique, dat deze mededeelingen doet, voegt er bij, dat de voormalige ministers van Portugal, vooral de hertog van Loulé, dit plan ondersteund hebben, maar dat het pronunciamiento van den hertog van Saldanha de uitvoering verdaagd heeft. Saldanha zou wel niet afkeerig zijn van deze combinatie, maar hij zou ’t ministerie Loulé hebben omver geworpen, omdat hij gaarne voor zichzelven de eer, de combinatie te hebben helpen tot stand brengen, wilde bedingen. Tot nu toe echter blijkt het niet, dat ’t Portugeesche volk hiermee is gediend. Zooals men weet, heeft de stad Parijs machtiging ontvangen 500 millioen te leenen, ten einde ’t door haar aan ’t Credit-Eoncier verschuldigde te rembourseeren en haar achterstand te delgen. Van die 500 millioen komen 215 millioen aan de genoemde crediet-instelling, zoodat het tekort der gemeente 285 millioen bedraagt. Op dezen grond wil ’t Wetgevend Lichaam slechts 285 millioen leenen, en het Credit-Eoncier zou schuldenaar van de stad blijven, maar onder de voorwaarden, welke gebruikelijk zijn bij leeningen, uit publieke inschrijving ontsproten. Met deze leening heeft men slechts voorzien in bestaande tekorten, maar nog geen middelen om de openbare werken voorttezetten. Daarom zou men, naar de geruchten willen, besloten hebben de fondsen, voortspruitende uit de in 1875 aflosbare leening, te bezigen voor subsidiën aan particuliere ondernemers, die daarop voorschot zouden willen doen. Wanneer die plannen verwezenlijkt worden, zal met de verdere verfraaiing van Parijs ongestoord worden voortgegaan, en zullen de boulevard St. Cermain, de avenue Napoleon en de me Beaumur spoedig worden aangelegd. Als een staaltje van den verwarden toestand, welke nog in sommige deelen der administratie van Groot-Brittanje Ireerscht, kan dienen, dat een ambtenaar, die volguis t oordeel eener commissie van onderzoek tijdens zijn diensttijd 7904 pond sterling verduisterd had, den minister Gladstone en zijne collega’s heeft aangeklaagd wegens laster. De minister beeft de vrijheid genomen, dien ambtenaar, sekeren Edmunds, te doen gijzelen. Doch volgens de jongste wetsbepalingen op ’t stuk van gijzeling mag niemand wegens schuld worden gevangen gehouden, en nu vraagt men in Engeland, of de gevangenneming van Ednupds wel wettig is. De Engelsche dagbladen en rechtsgeleerden zijn vol
ijver, om die rechtsquaestie uittemaken, maar de 7904 pond sterling zijn verloren.
---

FRANKRIJK.
BUITENLAND.
Volgens den Courrier de Lyon is eene omwenteling in aantocht in ’t kleermakersvak. Het blad spreekt van pantalons uit één stuk zonder naden, en van vesten, die men zal kunnen uittrekken, zonder den jas afteleggen. Een geheele regel vraagteekens is nauwelijks voldoende, om ons verlangen voortestellen naar ’t zien van zulk een pantalon; een regel uitroepteekens is niet genoeg om onze bewondering uittedrukken over zulk een vest. Daar wij toch aan de vraagteekens zijn, nemen wij meteen een paar der vragen over, door een Fransch journalist zijnen lezers voorgelegd: „Waarom zendt men elkander den lsten Januari stukjes carton, dienende als gelukwensching aan zijne vrienden en kennissen? Is dat eene manier, om hun te zeggen: „Ziet gij, mijnheer! Ik maak u geene visite, daar ik er niet van houd mij voor u te derangeeren”.... Waarom is eene schilderij, die, aan Raphael toegeschreven, voor ƒ 20,000 kan worden verkocht, misschien geen ƒ 200 waard, zoodra er twijfel bestaat omtrent de echtheid? Men koopt dus geene schilderij, omdat zij schoon is?... Waarom hoort men telkens: „Ik houd niet van liegen, van overdrijving?” Zullen zij, die aan deze gebreken lijden, dit wel ooit bekennen, en zoo zij het niet doen, wat beteekent dan de verzekering, dat men niet tot hen behoort?” Te Parijs dreigen de waschvrouwen haar werk te staken. Dit is bij de heerschende warmte zeer onrustbarend. De zwem- en bad-inrichtingen zullen overbevolkt worden, daar ieder zoo zuinig mogelijk op zijn schoon joed zal willen zijn. Een geheim speelhuis is op nieuw door de politie te Parijs ontdekt in de straat St.-André-des-Arts. De spe■ers werden op klaarlichten dag overvallen door de podtie-agenten, die, daar alle deuren zorgvuldig gesloten werden gevonden, als huisschilders verkleed, met behulp iran ladders, tegen den voorgevel geplaatst, de vensters wisten te bereiken en zich door deze toegang te verschaffen.
---

TURKIJE.
Uit Pera komen voortdurend berichten over den grooten brand, die het vroeger meegedeelde bevestigen. Onder de vermisten behooren o. a. 200 spuitgasten met 46 spuiten, die in plaats van den brand te blusschen mee verbrand zijn, en wel door de onweerstaanbare begeerte der
Turken, om uit de reeds brandende huizen te stelen. De Turksche regeering is door den brand zeer verdraagzaam geworden; zij heeft de wetsbepaling, waarbij het den christenen verboden wordt in Turksche wijken te wonen, opgeheven. Tegenover de zwaar-gestrafte diefachtigheid van de spuitgasten worden met groote verbazing voorbeelden aangehaald van enkele personen, die gevonden goederen aan de eigenaars hebben teruggegeven. Een Turksch commité van ondersteuning is opgericht, onder voorzitterschap van den minister van finantiën, en heeft reeds 22000 pd. st. in kas. Me# hoopt, dat dit geld zal worden uitbetaald en niet evenals in 1865 met de toen ingekomen 9 millioen zal gestolen worden. Het aantal dooden wordt van 1200 tot 1700 opgegeven.
---

ENGELAND.
De rechtbank te Londen houdt zich thans bezig met de zaak der Baby-Farming. Een vrouw meldde onlangs in de dagbladen, dat zij kleine kinderen aannam, waarover de moeders zich verder niet meer behoefden te bekommeren. Onwettige kinderen werden in menigte bij haar gebracht. Zij ontving daarvoor een handgeld en eenige weken daarna liet zij deze schepseltjes van honger en verwaarlozing sterven, of wel zij maakte ze langzaam door middel van opium van kant.
---

SPANJE.
Het Spaansche bewind gaat voort, de overblijfsels der struikrooverij in het zuiden des lands te vervolgen. Dat de struikrooverij met kracht en beleid en zonder oogluiking door de Spaansche overheden wordt tegengegaan, en dat Spanje zich in dit opzicht voorbeeldig van Griekenland onderscheidt, wordt door buitenlandsche dagbladen, als de Times, volmondig erkend.
---

PORTUGAL
De maarschalk Saldanha maakt van het dictatorsgezag, hetwelk hij in handen heeft genomen, gebruik om Portugal’s staatsinstellingen in liberalen geest te hervormen, en min of meer gelijk te maken aan die, welke Spanje door de September-revolutie verkregen heeft. Volgens de jongste berichten uit Lissabon zijn er kon. besluiten uitgevaardigd, waarbij het recht van petitie, dat van vergadering en van vereeniging, en de vrijheid van onderwijs aan de volksvrijheden in Portugal worden toegevoegd. Bij een ander besluit des konings is de doodstraf in 's lands overzeesche bezittingen afgeschaft.
---

