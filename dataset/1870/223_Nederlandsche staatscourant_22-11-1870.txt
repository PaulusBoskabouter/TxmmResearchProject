NEDERLANDEN. 's GRAVENHAGE, den 21sten November 1870.
Bij Koninklijk besluit van 20 November 1870, n°. 11, is F. K. H. Esser benoemd tot burgemeester van Ottersum. Bij Koninkl : jk besluit van 19 November 1870, n°. 16, is aan de na te melden officieren bij de rustende schutterijen , op hun verzoek, eervol ontslag verleend, als: in de provincie Gelderland, 2de bataillon, 1ste compagnie, aan W. Kraaijenbrink, als lsten luitenant; in de provincie Utrecht, 3de bataillon, 4de compagnie , aan D. C. M. Ledeboer, als 2den luitenant. En zijn voorts bij de 1ste compagnie van het 2de bataillon rustende schutterij in de provincie Gelderland benoemd : tot lsten luitenant J. W. van Gerrevink, thans 2de luitenant; tot 2den luitenant D. C. M. Ledeboer, tot dusverre 2de luitenant bij de rustende schutterij in de provincie Utrecht. Bij Koninklijk besluit van 18 November 1870, n°. 24, is met ingang van 1 Januarij 1871 aan den heer mr. J. H. Verboom baron van Reede van Oudtshoorn eervol ontslag verleend uit zijne betrekking van referendaris bij het Departement van Binnenlandsche Zaken, ten gevolge van de opheffing der afdeeling aan wier hoofd hij was geplaatst, en zulks onder dankbetuiging voor de door hem in die betrekking bewezen diensten en behoudens zijne aanspraken op pensioen of wachtgeld. Bij Zijner Majesteits besluit van den 18den November 1870, n c . 29, is benoemd tot subsituut-griffier bij de arrondissement-regtbank te Brielle , mr. F. J. J. L. de Veer, advocaat te 'sGravenhage. Bij Koninklijk besluit van den 17den November jl., n°. 15, is de heer W. Mallinckrodt, laatstelijk predikant in dienst bij de Hervormde gemeente te Westmaas, benoemd tot predikant bij de Protestantsche gemeente in Nederlandsch Indie. Bij Koninklijk besluit van den 17den November jl.. n°. 16, is de heer J. M. van Enst, godsdienstonderwijzer te Sliedrecht, benoemd tot hulpprediker voor de dienst der Nederlandsche bezittingen ter Kuste van Guinea. Bij Koninklijk besluit van den 17den November jl., n°. 20, is aan den bij dat van den 19den September 1865 , n°. 85, uit 'slandi dienst ontslagen kapitein commandant der vaste bezetting ter Kuste van Guinea , J. W. Scheffelaar, alsnog een eervol ontslag als zoodanig verleend, met toekenning van pensioen. MINISTERIE VAN BINNENLANDSCI1E ZAKEN. De Minister van Finantien brengt ter kennis van belanghebbenden: 1. Ter opleiding voor telegrafist bij de dienst van den Rijkstelegraaf worden, na vergelijkend onderzoek, twintig leerlingen toegelaten tot het te dien einde aan hen te Amsterdam te verstrekken onderrigt. 2. Deze leerlingen genieten eene bezoldiging van één gulden daags en kunnen, na voldoende blijken van geschiktheid gegeven te hebben, dingen naar de betrekking van telegrafist der derde klasse, waaraan eene jaarwedde van acht honderd gulden verbonden is. 3. Zij die aan het sub 1 bedoelde onderzoek verlangen onderworpen te worden, moeten zich, vóór of op den 20sten December aanstaande, bij het Departement van Finantien daartoe aanmelden door een op zegel geschreven verzoek, met naauwkeurige opgaaf van naam, voornamenen woonplaats. Daarbij moeten worden overgelegd bewijsstukken, ten blijke dat de candidaat is: a. Nederlander, geboren in een der jaren 1846 tot 1853 ingesloten; b. onberispelijk van gedrag, volgens verklaring, na 1 October 1870 afgegeven door het bestuur der gemeente waar de vaste woonplaats van den candidaat gevestigd is. 4. Het vergelijkend onderzoek, bedoeld sub 1 hierboven, waartoe belanghebbenden nader worden opgeroepen, heeft plaats te 's Gravenhage, aanvangende op den negenden Januarij 1871. 5. De candidaten behooren te zijn van een gezond ligchaamsgestel en zonder gebreken, en bepaaldelijk in het bezit van goede gezigtsen gehoororganen. In hoever die vereischten aanwezig zijn, wordt onderzocht door een geneeskundige, daartoe van Rijkswege aan te wijzen. 6. Het vergelijkend onderzoek strekt zich uit over de volgende bekwaamheden : a. het vlug schrijven van net en duidelijk schrift; b. de Nederlandsche taal; het leveren van een opstel van deugdelijken inhoud, goeden stijl, vrij van taalfouten, over een nader op te geven onderwerp; c. de Fransche, Hoogduitsche en Engelsche talen; de candidaten
behooren hunne gedachten daarin zonder moeite te kunnen uitdrukkenen in ieder dier talen prozastukken uit het Nederlandsch te kunnen overbrengen , zonder taalfouten; ook moeten zij verklaring weten te geven van de voornaamste taalregels; d. de beginselen der cijferkunst, met inbegrip van de leer der evenredigheden , die der gewone en tiendeelige breuken en de kennis van het tientallig stelsel van maten en gewigten; e. de beginselen der stelkunst tot en met de vergelijkingen van den eersten graad met een en meer onbekenden, en de vierkantsvergelijkingen met één onbekende; f. de beginselen der meetkunst tot en met de voornaamste eigenschappen en de inhoudsberekening der vlakken; g. de eerste gronden van het lijnteekenen; h. de aardrijkskunde, wat betreft kennis van de ligging der Staten en der voornaamste steden. In de vakken, onder d, e en f vermeld, behooren de candidaten de verkregen kennis dienstbaar te kunnen maken aan het vaardig en juist oplossen van weinig ingewikkelde vraagstukken. 7. Adressen om tot het vergelijkend onderzoek te worden toegelaten , blijven buiten beschikking indien zij ongezegeld zijn of verzoeken behelzen tot ontheffing van eenige der voorstaande bepalingen. 8. Personen, die tot dusver reeds tweemaal vergelijkend zijn onderzocht , zonder dat de keus op hen is gevallen, worden niet meer tot het vergelijkend onderzoek toegelaten. 's Gravenhage, den 19den October 1870. van Bosse.
---

BUITENLANDSCHE BERIGTEN. RUSLAND.
De volgende toelichtende nota voor het Britsche gouvernement vergezelde het afschrift der Russische circulaire aan de mogendheden die het Parysche vredesverdrag van 1856 onderteekend hebben; zij is dooiden vorst Gortschakofï onder dagteekening van 20 October jl. aan den Russischen ambassadeur te Londen gerigt, en door dezen den 9den November medegedeeld aan den Britschen minister van buitenlandsche zaken, die den volgenden dag het bekende antwoord op Ruslands mededeelingen (zie dit in ons vorige nommer) gegeven heeft. » Mijnheer de baron, terwijl gij u bij den heer hoofdsecretaris van staat van Hare Britsche Majesteit kwijt van de mededeeling die de bevelen van Zijne Majesteit den Keizer aan Uwe Excellentie voorschrijven, zult gij u wel willen beijveren om hare beduidenis en strekking goed te doen uitkomen. n Toen er in het begin van het jaar 1866 sprake van onderlinge conferentien was ter verhoeding van den in Duitschland naderenden oorlog door het beleggen van een congres, zijt gij, bij de discussie met den heer graaf Russell over de grondslagen daarvan, in de gelegenheid geweest om hem te wijzen op de vergoedingen en da waarborgen voor veiligheid, welke voor Rusland noodig zouden worden door zekere gebeurlijkheden, de strekking hebbende om den in de Levant bestaanden staat van zaken te wijzigen. » Lord Russell heeft het met volkomen billijkheid erkend. Hij heeft het niet betwist, dat elke afwijking van den tekst en den geest van het verdrag van 1856 tot eene herziening van dat staatsstuk moest leiden. i) Hoewel die gebeurlijkheden zich niet hebben verwezenlijkt, zal lord Granville niet betwisten, dat thans dat verdrag gewigtige wijzigingen in een van zijne hoofdbestanddeelen heeft ondergaan. » Wat in die wijzigingen treffend is voor Rusland, is niet de houding van gemaakte vijandschap [la tenance d'hostilité factice, staat er in den oorspronkelijken tekst] jegens hetzelve, waarvan zij het merk dragen; het zijn even min de gevolgen die voor een groot land kunnen voortkomen uit de oprigting naast zijne grenslinie van eenen zoo goed als onafhankelijken Staat van kleinen omvang; het is vooral de gemakkelijkheid waarmede eene plegtige schikking, bekleed met eene Europesche waarborging, naauwlijks tien jaren na het sluiten daarvan, in haren letter en in haren geest heeft kunnen worden geschonden , onder de oogen zelve van de mogendheden die hare hoeders moesten zijn. » Welke waarde kan er, met het oog op zoodanig antecedent, door Rusland worden gehecht aan de werking dier schikking, en aan het onderpand voor zijne veiligheid, hetwelk het had gemeend in hot beginsel van de onzijdig-verklaring der Zwarte Zee te vinden? Het evenwigt in de Levant door het verdrag van 1856 gegrondvest is dus verbroken ten nadeele van Rusland. Het door onzen doorluchtigen Gebieder genomen besluit heeft geen ander doel dan hetzelve te herstellen. » Het gouvernement van Hare Britsche Majesteit zou nooit te bewegen zijn om de veiligheid zijner kusten afhankelijk te laten van eene schikking die niet meer wordt geëerbiedigd. Het heeft teveel billijkheid om ons niet dezelfde pligten en dezelfde regten toe te kennen. » Maar wat wij vooral wenschen goed te doen uitkomen is dat dit
besluit geenerlei verandering medebrengt in de staatkunde die Zijne Majesteit de Keizer in de Levant volgt. » Gij zijt reeds verscheiden malen in de gelegenheid geweest om met het Londensche kabinet verklaringen te wisselen omtrent de algemeene inzigten welke de twee gouvernementen op die gewigtige vraag toepassen. Gij hebt kunnen getuigen van eene overeenstemming in beginselen en belangen, waarvan wij met levendig genoegen aanteekening hebben gehouden. ■i Wij hebben daaruit afgeleid dat het thans noch Engeland noch Rusland is waarvan de gevaren kunnen komen die het Turksche rijk zouden kunnen bedreigen; dat de twee kabinetten even zeer wenschen deszelfs bestaan zoo lang mogelijk gaande te houden door het bedaren en bijleggen der geschillen tusschen de Porte en de christen-onderdanen des Sultans, en dat in geval het er niettegenstaande die pogingen tot eene beslissende krisis kwam, alle beide even zeer voornemens zijn de beslechting daarvan bovenal in eene algemeene schikking der groote mogendheden van Europa te zoeken. n Die inzigten hebben niet opgehouden onze inzigten te zijn. Wij gelooven dat hunne volkomene overeenstemming het mogelijk maakt dat het gouvernement van Hare Britsche Majesteit en wij ons in waarheid verstaan; hierop stellen wij zeer hoogen prijs, als liggende daarin de beste waarborg voor de behoeding van Europa's vrede en evenwigt tegen de gevaren die uit de verwikkelingen in de Levant kunnen voortkomen. » Op bevel van Zijne Majesteit den Keizer wordt Uwe Excellentie geroagtigd om de verzekering daarvan aan lord Granville te herhalen. Wij zullen ons van harte verblijden indien de rondborstigheid dezer opholderingen daartoe kan bijdragen , door alle mogelijkheid van misverstand tusschen hot gouvernement van Hare Britsche Majesteit en ons af te snijden." — De correspondent der Indépendance Beige te St. Petersburg meent dat het Russische gouvernement eerstdaags uitvoering aan zijne bekende verklaring zal geven door eene sterke vloot in de Zwarte Zee te zenden. Verder Schrijft hij in eenen brief van den 15den dezer: »Hier heerseht algemeene blijdschap; een stap van zulken aard als er nu door Rusland is gedaan, werd sedert lang door de publieke opinie dringend gewenscht; de vorst GortschakofF, die door zijne omzigtige houding in het Fransch-Duitsche geschil iets van zijne populariteit verloren had, is nu weder de held van de nationale en liberale partij geworden." Daarentegen wordt uit Berlyn , onder dagteekening van 18 November , het volgende aan de Indépendance Beige geschreven : » Hier worden geene bedenkelijke gevolgen van Ruslands verklaring betrekkelijk het Parysche vredesverdrag verwacht, althans niet voor het tegenwoordige. Rusland zal zich denkelijk tot zijne verklaring bepalen, zonder uitvoering daaraan te geven, dat is zonder feitelijk inbreuk op de opgezegde verdragsbepalingen te maken ; en in dat geval zullen de andere mogendheden denkelijk niet verder gaan dan diplomatieke protesten togen de verklaring uit te brengen. Zoo lang Rusland zich houdt aan de belofte om de integriteit van het Turksche grondgebied overeenkomstig het Parysche vredesverdrag ook na zijne verklaring .betrekkelijk de onzijdigheid der Zwarte Zee te eerbiedigen, en alzoo de Donau en de monden dier rivier vrij laat, zoo lang mag Duitschand zeggen dat zijne belangen niet in het spel zijn." 0 0 S T E i\ R IJ K. In haar nommer van den 18den dezer zegt de half-officiele Weener Abendpost: » Wij hebben gisteren (zie het vorig nommer der Staatscourant) er van gesproken dat er geruchten aangaande vermeende militaire toerustingen van Oostenrijk verspreid werden, en hebben aan de organen dor drukpers met opzigt tot zulke geruchten de grootste omzigtigheid aanbevolen. » Het scheen ons onmogelijk toe dat deze waarschuwing voor geruchten aangaande vermeende oorlogstoerustingen anders kon worden opgenomen dan als ontkenning van het wezenlijk bestaan van dergelijke toerustingen. Daar zich echter desniettegenstaande twijfel te dezen opzigte geopenbaard heeft, zoo willen wij niet nalaten stellig te verklaren dat al wat verspreid wordt ten aanzien van militaire voorbereidselen blootelijk op geruchten en in geenen deele op waarheid berust." — Volgens een door de Augsburger Allgemeine Zeitung medegedeeld berigt uit Weenen van den 17den dezer, zou het officieel antwoord van Oostenrijk op de jongste Russische circulaire den volgenden dag naar St. Petersburg verzonden worden, en zou daarin aan den eenen kant de weg voor eene vreedzame vereffening open gehouden maar tevens aan den anderen kant zeer duidelijk te verstaan gegeven zijn, «dat Oostenrijk, hoe groot ook zijne behoefte aan vrede moge wezen, zich daardoor niet zal laten weerhouden van met al zijne krachten mede te werken tot bescherming van een regt, waarvan de schending niet kan worden toegelaten zonder dat het gevoel van veiligheid in Europa geheel en al worde weggenomen." — Een Zuid-Duitsch blad, hetwelk met de Oostenrijksche bewindslieden in betrekking staat, bevat een artikel over het Oostersche incident, waarin het volgende gezegd wordt: i) Rusland heeft waarschijnlijk op twee dingen gerekend: vooreerst op de algemeene gesteldheid van Europa; ten anderen op de betrekkelijke billijkheid van datgene wat het verlangt. » Wat voor het begin van den Pruissisch-Franschen oorlog eenen schier algemeenen Europeschen tegenstand ontmoet zou hebben, geschiedt thans onder veel gunstiger omstandigheden. Frankrijk, de sterkste tegenstander van Rusland in het Oosten , moet thans buiten elkë politieke combinatie blijven, en eenigzins is hetzelfde, althans voor het tegenwoordige, het geval met Pruissen. Er blijven dus over : Engeland, Italis en Oostenrijk; derhalve die groep, die ten aanzien der laatste gebeurtenissen wel is waar eene zelfstandige en in de hoofdzaak overeenstemmende houding aangenomen heeft, maar bij welke de zelfstandigheid en de overeenstemming uitsluitend uit de behoefte aan en zucht na°ar vrede afgeleid moet worden. Dat deze mogendheden, wier overeenstemming hoofdzakelijk op inactiviteit berustte, niet ligt uit eigen beweging tot eene active houding zouden overgaan , was een denkbeeld , hetwelk als van zelf bij de Russische staatsmannen moest opkomen. »Wat inzonderheid Oostenrijk betreft, is het tweede punt, de betrekkelijke billijkheid der vorderingen van den vorst Gortschakoff, van beslissend gewigt. De Oostersche politiek van den graaf Beust van het jaar 1867 levert menigvuldige bewijzen op, dat hij de zaak
juist van deze zijde scherp in het oog govat had, en destijds reeds wenschte eventuele verwikkelingen te verhoeden door het wegruimen van de oorzaken, waaruit zij noodzakelijk moesten voortspruiten. In dien zin is de nieuwjaars-depêche van 1867 aan den vorst Metternich, waarin de graaf von Beust het voorstel tot gemeenschappelijk handelen der mogendheden in de Oostersche aangelegenheid opperde, nog altijd een belangrijk staatsstuk. Geen der gronden , waarmede Rusland zijne handelwijze thans zoekt te regtvaardigen , is daarin voorbij gezien ; en het is te betreuren dat niet destijds met algemeene overeenstemming geschied is, wat thans eenzijdig en eigenmagtig schijnt volvoerd te zullen worden. De bedoelde depêche herinnert niet alleen de veelvuldige inbreuken welke herhaaldelijk op het Parysche tractaat gemaakt zijn, maar zij neemt juist de thans door Rusland te berde gebragte grief over de belemmering zijner vrije beweging tot aanleiding van hare voorstellen aan Frankrijk en de overige medeonderteekenaars: »» On espérait, par les entraves impose'es aux mouvements de la Russie, garantir F Europe des complications dont la menaqait la question de 1'Oriënt. Tout en rendant justice aux motifs qui, a cette époque, ont dicté les déterminations de VEurope, on ne saurait se dissimuler que eest aller contre la nature des choses, que d'interdire a un état d'une étendue et d'une population aussi immenses sa liberté cCallures dans le cercle de son action légitime. TJne pareille interdiction était peu propre a détourner, a la longue, les complications que ton avait a coeur d'éviter."" En in eene circulaire-depêche van 3 Februarij komt de Oostenrijksche rijkskanselier nogmaal daarop terug: » » Quelle que soit la valeur matérielle qus Von doive attacher a ces restrictions, en les considérant comme des gages donnés a la durée de l'Empire Ottoman, il est incontestable que, par le fait seul de ïexistence de transactions européennes enchainant a ce point la liberté de mouvement d'un grand Etat, eet Etat se trouve sous le coup d'une stipulation blessante; il est donc naturel quil aspire a se dégager de ces entraves, et leur suppression doit, des-lors, constituer pour lui une concession importante en retour de laquelle on aurait droit de s'attendre a le voir entrer franchement et loyalement dans le concert europeen » Oostenrijk is dus niet meer in zijn geheel en naar het schijnt ook eenigzins gebonden. Voorzeker zal het niet geneigd zijn om in gronden , die den vorm betreffen, aanleiding te zoeken tot eenen oorlog , waaraan de materiele grondslag zou ontbreken. Maar het kan ook niet van Oostenrijk gevergd worden dat het zich op den voorgrond stelle om zich andermaal te verklaren aangaande datgene wat Rusland in den grond der zaak verlangt .... Voor het oogenblik komt het er op aan, dat de tractaat-mogendheden in overeenstemming handelen ten aanzien van Ruslands handelwijze voor zoo veel den vorm betreft. Die overeenstemming kan niet bevorderd worden, wanneer zich verschil van gevoelen openbaart omtrent de inwendige waarde van Ruslands verlangen. Het eerste is een middel om den vrede te behouden; waarschijnlijk zal het leiden tot conferentien on onderhandelingen, welke het gezag van Europa's hoogste beslissing ten minste niet kunnen verkorten. Eene voorbarige oordeelvelling over de vorderingen zelve verhoogt de kansen van den oorlog of althans van eene vernedering voor het gezag van Europa. Hoe kalmer, gematigder en bezadigder de geheele aangelegenheid behandeld wordt, des te gemakkelijker zal het zijn Rusland langs den diplomatischen weg te binden, en Ruslands verlangen te beperken tot datgene wat het thans uitdrukkelijk als zijn eenig oogmerk heeft opgegeven." ENGELAND. Eergisteren, Zaturdag, werd onder het publiek te Londen verzekerd dat er aan het ministerie van oorlog en aan dat van marine aanstalten voor militaire toerustingen werden gemaakt, en dat in verband daarmede door het kabinet het besluit was genomen om de opening der parlementszitting te vervroegen. Doch er is dien dag geene bevestiging voor die berigten ontvangen. Naar het oordeel van de Morning Post, den Standard en andere Londensche dagbladen zou het Engelsche gouvernement behooren te eischen dat Rusland zijne verklaring van 19 October, dat is de eigenmagtige opzegging van zekere bepalingen van het Parysche vredesverdrag, intrekke. De Times acht het genoeg, dat Rusland geene uitvoering aan die verklaring geve en niets doe wat tegen de bedoelde bepalingen strijden zou; hiermede zou Engeland naar de meening van dat blad genoegen kunnen nemen. De Times verzekert dat zelfs de handelaren en kooplieden te Londen eenparig van oordeel zijn dat noch Engeland noch eenige andere beschaafde Staat in Ruslands handelwijze mag berusten, zelfs niet voor een oogenblik. Twee mannen wier gevoelen in Engeland gezag heeft, de wijsgeer Stuart Mill en de geschiedschrijver Froude, doen eene poging om den door Ruslands stap in Engeland opgewekten hartstogt te bedaren en het land van oorlog terug te houden. Zij schrijven in de Times, dat Rusland aan zijne verklaring eenen voor Engeland beleedigenden vorm heeft gegeven, maar nog niets meer heeft gedaan, en dat het eene groote natie niet past enkel wegens eenen onbeleofden vorm den oorlog te verklaren. De eerste voegt daarbij dat Engelands eer noch het beschermen van Turkye noch het vernederen van Rusland eischt; dat Engeland gansch onvoorbereid is voor oorlog, en dat het Parysche vredesverdrag werkelijk herziening behoeft. De heer Froude geeft te kennen dat Engeland zich eer aan de zijde van Rusland dan van Turkye zou dienen te scharen, en dat het zich door eenen oorlog tegen Rusland ook in eenen oorlog met de Vereenigde Staten zou wikkelen. Eergisteren was het te Londen, althans onder het publiek, nog niet bekend of en met welke uitkomst de heer Odo Russell de hem door lord Granville opgedragen zending in het Pruissische hoofdkwartier te Versailles volbragt had. De Londensche correspondent Her Indépendance Beige schrijft dienaangaande onder dagteekening van den 19deu: i) De door Ruslands verklaring opgerezen moeijelijkheid wordt voor Engeland nog vergroot door het mogelijke bestaan van afspraken of verbindtenissen tusschen Rusland en Pruissen ; onze regering en onze dagbladen verlangen alzoo onverwijld zekerheid omtrent de inzigten van den hoer von Bismarck. Daarom heeft de heer Russell in last, te Versailles een onverwijld, ondubbelzinnig en bepaald antwoord van den beer von Bismarck te vragen en binnen een etmaal met het antwoord terug te komen." — Londensche dagbladen van verleden Zaturdag behelzen het vol-
gende berigt, hun door den kapitein Sherard Osborn namens de Telegraph Construction and Maintenance Company medegedeeld: i- Een over Ceilon ontvangen telegram meldt ons, dat de Hibernia met den Australischen onderzeeschen telegraaph-kabel in het begin dezer maand Batavia heeft bereikt; en de bevelhebber van dat schip , de kapitein Halpin , berigt ons dat het in zee nederlaten van den kabel van Batavia naar Singapore den 7den dezer zou worden aangevangen. n Het is dus hoogst waarschijnlijk, dat de Nederlandsch -Indische bezittingen thans in telegraphische communicatie met Singapore zijn. » Te Singapore gekomen zijnde zal de kapitein Halpin beginnen den kabel ter verlenging der Britsch-Indische telegraaph-communicatie in zee te leggen naar Penang en verder naar Madras. i) Omstreeks den Kersdag dezes jaars is zijne aankomst te Madras te verwachten ; en wij zullen alsdan de regtstreeksche onderzeesche telegraaph-communicatie van Falmouth over Gibraltar, Malta en de Roode Zee tot in den Oosterschen Archipel voltooid hebben en in zeven dagen tijds berigten uit China kunnen ontvangen." DUIT SCIILAND. De verkiezingen voor den Pruissischen landdag zijn thans afgeloopen. Volgons de Norddeutsche Allgemeine Zeitung is het resultaat, dat van de 432 afgevaardigden behooren: 165 tot de behoudende partij , waarvan 36 die op den naam van vrij -conservativen aanspraak maken; 20 tot de oud-liberalen; 104 tot de nationaal-liberalen; 13 tot het linker centrum; 41 tot de partij van vooruitgang; 19 tot de Poolsche fractie, terwijl 65 niet tot eene bepaalde partij behooren , waaronder 43 katholieken en 6 particularisten. De conservative partij heeft volgens deze schatting, even als het regter centrum en de nationaalliberale partij, eenige stemmen gewonnen ; de partij van vooruitgang en het linker centrum hebben daarentegen eenige stemmen verloren. ii Over het algemeen, zegt genoemd ministerieel blad, moet erkend worden dat bij de verkiezingen ditmaal acht is geslagen op de bijzondere gesteldheid des lands en dat zich daarbij nergens een eenigzins levendige partijstrijd geopenbaard heeft. De kiezers hebben door deze lofwaardige gematigdheid getoond dat zij, den ernst der omstandigheden met juistheid waarderende, de eensgezindheid hobben weten te bewaren zonder aan hunne beginselen ontrouw te worden. De regering had hun daaromtrent een goed voorbeeld gegeven door zich volstrekt te onthouden van het oefenen van invloed op de verkiezingen." — De Berlynsche correspondent der Indépendance Beige meldt in «en telegram van gisteren : » Het in Europa verspreide berigt dat Pruissen en Rusland de handen zouden ineen slaan in geval het tot eenen algemeenen oorlog kwam , wordt hier beschouwd als eene kunstgreep , van Engelands of Frankrijks zijde komende en ten doel hebbende het publiek aan het bestaan van een bondgenootschap tusschen Pruissen on Rusland te doen gelooven en het achterdochtig jegens Pruissen temaken. ii In onze goed onderrigte kringen heerscht de meening dat er in den tegenwoordigen staat van het Oostersche vraagstuk geen gevaar van eenen algemeenen oorlog ligt, en dat het alzoo eene ijdele vraag is wat Pruissens gedrag in zoodanigen oorlog zou zijn." FRANKRIJK. Het in Parys gevestigde bewind zeide den 12den dezer in zijn dagblad , dat het sedert 26 October geen antwoord had ontvangen op de depêches die het regelmatig naar de bewindslieden te Tours had afgezonden. Het voegde daarbij dat dit eene smartelijke en tevens gevaarlijke omstandigheid was. — De Moniteur Universel te Tours zegt in zijn niet-officieel gedeelte onder dagteekening van 17 November; » De Rnssische circulaire betrekkelijk het Parysche vredesverdrag schijnt slechts aan eenige der mogendheden , welke dat verdrag onderteekend hebben , medegedeeld te °zijn. Immers het Bewind van nationale verdediging heeft nog geenèrlei mededeeling ontvangen. Ons gouvernement, buitendien werkzaam voor een veel gewigtiger belang, namelijk 's lands verdediging , heeft derhalve tot nog toe niet te overwegen gehad hoe het in die zaak zou dienen te handelen; er is niets anders te doen dan het besluit af te wachten van die mogendheden, tot welke Rusland zich heeft gewend." Volgens berigten uit Orleans van den 14den werden er bij die stad door de Franschen twee legerkampen met sterke verschansingen en zwaar geschut aangelegd, het eene bij het spoorwegstation, en het andere tegenover de linie der posten welke toen door den vijand bezet gehouden werden; omstreeks 10,000 man werden tot het aanleggen dier werken gebezigd. B E L G I E. In de afdeelingen der Belgische Kamer van Vertegenwoordigers vindt de door het ministerie voorgedragen wijziging der kieswet over het algemeen bijval. Het voorstel van conservative leden om daaraan eene bemaling toe te voegen die de stembus naderbij de kiezers zou brengen (er zou namelijk iü de hoofdstad van ieder kanton gelegenheid tot stemuitbrenging worden gegeven) is in de afdeelingen door do ministers bestreden. Een voorstel van liberale leden , om de capaciteit als grond van stemgeregtigdheid aan den census toe te voegen, zal een onderwerp van nadere overweging voor de Kamer uitmaken. De heer Dumortier , de heer Schollaert en een klein aantal andere conservative leden der Kamers schijnen tegen die voordragt der regering te zijn, en wel omdat zij groote uitbreiding van het stemregt thans niet wenschelijk achten, maar ze zoo lang mogelijk meenen te moeten tegenhouden. Daarentegen vindt de voordragt aan de zijde der progressisten en vooral aan de zijde der domokratische partij bijval en ondersteuning, omdat Aj een stap voorwaarts is op den weg die huns inziens onvermijdelijk moet leiden tot de invoering van het algemeene stemregt, hetwelk intusschen door vele oud-liberalen of gematigde liberalen nog steeds, en vooral sedert de in Frankrijk opgedane ondervinding, als eene bron van louter regeringloosheid en dwingelandij wordt verfoeid. Het baart bevreemding dat het conservative ministerie zich stellig en eenparig verklaart tegen den wensch zijner partij om de stembus nader bij de kiezers te brengen en alzoo de plattelandsbevolking in staat te stellen tot meer algemeene uitoefening harer politieke regten. Tot verklaring daarvan wordt door een liberaal dagblad opgegeven dat de Koning geweigerd zou hebben zijne onderteekening te verleenen aan eene voordragt waarin de stemuitbrenging in de gemeente of ook maar in de hoofdplaats des kantons zou worden bepaald. Zijne Majesteit zou daarbij gedachtig zijn geweest aan de verklaring van zijnen vader,
Koning Leopold I, die eenmaal, toen de liberale partij met de kloosterwet bedreigd werd, in een staatsstuk verklaarde dat hij eiken maatregel , de strekking hebbende om aan eene of andere'van de staatspartijen het overwigt duurzaam en voor altijd te verzekeren, heilloos achtte. ZWITSERLAND. De districten van het kanton Tessin, welke aan gene zijde van den Monte Cenere gelegen zijn, dringen er sedert eenigen tijd op aan dat zij van Tessin afgescheiden en als afzonderlijk kanton erkend zullen worden, en volharden in weerwil van alle vertoogen en bedreigingen bij dat verlangen. Dit is dezer dagen op nieuw gebleken toen bij de verkiezingen voor den grooten raad van Tessin de bedoelde districten geweigerd hebben aan de verkiezingen deel te nemen. Zoodra die weigering bekend was geworden heeft de bondsraad de eedgenootschappelijke commissarissen, die reeds vroeger naar die districten gezonden waren , terug geroepen om mondeling berigt te geven van de gesteldheid van zaken aldaar. Thans meldt de telegraaph onder dagteekening van den 19den uit Bern, dat de bondsraad het eedgenootschappelijke departement van oorlog gelast heeft alles voor te bereiden om de districten aan gene zijde van den Monte Cenere militair te bezetten. TELEGRAPHISCHE BERIGTEN. Londen , 19 November. Een door de Times medegedeeld berigt uit Florence meldt dat het Italiaansche ministerie bepaald geweigerd heeft zich aan te sluiien aan Engelands en Oostenrijks diplomatieke vertoogen bij Rusland. Londen , 20 November. De heer Odo Russell werd gisteren avond te Versailles verwacht. De Observer verzekert dat de Russen te Nikolajeff 50 gepantserde monitors in gereedheid hebben , en dat de forten aan den ingang deiZee van Azofï bij Kertsch en Jenikale in geduchten staat van tegenweer gebragt zijn. Londen, 21 November. Te Versailles gelooft men niet dat de bezetting van Parys thans eenen uitval zal doen. Het weder is guur en vochtig. De Morning Post wederspreekt het berigt dat het Italiaansche ministerie zou geweigerd hebben zich met Engeland en Oostenrijk tegen Rusland te vereenigen. Het Dagblad van Si. Petersburg (?) de nota van lord Granville mededeelende zegt dat, indien het verlangen van Rusland wat de zaak zelve betreft wordt ingewilligd, het nutteloos is over eene eenvoudige quaestie van vorm te twisten. Berlyn , 19 November. Een officieel berigt uit Versailles van gisteren meldt dat de adjudant-generaal Treskow den 17den des avonds omstreeks 7000 man mobile garde uit de nabijheid van Dreux verjaagd heeft. De vijand verloor 60 dooden en vele gekwetsten ; ons verlies was onbeteekenend. Berlyn , 20 November. Volgens officieel berigt uit Versailles van gisteren had de Groothertog van Mecklenburg den vorigen dag bij Chateauneufeen Fransch corps ontmoet, en aan hetzelve eenige honderden gevangenen, waaronder 150 man van de linietroepen, afgenomen. Berlyn , 20 November. Een officieel berigt uit Metz van gisteren meldt: De insluiting van Montmédy door detachementen onder den overste Pannewitz is den 16den dezer voltooid. Daarbij hebben tusschen twee bataillons van het 74ste regement en de bezetting van Montme'dy gevechten plaats gehad, waarin de eerstgemelden de zege behaald on 47 ongekwetste Franschen krijgsgevangen gemaakt hebben. Volgens berigt uit Versailles van 19 November heeft ons verlies in het gevecht bij Dreux op den 17den dezer bestaan in 3 dooden en 35 gekwetsten. Don 18den heeft de 22ste divisie bij Chateauneuf den vijand verslagen en hem een verlies van ruim 300 dooden en gekwetsten en 200 krijgsgevangenen toegebragt. Ons verlies bedroeg 1 officier en omstreeks 100 man. Berlyn , 21 November. Een ^officieel berigt uit Versailles van gisteren meldt: »De vijand poogde heden met zes compagnien en vier kanonnen La Fère te ontzetten, maar werd op den regter oever der Oise met aanmerkelijk verlies terug geworpen dooreen bataillon van het vijfde regement. Insgelijks werd een spoedig daarna ondernomen uitval uit de vesting terug geslagen. Saarbrücken , 20 November. Berigten uit Versailles van den 16den melden dat volgens alle tijdingen uit Parys de moedeloosheid aldaar meer en meer toeneemt, en dat do gezondheidstoestand en de verpleging van onze troepen voortdurend niets te wenschen overlaat. Darmstadt , 20 November. De minister von Dalwigk en de legatieraad Iloffmann zijn gisteren avond uit Versailles teruggekeerd. Karlskuhe , 20 November. De Karlsruher Zeitung meldt: Volgens alhier ontvangen berigt uit Versailles is den 15den dezer het verdrag tusschen de gevolmagtigden van den Noord-Duitschen bond en die van Baden en Hessen betreffende de toetreding van laatstgenoemde Staten tot den Noord-Duitschen bond onderteekend; de Badensche landdag zal tegen het eind van November of het begin van December bijeen geroepen worden, om over de gesloten overeenkomst te beraadslagen. Tours , 19 November. De regering heeft het berigt ontvangen, dat de vijand te Chatillon door troepen van Garibaldi onder bevel van Ricciotti overrompeld en zijne geheele magt, ten getale van 7 a 800, gedood of gevangen genomen is. Het beleg van La Fère duurt voort. Volgens de Echo du Nord is de admiraal Jackson, van Londen komende, den 18den door Ryssel gekomen om zich naar Weenen te begeven; zijne zending zou naar men meent met de Russische quaestie in verband staan. Tours , 20 November. De regering heeft bekend gemaakt dat de Pruissen van Dreux naar Nonancourt opgerukt zijn en den 19den Evreux aangetast hebben , maar door den tegenstand der nationale garde genoodzaakt zijn geworden af te trekken. Tours , 20 November. Bij besluit der regering worden de comité's van defensie , welke zich zelve hier en daar opgeworpen hebben , onder-
geschikt verklaard aan het bij besluit van 14 October ingestelde algemeene comité' van defensie. De Moniteur verkondigt dat de regering voort zal gaan met de gezagvoerders van opgebragte koopvaardijschepen als krijgsgevangenen te behandelen, en verklaart de gevangenzetting van gijzelaars te Bremen voor eene onwettige représaille Het niet republikeinsche gedeelte der dagbladpers blijft aandringen op de zamenroeping eener staatregelende vergadering. Volgens de berigten van het oorlogstooneel schijnt het dat von der Tann en de Groothertog van Mecklenburg hunne achterwaartsche beweging voortzetten; intusschen heeft het berigt van het bezetten van Chartres door de Franschen zich niet bevestigd. Een gedeelte van het leger van den prins Frederik Karei heeft zich tusschen Etampes en Fontainebleau met dat van den Groothertog van Mecklenburg vereenigd. Naar het schijnt laten de Duitschers de Franschen voortrukken om ze later in de beide flanken aan te tasten. De bewegingen ten oosten van den spoorweg van Orleans naar het noorden zijn zeer duister. Het 10de Duitsche legercorps is den 18den door Tonnerre gekomen. Een corps van 30,000 man Beyersche infanterie en cavalerie met veel materieel en eenen pontontrein rukt in de vallei van Arman^on (Yonne) voort. De vereenigde corpsen van den prins Frederik Karei en van den Groothertog van Mecklenburg zijn 135,000 man sterk. De aankomst van aanzienlijke Duitsche strijdkrachten te Courcy le Chateau en Chauny schijnt aan te duiden dat de generaal ManteufFel naar het westen wil oprukken. De generaal von Werder schijnt niet naar Lyon te zullen trekken. Tusschen Rouen en Mans ligt veel sneeuw, alsmede in de departementen van de Orne, Eure en Sarthe. Er zal eene geregtelijke commissie ingesteld worden , om het gedrag van den maarschalk Bazaine te onderzoeken. R yssel , 20 November. Uit het departement der Aisne wordt het volgende berigt: Gisteren is eene kolonne van 800 man mobile garde en vrijschutters uit Ham slaags geweest met een uit Fergny aanrukkend Pruissisch corps. Na een tirailleurgevecht van eenige uren zijn de Fransche troepen in goede orde terug getrokken. Eene andere kolonne, die den vijand bij Menessis ontmoette, is na een ernstig gevecht naar Frières terug getrokken. Te Tuessy is een Duitsch corps van 6000 man doorgekomen. Het werd door vrijschutters verontrust. De prefect van het departement du Nord maakt bekend dat de Pruissen in het gevecht op den 16den bij Harcy 200 man verloren hebben en de vrijschutters slechts 1 doode en 15 gekwetsten. De Duitsche troepen waren niet verder opgerukt. Brussel, 21 November. De Moniteur Beige berigt dat er bewegingen van troepen plaats hebben ten einde de regementen zoo veel mogelijk naar hunne vroegere garnizoensplaatsen te doen terugkeeren; maar dat de grenzen niet van troepen zullen worden ontbloot, zoo lang de omstandigheden vereischen dat zij bewaakt worden. Volgens berigt uit Ryssel is de generaal Bourbaki benoemd tot bevelhebber van het 18de legercorps te Nevers. Florence, 20 November. Het gerucht van de aftreding des ministers van finantien is een bloot verzinsel; in het ministerie bestaat volmaakte overeenstemming op alle punten. De hertog van Aosta is naar Turyn vertrokken. De heer Minghetti is op zijn verzoek ontheven van de betrekking van gezant te Weenen. Florence, 20 November, des avonds. De Keizer van Oostenrijk heeft den baron Kübeck gelast eene bijzondere audientie bij den Koning te vragen, ten einde hem namens den Keizer geluk te wenschen met de verkiezing des hertogs van Aosta tot Koning van Spanje. Bijzondere berigten uit Konstantinopel melden dat de Porte besloten heeft zich met alle krachten tegen Ruslands eischen te verzetten. " W eenen , 20 November. Het Huis van Afgevaardigden van den Rijksraad heeft gisteren in eene avondzitting de behandeling van het adres van antwoord ten einde gebragt, en het door de commissie voorgestelde ontwerp met 90 tegen 62 stemmen aangenomen. De Polen en Tyrolers hebben tegen het adres gestemd, dewijl het, naar zij in den loop der discussie verklaarden, eene afkeuring bevat van de pogingen der regering om eene verzoening te bewerken. Konstantinopel, 19 November. De Levant Herald meent te weten dat de Porte het bevel tot oproeping der redifs (militie) uitgevaardigd heeft. De Russische gezant generaal Ignatieff en Halil Pascha zijn hier aangekomen. Shanghai, 27 October. Te Tien-tsing zijn 16 koelies onthoofd en 23 verbannen. Aan de Franschen zal eene schadevergoeding van 500,000 taëls betaald worden. De heer Rochechouart heeft zich voldaan verklaard; de Russische gezant niet. Eerstgenoemde verlaat Peking. New York , 19 November. Goudagio 121/2­
---

