PIJNSTILLENDE MIDDELEN.
11. {Vervolg en Slot.) Met beter gevolg bediende men zich vervolgens van de chloroform, die niet het minst door den Edinburgschen prof. Simpson ten jare 1847 in de piaktijk werd ingevoerd, en verkregen wordt door wijngeest over chloorkalk te distilleeren. Terwijl bij den aether de slaap eerst na 6—8 minuten intreedt, geschiedt dit bij de chloroform reeds na I—5 minuten, al naar de lijder meer of min aan alcoholgebruik gewoon is. De aanwending is bij chloroform en aether precies gelijk. Men giet eenige droppels op een spons, en late ze den zieke inademen. Men meene echter niet, dat zulks zonder gevaar is. Duurt de inademing te lang, dan volgt de dood. Maar ook dan wanneer zulks niet plaats heeft, kunnen de gevolgen treurig zijn. Men weet, hoe gemakkelijk de alcohol het verstand benevelt en tot krankzinnigheid leidt. Welnu, in nog veel sterkere mate heeft de chloroform deze eigenschap, wanneer men er, gelijk bij sommige omstandigheden de vrouwen, een veelvuldig gebruik van f(nc~akt. Daarenboven zijn de aether-en chloroformdamp"u steeds nadeelig voor de longen. Wanneer een geneesheer bij eene operatie de chloroform wil aanwenden, moet hij altijd een deskundig helper bij zich hebben, die nauwkeurig op den toestand des lijders acht geeft; want het is eene onverantwoordelijke zaak, tegelijkertijd de chloroform toetedienen en de operatie te verrichten. Ook de aanwending van chloroform op zich zelven is hoogst-gevaarlijk. Mij is een feit bekend van een mijner kennissen, nog wel een geneesheer, in Drenthe, die zich-zelven wegens hevige kiespijn chloroformiseerde, en ten gevolge daarvan dood in zijn bed gevonden werd. Nooit moet men mond en neus gelijktijdig met de in chloroform bevochtigde spons bedekken. Een der beide ademhalingswegen moet altijd voor de inwerking der zuivere levenslucht open worden gehouden. De medische jaarboeken wijzen in hunne laatste deelen aan, dat sedert de aanwending van chloroform, tot gevoelloosmaking, ongeveer 200 menschen daardoor ’t leven verloren. Ja, het is nog niet lang geleden, dat een patiënt gechloroformiseerd werd, om eene operatie te ondergaan, eene operatie, die met uitstekend gevolg bewerkstelligd werd, maar, helaas, terwijl de ongelukkige reeds bezweken was! Minder gevaarlijk is de uitwendige aanwending, die echter alleen bij zeer oppervlakkige operatieën voldoet. Men behoeft n. 1. slechts op een bepaald lichaamsdeel aether of chloroform te druppelen, om dit voor eenigen tijd. tot zekere diepte gevoelloos te maken. Hetzelfde echter kan men ook met ijs, dat men op het aangewezen deel legt, bewerkstelligen. Om hevige pijn te stillen, bedient men zich zonder gevaar ook van aethergelei, welke uitwendig wordt aangewend. Schudt men nl. 4 deelen aeihr met 1 a 2 deelen eiwit in eene flesch sterk te zamen, dan zuigt het eiwit langzamerhand alle aether in, zwelt daarbij op en vormt eene op - ‘epspiritus (opodeldoch) gelijkende, lillende gelei, welke niet kleeft, zich gemakkelijk uitbreidt en den aether slechts langzaam ontwijken laat. Bestrijkt men de huid op de pijnlijke plaats, b. v. het voorhoofd, bij hoofdpijn, of de wang, bij kiespijn, met deze gelei, en bindt men er een linnen doek over heen, dan wordt de huid spoedig rood, zonder dat bij ’t langer liggen blijven blaren ontstaan. Nogtans verdwijnt de pijn. Te betreuren is het, dat men de aethergelei niet bewaren kan, daar ze altijd versch bereid behoort te worden, wanneer men ze wil aanwenden. De voortreffelijkste werking van een pijnstillend middel is ontegenzeggelijk die, waarbij volkomen
ongevoeligheid bestaat, zonder dat het bewustzijn geheel is opgeheven. Doch het behoeft nauwelijks te worden gezegd, dat het in de uitvoering zeer moeilijk is, eene zoo schoone uitkomst te verkrijgen.
---

BUITENLANDSCHE POLITIEK.
De oproerige beweging in Calabrië heeft geenerlei weerklank bij de bevolking gevonden. De minister Lanza hpeft zoowel in de Kamer der Volksvertegenwoordigers als in den Senaat verklaard, dat te Maida, waar de bende zich ’t eerst vertoonde, de inwoners, waaronder Menotti Garibaldi, zich ter beschikking van den prefect stelden, om de oproerlingen gewapenderhand te verdrijven. De heer Lanza bracht daarvoor zijne hulde aan de burgerij, en verklaarde verder, nog in ’t onzekere te verkeeren omtrent de herkomst der bende, die de wijk bad genomen naar Reggio, nadat verscheiden leden door de troepen gedood, gewond of onschadelijk gemaakt waren. Een telegram, uit Reggio ontvangen, deelt mede, dat ook daar de inwoners op de ontvangst der onruststokers waren voorbereid. Tot hiertoe ondervond de regeering van de zijde der bevolking niets dan medewerking in ’t te keer gaan van dezen waarschijnlijk door vreemdelingen aangelegden opstand. De berichten uit Griekenland zijn nog niet zeer gunstig. Sir Henry Elliot heeft eene bijeenkomst met den koning, den eersten minister, den minister van buitenlandsche zaken en de heeren Bulgaris en Commonduros gehad. Hij is daarop naar Konstantinopel vertrokken. De beide laatstgenoemde heeren zijn leden der oppositie, welke door den heer Zaïmis, blijkens eene depêche door den heer Erskine aan lord Clarendon gezonden, beschuldigd waren, hunne medestanders in de volksvertegenwoordiging te tellen onder lieden, die verdacht worden de struikrooverij aantemoedigen. De Times beveelt ten sterkste aan eene tusschenkomst der westersche mogendheden tot uitroeiing van de rooilij in Griekenland. Het blad wil een administrateur zien benoemen, die met ruime volmacht voorzien doch niet snverantwoordelijk zijn zal. Het blad twijfelt niet aan de instemming van Rusland, en gelooft dat ’t Grieksche volk, om het koningschap op een gezonden grondslag te vestigen, gaarne dit plan zal helpen bevorderen. Hetzelfde blad levert eene vergelijking van den uitvoer van steenkolen in de maand Maart dezes jaars, die 985,303 ton bedroeg, met dien over dezelfde maanden van 1869 en 1868, welke respectievelijk bedroeg 840,163 ton en 813,565 ton. De uitvoer naar Erankrijk, Kusland, Spanje, Italië, Pruissen en Brazilië is toegenomen, terwijl die naar Zweden, Denemarken, de Hanzesteden, Nederland, de Vereenigde-Staten en Britsch-Indië verminderd is. Gedurende de drie 1ste maanden van 1870 bedroeg de uitvoerwaarde 1,146,649 £, in 1869 1,053,109 £ en in 1868 1,050,541 £• De Eransche bladen zijn nog altoos vol met betoogen over de gevolgen, welke de uitslag der volksstemming zal hebben op de politiek. Le Peuple Francais zegt: «Na de overwinning beloont men zijne bondgenoten, en nu ’t keizerrijk de vrijheid en de democratie tot bondgenoten beeft gehad, zal ’t noch de eene noch de andere verstooten.” Le Public zegt: «Gedachtig aan ’t spreekwoord: «de muren hebben ooren,” heeft het keizerlijk gebouw niets te vreezen van zijne vijanden. Doch ’t moet zich oefenen in zelfkennis, en de dubbelzinnige vrienden verwijderen, zoowel als de oproerige minderheden en de geveinsde berouwhebbenden.” De Univers, nog altoos ontroostbaar over ’t memorandum van den heer Daru, twijfelt er aan, of de regeering ’t op den duur wel zonder de hulp der ultramontanen zal kunnen goedmaken. De Pays ziet in ’t plebiscit «den jongen keizer Napoleon, zijn papa nawandelend. De keizerlijke prins is nu Cesar en de oude heer wordt Augustus.” Het Journal des Bêbats herinnert den Pays aan de Romeinsche geschiedenis, die leert dat de opvolger van Augustus Tiberius heette. Het laatste blad is ook van
meenmg, dat de keizer thans de liberale hervormingen krachtig zal doorzetten.
---

FRANKRIJK.
BUITENLAND.
JNu de volksstemming ten einde is gebracht, begint men de afrekening optemaken. Daarbij komen curieuze maatregelen der regeering, om zich van den geregelden afloop te verzekeren, aan ’t licht. Alle troepen, te St. Maur gedetacheerd, alsmede het garnizoen van Yersailles, waren des avonds op hoog bevel Parijs binnengerukt. Infanterie, kavallerie en artillerie werden op ’t veld van Mars en in de tuinen der Tuilleriën in kampementen gelegerd. De kavallerie van Versailles nam de Esplanade der Tuilleriën in, en werd voor een deel verzameld in de ruimte van ’t vroeger tentoonstellingsgebouw. Op ’t veld van Mars stonden zes batterijen artillerie. Behalve deze troepen had men ook de gardetroepen van Courbevoie, de garde-cavallerie van St. Germain en alle andere garnizoenen uit de omstreken van Parijs bevolen, des avonds tusseben 6 en 9 ure Parijs binnenterulcken. De meesten kwamen over Neuilly, waar de troepen-beweging dan ook eindeloos scheen. Ook ’t Conservatoire des Arts et Metiers was met troepen afgezet, en achter Belleville, la Chapelle en la Villette had men groote troepen.corpsen saamgetrokken. Het garnizoen van Vincennes stond marschvaardig, om op ’t eerste bevel de voorstad St. Antoine binnenterukken. Alle troepen, zoowel de in Parijs gestationeerden als de van buiten aangevoerden, waren in veldtocht-tenu. De van buiten aangevoerden schenen allen buitengewoon goed gedineerd te hebben; bij uitnemendheid scheen dit met de van St. Maur komenden ’t geval. In de kazerne van Chateau d’Eau werden ten 7 ure vier mitrailleuses [kanonnen om met schroot te schieten) binnengebracht. Verder had men artillerie geposteerd in de Arts et Metiers, in de Tuilleriën, in het tentoonstellingsgebouw 0Ghamps Elysées) en in den omtrek van den senaat, waar ’t overal van soldaten wemelde. Al deze voorzorgen van regeeringswege, welke, naar verzekerd wordt, nog acht dagen zullen worden in stand gehouden, bleken volkomen noodeloos. Alles bleef rustig te Parijs. Wel wandelden de Parijzenaars gedurende den halven nacht tot omstreeks drie ure bij ’t mooie weder rond door hunne goede, oude stad, en bekeken eens goed, hoe vriendelijk en landsvaderlijk Napoleon en zijne trawanten hadden gedacht over hunne huid; wel verslonden zij daarbij de avondbladen, en deelden elkander den uitslag der stemmingen mede, onder luide bravo’s als ’t neen de meerderheid had; wel was ’t duidelijk, dat Parijs genoeg had van de Bonapartisten; maar tot dadelijkheden kwam ’t nergens, uitgezonderd eene onbeduidende schermutseling, die men algemeen als door de politie aangelegd beschouwde. Het „Vive l’ Armee!” omstreeks 10 ure ’s avonds aangeheven, toen’t bekend werd, dat in de kazerne Chateau d’Eau 1652 ia en 1121 neen gestemd hadden, werd door een lOOtal in witte blouses gekleede mannen, welke men algemeen beschouwde als politie-agenten, beantwoord met: „ Vive Bochefortl” Niemand sloot zich echter bij die dappere heeren aan, tot zij, op den Boulevard Poissonnière gekomen, door een aantal heeren met wandelstokken afgeranseld en uiteengedreven werden. Later beproefden zij zich nogmaals hier en daar te verzamelen. Doch zonder gevolg. Een soldaat, die door hen in een koffiehuis werd gesleept, moest de overloopers van ’t leger tot ’t volk voorstellen. Op de Tuilleriën heerschte een ongemeene drukte. Alle vertrekken waren helder-verlicht. Rijtuigen en estafetten reden af en aan, of de ondergang der wereld op til ware. De keizer had dien dag eene langdurige conferentie met den minister van oorlog, den kommandant van Parijs, den prefect van politie en den heer Ollivier. Tegen den nacht, ten 1 ure, kwam de prefect Chevreau den keizer den afloop der stemming mededeelen, en ten 2 ure begaf de keizer zich te bed, zoodat omstreeks 3 ure alle lichten op de Tuilleriën uitgedoofd waren.
---

DUITSCHLAND.
Volgens de onlangs vastgestelde Gewerbe-Ordnung is de beslissing bij geschillen tusschen arbeidgevers en werklieden aan de gemeentebesturen opgedragen, met bepaling, dat deze scheidslieden kunnen benoemen, aan welke zij de uitspraak overlaten. Te Berlijn is men ’t nog oneens over de vraag, of ’t benoemen van zulke scheidsrechterlijke colleges, uit arbeidgevers en arbeidnemers saamgesteld, wel wenschelijk is, en of ’t niet veeleer aanbeveling verdient, in eene stad als Berlijn de ondernemers, de werklieden, de leerlingen, enz., maar zelfstandig hunne geschillen te doen beslechten. De vermoedelijke troonopvolger van Wurtemberg, prins Erederik, geboren in 1808, en gehuwd met prinses Catharina van Wurtemberg, dochter van koning Wilhelm I, is den 9en Mei te Stutgardt overleden, nalatende een zoon, geboren in 1849, die door dit sterfgeval troonopvolger is geworden. Omtrent de afstemming van het voorstel, om de koffie in het tolverbond te belasten met een hooger invoer-recht, zegt het orgaan der nationaal-liberalen: „Wij zijn geenszins van meening, dat de vraag omtrent de belasting op de koffie gemakkelijk 'oplosbaar is, want wij erkennen, dat de koffie een gewichtig voedingsmiddel mag heeten, en dat de verhooging der belasting met 3 pfenningen per pond niet weinig beteekent. Nemen wij echter de prijsvariatën in aanmerking, dan moeten wij erkennen, dat de belasting niet veel te beteekenen heeft. „Sedert twee jaren is de koffie 20 pCt, goedkooper geworden, terwijl de verhooging, welke door de belasting zou worden veroorzaakt, slechts 3 4 pCt. bedraagt, bij ie goedkoope soorten, en bij-de betere soorten dus nog ninder. Daarbij zou eene verhooging der rechten op koffie net 16^3 pCt., eene verlaging der rechten op rijst en •uw ijzer met 50 pCt. hebben te weeg gebracht.”
---

SPANJE.
Het protest der Spaansche bisschoppen, waarin zij verdaren den eed op de constitutie niet te kunnen afleggen, vegens gewetensbezwaren, heeft in de Cortes aanleiding gegeven tot eene interpellatie. Een der republikeinsche eden heeft aan de regeering gevraagd, wat zij te dien lanzien voornemens was te doen. De regeering heeft gemtwoord, dat een bisschop, die weigerde als staatsburger s lands grondwet te bezweren, geacht moest worden daarnede te hebben afgezien van de jaarwedde, die hij als itaatsdienaar uit de schatkist genoot. In dezelfde zitting is door een conservatief lid gevraagd, vaarom de Spaansche gezant uitJParijs te Madrid was gekomen, en of zijne komst in verband stond met diplonatieke moeielijkheden, waarvan onder het publiek en in lommige dagbladen gesproken werd. De minister van mitenlandsche zaken antwoordde, dat die gezant overge:omen was om zijn advies over Spanje’s inwendige geiteldheid te geven en om mondelinge instructiën te ontvangen. De heer Ardanaz was het, die de regeering interpeleerde, om een einde aan den voorloopigen toestand te naken. Prim heeft verklaard, daartoe bereid te zijn ; 'óóv de Cortes uiteengingen zou de quaestie van het kolingschap worden opgelost. Bij voorbaat legde ,hij de erklaring af, dat hij met elke oplossing vrede zou Lebben. Dat de heer Olozaga naar Madrid was gekomen, om lamens keizer Napoleon te verklaren, dat deze zich, in iverleg met de Europeesche diplomatie, tegen de troonslestijging van den hertog van Montpensier verzetten zou, rordt ten stelligste tegengesproken. De ongeregeldheden te Santiago zijn ernstiger geweest, lan men aanvankelijk beeft gemeld. Vier dagen lang ras de stad in oproer, tengevolge der opening van de arlistische club, die letterlijk door het volk belegerd rerd. Alle ruiten zijn stuk geslagen; men wilde het getouw zelf in brand steken; de liberalen vielen de caristen aan, die zich met revolvers verdedigden. Velen zijn jekwetst en talrijke arrestaties hebben plaats gehad. De roovers maken bij voortduring het land onveilig, le zoon van een zeer vermogend grondeigenaar te Araial in Sevilla is door hen opgelicht. Zij eischten voor ïem een losgeld van 15 duizend piasters.
Te Madrid is het niet minder onveilig. De bediende i van den alcade Pozuelo, die met een kar de stad verliet, waarin een aantal kostbaarheden, welke hij in veiligheid wilde brengen, is aan de poort aangevallen en doodgeslagen. De kar is door de roovers weggevoerd.
---

