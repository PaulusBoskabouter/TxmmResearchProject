NEDERLANDEN. 's GRAVENHAGE, den 24sten November 1870.
Bij Zijner Majesteits besluit van den 22sten November 1870, n°. 24, is aan mr. F. L. Rambonnet eervol ontslag verleend als lid van het collegie van regenten over het huis van arrest te Tiel. MINISTERIE VAN BUITENLANDSCHE ZAKEN. Door den Nederlandschen consul-generaal in Brazilië is de heer K. Valais aangesteld tot zijnen vice-consul te Rio de Janeiro. MINISTERIE VAN KOLONIËN. De Minister van Koloniën ; Gezien het verslag (*) der bij de beschikking van 20 Mei 1870 , litt. A? z . , n°. 24 , benoemde Commissie, belast met het in het jaar 1870 in Nederland, afnemen van het examen, bedoeld bij art. 4 van het Koninklijk besluit van 10 September 1864 (Staatsblad n°. 93), houdende vaststelling der verordening op het benoemen van ambtenaren bij de burgerlijke dienst in Nederlandsch Indie; Heeft goedgevonden : die Commissie, bestaande uit de heeren : dr. W. R. baron van Hoëvell, lid in den Raad van State , voorzitter ; dr. T. Roorda, dr. P. J. Yeth en mr. P. A. van der Lith, hoogleeraren aan de Rijks-instelling voor onderwijs in Indische taal-, landen volkenkunde te Leiden ; J. J. Meinsma, J. R. P. F. Gonggrijp, dr. A. W. T. Juynboll en J. Spanjaard, leeraren aan de gemeente-instelling voor onderwijs in Indische taal-, land- en volkenkunde te Delft; H. Ivleyn van de Poll, oud resident op Java, te Utrecht; J. G. C. A. de Vogel, oud controleur der 2de klasse bij de landelijke inkomsten en cultures op Java , te 's Gravenhage ; G. K. Niemann , lector in de taal- , land- en volkenkunde van Nederlandsch Indie aan het zendelingshuis van het Nederlandsch Zendelinggenootschap te Rotterdam; W. J. A. Nieuwenhuisen , oud ingenieur der 1ste klasse van den waterstaat en de burgerlijke openbare werken in Nederlandsch Indie, te 's Gravenhage ; L. Droogleever Fortuyn, leeraar aan de gemeente- hoogere burgerschool te Rotterdam; mr. B. H Pekelharing, leeraar aan de gemeente- hoogere burgerschool te Zutphen ; dr. C. J. E. Brutel de la Rivière, leeraar aan de gemeente- hoogere burgerschool te Leiden; K. Mars , leeraar aan de Rijks- hoogere burgerschool te Gouda; J. Menalda van Schouwenburg , leeraar aan de gemeente- hoogere burgerschool te Rotterdam ; M. J. A. Masthoff, leeraar aan de gemeente- hoogere burgerschool te Delft; J. W. Bonte, leeraar aan de Rijks- hoogere burgerschool te ZaltBommel; F. S. Gomm, leeraar aan de gemeente- hoogere burgerschool te 's Gravenhage; J. G. Frederiks, privaat docent te 's Gravenhage ; J. M. Schmidt Crans , te 's Gravenhage ; leden , — en dr. J. Pijnappel Gz. , hoogleeraar aan de Rijks-instelling voor onderwijs in Indische taal-, land- en volkenkunde te Leiden, lid en secretaris; — bij deze te ontbinden , onder dankbetuiging voor de wijze waarop zij zich van hare taak heeft gekweten. "s Gravenhage , den 12den November 1870. De Minister voornoemd, de Waal. (*) Dit verslag wordt hierachter medegedeeld.
---

BUITENLANDSCHE BERIGTEN. DUITSCHLAND.
Omtrent de houding van Pruissen ten aanzien van het door de circulaire van den vorst Gortschakoff opgerezen vraagstuk laat de halfofficiele Berlynsche Provinzial-Correspondenz zich aldus uit: »Wat de Duitsche politiek met opzigt tot dit vraagstuk betreft, moet men niet uit het oog verliezen dat Pruissen, hetwelk gedurende den oorlog der Westersche mogendheden tegen Rusland eene onzijdige houding bewaard had, ook bij de schikkingen van het Parysche vredesverdrag niet in gelijke mate betrokken is , als Oostenrijk, Engeland en Frankrijk. Deze drie mogendheden hebben door de
overeenkomst van 15 April 1856 eene bijzondere verwaarborging voor alle bepalingen van het vredesverdrag op zich genomen, en afspraak gemaakt om elke schending van dat verdrag als eenen casus belli te beschouwen; terwijl Pruissen uitsluitend is toegetreden tot het vredesverdrag, hetwelk in het 7de artikel de deelnemers alleen verpligt om de onafhankelijkheid en de integriteit van het Ottomanische rijk to eerbiedigen. Pruissen heeft dus geen anderen waarborg op zich genomen, dan alleen voor die beginselen van het vredesverdrag, welke door de jongste verklaring van Rusland niet twijfelachtig gesteld maar in tegendeel uitdrukkelijk bekrachtigd worden. i) Aan de Pruissische regering is door deze hare positie tegenover de betrokken partijen blijkbaar de gelegenheid gegeven om haren invloed in het belang van verzoening en vereffening te doen gelden ; de hoop schijnt dan ook gegrond dat het gelukken zal langs den weg van vreedzame gedachten wisseling een gewenscht einde aan het geschil te maken." — In zijn wekelijksch overzigt van de krijgygebeurtenissen zegt het even genoemde halfofficiele Pruissische blad van gisteren: >; In Parys schijnt de gesteldheid van zaken en de stemming der bevolking meer en meer eene vrijwillige overgave te voorspellen. De levensmiddelen geraken uitgeput, en met deze de volhardende moed die tot kort geleden de bevolking scheen te bezielen. Men ziet er de verschrikkingen van den hongersnood naderen zonder eenige hoop om nog ter regter tijd daarvoor behoed te worden. Daarom kan de stem der rede en der bezadigdheid zich eindelijk ingang verschaffen, en het eene dagblad vóór, het andere na, verlangt eenen wapenstilstand en de bijeenroeping eener volksvertegenwoordiging, waardoor men hoopt tot het sluiten van vrede te zullen geraken. » Intusschen zal aan onze zijde thans van een blooten wapenstilstand nog minder dan vroeger sprake kunnen zijn; want de zaken zijn zóó gesteld, dat wij reeds zeer spoedig de eindelijke vervulling van onze militaire taak voor Parys zoowel als aan de Loire en in het noorden van Frankrijk te gemoet kunnen zien." — De officieuse Norddeutsche Allgemeine Zeitung zegt: » De jongste berigten uit Augsburg en Stuttgart brengen het berigt dat de onderhandelingen te Versailles over de nieuwe organisatie van Duitschland ten einde gebragt zijn. Het groote denkbeeld der vereeniging van Duitschland, welke Frankrijk zich aanmatigde niet te willen toelaten en die het met inspanning van al zijne strijdkrachten poogde tegen te gaan, is te midden van den oorlog zijne verwezenlijking genaderd ; uit de eenheid der Duitsche legers is voor ons de politieke eenheid van Duitschland ontsproten. n Niet zonder een zeker gevoel van leedwezen hebben wij moeten ontwaren , dat zich te midden der onderhandelingen niet zelden stemmen verhieven die van wantrouwen in de opregtheid van Duitsche regeringen getuigden. Wij hadden gewenscht dat men , uit aanmerking van de vaderlandlievende gezindheid waarvan alle Duitsche regeringen in dezen moeijelijken tijd blijken hebben gegeven , voorzigtiger ware geweest. Wij willen bij dit punt niet langer stilstaan , en drukken alleen de hoop uit dat de voltooijing van het werk , welke thans van den Noord-Duitschen rijksdag en van de Zuid-Duitsche stendenvergadering afhangt, even voorspoedig zal plaats hebben als met de onderhandelingen der regeringen het geval is geweest." Over hetzelfde onderwerp zegt de half-of'fieiele Provinzial Correspondenz van 23 November: » Nadat de verdragen met Baden en Hessen over hunne intrede in den Noord-Duitschen bond onderteekend waren hebben in de laatste dagen de finale onderhandelingen met Würtemberg te Berlyn plaats gehad. Men kan de toetreding van Würtemberg onverwijld verwachten- De onderhandelingen met Beyeren zijn nog niet geëindigd , maar geven uitzigt op een zeer spoedig en gewenscht resultaat." — De Pruissische Staats-Anzeiger zegt dat het voornemen der regering was geweest den Pruissischen landdag nog in den loop van dit jaar bijeen te roepen, ten einde, zoo het maar eenigzins mogelijk was, te voldoen aan de grondwetsbepaling dat de begrooting voor het volgende jaar vóór het begin van dat jaar behandeld en vastgesteld moet worden. Dé uitvoering van dit voornemen zal echter grootendeels afhangen van den loop en den duur der rijksdagszitting, welke met het oog op de nationale ontwikkeling van Duitschland zoo gewigtig is dat elk ander belang daarvoor ter zijde gesteld behoort te worden. Mogt dus de bijeenroeping van den landdag eerst latei in December kunnen plaats hebben, dan zou aan het grondwettig voorschrift betreffende de begrooting moeijelijk voldaan kunnen worden, te minder daar het nieuwe Huis van Afgevaardigden, alvorens zich te kunnen constitueren, vrij wat tijd zal moeten besteden aan het onderzoek der geloofsbrieven. RUSLAND. In het begin dezer maand heeft de koopmansstand van Odessa zich tot den Keizer gewend met een verzoek om de havens en de met kostbare ladingen bevrachte koopvaardijschepen van Rusland in de Zwarte Zee niet langer bloot te laten liggen voor eiken aanval van de zijde van Turkye of van andere vreemde Staten. — De gemeenteraad van St. Petersburg heeft den 2lsten dezer een
eenstemmig en met geestdrift vastgesteld adres aan den Keizer gerigt, houdende dankbetuiging voor zijnen stap ten aanzien van het Parysche vredesverdrag. — Het Londensche Daily News zegt in zijn nommer van gisteren (Woensdag): "Vertrouwbare berigten, ons uit St Petersburg geworden , geven voedsel aan do hoop dat het antwoord van het Russische gouvernement op lord Granville's depêche van eenen verzoenenden aard zal zijn. » Wij hebben reden om te gelooven dat Gortschakoff's circulaire zonder overleg met Pruissen uitgevaardigd ie, en voor het Berlynsche kabinet even onverwacht kwam als voor de andere mogendheden." De Londensche Daily Telegraph berigt dat er den 23sten te Londen een vriendschappelijk antwoord van Rusland verwacht werd. ENGELAND. Omtrent den toestand der Britsche legermagt wordt door een Londensch dagblad van eenig gezag, de Daily Telegraph , in zijn nommer van den 21 sten gezegd dat Engeland, door zijne heerschappij ter zee ontheven zijnde van de zorg voor de verdediging van zijn eigen grondgebied , binnen eene week tijds vijf en dertig duizend man van alle wapenon, en met al het noodige toegerust, gereed kan hebben voor krijgsoperatien buiten 'slands, en dat het binnen een iets langer tijdsbestek 59,000 man infanterie, 11,500 man cavalerie, 3300 man genie benevens eene sterke artillerie en een corps van den bagage-trein naar het vaste land zou kunnen zenden. Er zouden dan nog minstens 80,000 vrijwillige scherpschutters en 20,000 man reserve-troepen in het land blijven. — De Times van eergisteren behelst een hoofdartikel hetwelk strekken moet tot wederlegging dergenen die daar ter lande eenen oorlog tegen do Vereenigde Staten of tegen Pruissen houden voor een onvermijdelijk gevolg van eenen oorlog tegen Rusland. Daarin geeft de Times op nieuw te kennen dat Engeland nog geene reden tot oorlog tegen Rusland heeft, maar deze dan eerst zou hebben als Rusland uitvoering en praktisch gevolg gaf aan de verklaring dat het zich door de Parysche bepalingen betrekkelijk de Zwarte Zee niet meer gebonden acht. — De Times van gisteren, Woensdag, zegt in zijn berigt van de Londensche beurs: » De verwachting dat Pruissen en de andere mogendheden die het verdrag van 1856 hebben onderteekend, eenstemmig en ter goeder trouw zullen handelen, en tevens in eenen geest van verzoening, waarnaar Rusland zich zal wenschen te voegen, bragt gisteren onze beurs in eene vaste stemming. » Daarbij kwam de hoop dat de zending van den heer de Chaudordy, die te Versailles goed ontvangen wordt, het herstel des vredes bespoedigen en zelfs het bombardement van Parys afwenden zal. li De handelsberigten uit St. Petersburg van den 15den getuigen van vertrouwen op herstel der goede verstandhouding tusschen Engeland en Rusland." F R A N K R IJ K.
De generaal Trochu, gouverneur van Parys, heeft den 14den dezer eene proclamatie aan de burgers der hoofdstad, aan hare nationale garde, aan het leger en aan de mobile nationale garde gerigt, welke, met eenige bekorting, aldus luidt: » Terwijl ons land ver van ons smartelijke wederwaardigheden onderging , hebben wij te Parys gezamenlijk onze krachten ingespannen op eene wijze, welke ons in onzen tegenspoed voor het oog der wereld tot eer heeft gestrekt. Europa werd getroffen door het onverwachte schouwtooneel hetwelk wij het te zien gaven, door de innige aaneensluiting van rijken en armen in goeden wil en zelfopoffering, door onze vastheid van wil in de verwering , en door de oneindig groote werken welke door dien wil tot stand zijn gebragt. ii De vijand, met verbazing zich reeds bijna twee maanden door Parys tegengehouden ziende, gaf toe aan de algemeene wending deigemoederen. Hij scheen af te zien van zijn besluit tot het sloopen der Fransche natie; hij had onze bedingen voor den door de onzijdige mogendheden voorgeslagen wapenstilstand aangenomen , toen de noodlottige dag van 31 October [dat is de overrompeling van het stadhuis van Parys door de roode partij, en hare poging om het Bewind te verdringen] eenen eervollen en waardigen staat van zaken in gevaar bragt en de Pruissische staatkunde tot hare eischen en verwachtingen deed terugkeeren. n Thans, nu ons verkeer met de departementen sedert vele dagen afgebroken is, zoekt de vijand ons te ontmoedigen en in verdeeldheid te brengen door berigten, uitsluitend komende van de Pruissische voorposten en uit de üuitsche dagbladen die op verscheiden punten van onze zoo wijd uitgestrekte linien geruild worden. Doch gij zult u aan den indruk daarvan weten te onttrekken; gij zult eendragtig volharden in den geest die sedert twee maanden de verdediging der hoofdstad kenmerkt. ii Terwijl wij werken aanlegden om de stad ongenaakbaar te maken, hebben wij, in de onzekerheid omtrent den bijstand der buitenaf gevormde legers, het denkbeeld opgevat om een leger binnen de stad te vormen. Wat ons ter oplossing van dat nieuwe vraagstuk ontbrak, behoef ik niet op te sommen. De van vaderlandsliefde blakende , maar verwarde en onervaren massa's krijgsvolk hebben wij in eenige weken tijds tot regelmatige groepen vereenigd, uitgerust, zooveel doenlijk geoefend en herhaaldelijk ten strijde gevoerd. Wij hebben getracht de veldartillerie aan te vullen door de vervaardiging van kanonnen van het hedendaagsche maaksel, waarvan wij de eerste aflevering thans verwachten. De nationale garde, tot ruim de vijfvoudige getalsterkte vermeerderd, organiseerde en oefende zich met weergaloozen ijver on zal eerstdaags in staat zijn om hare active bataillons naar het slagveld te zenden. nik breek af, daar ik niet alles kan zeggen; maar ik twijfel of ooit eene gioote stad, ingesloten en van hot gansche land afgesneden, aan eene oogenschijnlijk onherstelbare ramp krachtiger het hoofd bood. De eer daarvan behoort niet aan mij; ik heb onze achtervolgende krachtsinspanningen enkel opgesomd tot inlichting voor degenen die, voorzeker ter goeder trouw, gelooven dat het na het gereed maken der verweringsmiddelen , mogelijk was tot den aanval over te gaan met massa's die nog niet goed georganiseerd en gewapend waren. Niet wat wij wilden, maar wat wij konden , hebben wij verrigt, naar plannen van grooten omvang, haastig gevormd te midden der smartelijkste indrukken die de vaderlandsliefde eener groote natie kunnen bedroeven.
ii Welnu, de toekomst eischt van ons nog grooter krachtsinspanning, want de tijd dringt ons. Doch de vijand wordt insgelijks door den tijd gedrongen, en nog meer door zijne belangen, door de publieke opinie van Duitschland en door Europa's gevoel van regt en billijkheid. Het zou Frankrijk onwaardig, onbegrijpelijk voor de wereld zijn, indien de bevolking en het leger van Parys, na zich voor alle opofferingen gereed gemaakt te hebben, niet wisten verder te gaan, dat wil zeggen: niet wisten te lijden en te strijden tot dat verder lijden en strijden onmogelijk is. ii Alzoo de gelederen a,aneen gesloten rondom de Republiek! het hart naar boven ! Ik heb u de waarheid gezegd zoo als zij zich aan mijn oog voordoet. Ik heb willen aantoonen dat wij de moeijeiijkheden en gevaren onvertsaagd behooren te gemoet te treden en den strijd in alle vormen hardnekkig vol te houden. Behalen wij de zege, dan zullen wij ons verdienstelijk jegens het vaderland gemaakt en een grootsch voorbeeld gegeven hebben. Zoo wij bezwijken, dan zullen wij aan Pruissen een onuitvoerbaar werk hebben nagelaten en eenen last van haat en vervloekingen, waaronder het op zijne beurt zal bezwijken." Dat stuk, scherp afstekend bij den opgeruimden toon van vole der jongste particuliere berigten uit Parys, draagt de dagteekening van 14 November. — Aan de Parysche effectenbeurs werden de Fransche drie percents staastschuldbrieven den 15den dezer genoteerd op 54, den 19den op 53.70. ITALIË. Blijkens berigten uit Rome van den 15den had de Britsche gezant bij het Italiaansche gouvernement, de heer Paget , een kortstondig bezoek aan die stad gebragt. Er werd onder het publiek gezegd dat hij eene audientie bij den Paus gehad en hem het aanbod eener verblijfplaats op Malta herhaald had; Zijne Heiligheid zou geantwoord hebben dat zijn besluit grootelijks afhankelijk zou zijn van Engelands oordeel over de ontweldiging van het hem overgebleven grondgebied ; hierover zou de gezant geweigerd hebben zich uit te laten , onder verwijzing naar de sinds lang bestaande vriendschapsbetrekking tusschen Engeland en Italië. Deze geruchten mededeelende, voegt de Romeinsche correspondent van het Londensche Daily News daarbij : ii De Italianen zijn naauwlijks in het bezit hunner definitive hoofdstad; zij wilden nu al hunne zorg aan de definitive organisatie de3 vaderlands en aan de ontwikkeling van deszelfs stoffelijken en geestelijken bloei wijden. Juist nu rijst er plotselijk in de Levant eene onweerswolk op, die ook Italie's heldere vooruitzigten verdonkert. Doch de Italianen weifelen niet; zij weten dat de Paus eenen algemeenen brand in Europa te gemoet ziet en afwacht; maar zij willen eiken vijand hunner eenheid het hoofd bieden."
BELGIE. Nadat de Belgische Kamfer van Vertegenwoordigers eergisteren door de regering dringend was aangemaand om het voorstel van wet tot herziening der grondwets-artikelen betrekkelijk de zamenstelling der wetgevende kamers zonder nadere beraadslaging af te wijzen, nam de heer Lelièvre, een gematigd liberaal lid, het woord om daarop insgelijks aan te dringen. Hij zeide, volgens het officiele zittingverslag: n Het voorstel is in mijn oog ontijdig. De buitengewone omstandigheden, waarin Europa verkeert, schijnen mij ongunstig voor eene grondwetsherziening. Aan wijziging van den grondslag onzer staatshuishouding is in de tegenwoordige krisis niet te denken. Aan den anderen kant is ons door de regering eene verlaging van den census voor het gewestelijke en het gemeentelijke stemregt voorgedragen ; zij zal, hoop ik, tot stand komen; en de voorzigtigheid vordert de uitkomsten van dien gewigtigen stap af te wachten alvorens verdere stappen te doen. Het is reeds een oneindig groote vooruitgang, welke in de voorgedragen verlaging ligt; het is onraadzaam ons dadelijk te begeven op eenen weg die veel verder zou leiden ; zoo wij dat deden, zouden wij een aanmerkelijk deel van ons volk innemen togen eene hervorming die nu reeds sommige gemoederen verschrikt maakt. ii De noodzakelijkheid van eene onverwijlde herziening der constitutie is bij mij niet bewezen. Een daartoe strekkend voorstel ook maar in beraadslaging te nemen, zou bedenkelijk zijn; dit zou worden aangemerkt als een bewijs dat het voorstel ernstig onderzoek verdient, en het zou alzoo aanmoedigen om ook op andere punten wijziging der constitutie te verlangen; zoo zouden de grondslagen zelve onzer constitutionele staatsinrigting op losse schroeven kunnen worden gesteld " Daarop werd het wetsvoorstel door den heer Balisaux aanbevolen; doch hij besloot zijne rede aldus: » Wij zijn niet zoo verwaand dat wij de aanneming van ons voorstel verwachten. De regering heeft reeds verklaard » »dat zij met de oneindig groote meerderheid der Kamer ii elk voorstel tot wijziging van grondwetsbepalingen zou afwijzen."" De zaak is dus bij het ministerie uitgemaakt; daar het de meerderheid in deze Kamer heeft, en zijne vrienden het niet zullen willen tegenstreven , is de zaak afgedaan. Ook ik ben een vriend van dit ministerie; het bezit tot nog toe mijn volle vertrouwen; ik zou het ongaarne bemoeijelijken; maar mijne gemoedelijke overtuiging dringt mij, en zij weegt het zwaarst. ii Ons voorstel wordt dus verworpen. Wat zullen wij daarna doan ? Wij zullen ons streven geenszins opgeven; wij zullen bij elke gelegenheid weder aandringen op herziening der grondwets-artikelen die de vereischten voor het politieke stemregt buiten het terrein van den gewonen wetgever houden; over eenige jaren hopen wij de herziening daarvan te verkrijgen; doch dun zal zij welligt met meer bezwaar en strijd gepaard gaan, dan thans het geval zou zijn." — Bij de wetgevende kamers van Belgiè geldt de regel dat hare ontbinding de aanhangige wets-ontwerpen en de daarover uitgebragte rapporten doet vervallen, zelfs indien zij reeds door eene van de Kamers aangenomen zijn. In de eergisteren gehouden zitting der Kamer van Vertegenwoordigers is door een liberaal lid, den heer Pirmez, eene poging gedaan om dien regel ter bespoediging van do afdoening der zaken te doen wijzigen. Zijn voorstel is afgewezen , dewijl het, zoo als het daar lag, onvereenigbaar was met de regten der nieuwe Kamers en met die der regering. — In de gisteren gehouden zitting der Kamer is het voorstel tot grondwets-wijziging aanbevolen door een katholiek lid, den heer Coomans, eenen voorstander in beginsel der algemeene stemgerpgtigdheid, hoewel het zyns oordeels welligt ontijdig en gevaarlijk was, als-
mede door twee van de voorstellers, de heeren Defuisseau en Bergé; het is bestreden door den heer de Theux, den leider der katholieke partij, door den heer Rogier, eenen woordvoerder van de gematigd liberale rigting, en door den minister van finantien. De heer Rogier deed opmerken dat do voorstellers niet opgaven wat zij in de plaats der te wijzigen grondwetsbepalingen zouden willen gesteld zien; zoo zij het dienaangaande ieder met zich zeiven en onderling eens waren, dan hielden zij hunne inzigten zorgvuldig geheim, zeide de heer Rogier; en dan was het dwaas te beweren dat de publieke opinie zich bepaald voor eene hervorming verklaarde, en nog dwazer een op zoodanige bewering steunend voorstel in overweging te nemen. Ten einde nadruk aan deze opmerking bij te zetten, vroeg hij den heer Demeur, den eersten onderteekenaar van het voorstel, ombepaald te verklaren of het werd gedaan met de bedoeling om tot de algeraeene stemgeregtigheid te geraken. De heer Demeur antwoordde dat hij voor zich geen voorstander van het algemeene stemregt was, en dat de voorstellers geene andere bedoeling hadden dan den gewonen wetgever in staat te stellen om van tijd tot tijd, naar gelang der omstandigheden, te regelen wat thans niet anders kon worden gewijzigd dan in den omslagtigen en belemmerenden vorm die voor grondwetsveranderingen is voorgeschreven. In de heden te houden zitting der Kamer zou de discussie denkelijk afloopen met een besluit om het voorstel buiten nadere beraadslaging te houden.
TELEGRAPHISCHE BERIGTKN. Londen , 23 November. Volgens de Times heeft de Porte aan de mogendheden, die het tractaat van 1856 onderteekend hebben, medegedeeld dat de circulaire van den vorst Gortschakoff te Konstantinopel eenen zeer pijnlijken indruk heeft gemaakt; en heeft zij tevens de hoop uitgedrukt dat de mogendheden Turkye zullen helpen om de verwezenlijking van Ruslands oogmerken tegen te gaan. Londen , 24 November. De Times berigt dat hot antwoord van den vorst Gortschakoff nog niet ontvangen is. Het zal, zegt dat blad, waarschijnlijk in verzoenenden toon gesteld zijn; evenwel is het niet te verwachten dat Rusland zijne eerste nota zal intrekken, en indien het er bij volhardt om het tractaat van 1856 door geweld te vernietigen , dan zal Engeland door geweld daarop antwoorden. Volgens den Standard heeft de Porte den bijstand der tractaatmogendheden ingeroepen, en besloten geen voorstel tot het houden van eene conferentie aan te nemen. Londen , 24 November. Da Times zegt dat de heer Chaudordy te Versailles niet in zijne zending geslaagd is, welke ten doel had te verkrijgen dat de bijeenroeping van eene nationale vergadering ook zonder wapenstilstand gemakkelijk gemaakt zou worden. De heer Odo Russell heeft jl. Maandag twee bijeenkomsten met den graaf Bismarck gehad, die vredelievend gezind is Voor Parys is niets nieuws voorgevallen; uit do forten werd niet geschoten. Volgens het Daily News heeft de generaal Trochu verklaard dat hij geenen uitval zou doen zoo lang hij niet wist dat het insluitingsleger door het Loire-leger aangetast was. Berlyn , 23 November [Times). Iu Oostenrijk worden die soldaten , wier dienstijd thans verstrijkt, naar huis gezonden. Berlyn , 24 November. Een officieel berigt uit Versailles van gisteren meldt: »Den 22sten is met het beschieten van Thionville een begin gemaakt. Den 23sten heeft de Groothertog van Mecklenburg zijne voorwaartsche beweging verder vervolgd. Voor Parys is de staat van zaken onveranderd dezelfde." Berlyn , 24 November. De zitting van den Noord-Duitschen rijksdag is heden geopend met de volgende troonrede: Z. M. de Koning van Pruissen heeft mij (de naam des sprekers wordt door het telegram niet vermeld) opgedragen den rijksdag in naam der verbonden regeringen te openen. Het zou Z. M. tot groote voldoening verstrekt hebben heden in uw midden te zijn, om te dezer plaats God te danken voor de zege, waarmede de Duitsche wapenen bekroond zijn geworden, en om u te verklaren welk aandeel de nationale houding en de eenstemmigheid des rijksdags bij het bewilligen der voor het voeren des oorlogs noodige middelen aan dien gunstigen uitslag gehad hebben. Door de in de oorlogsgeschiedenis ongeëvenaarde overwinningen, waartoe naar Gods wil de heldhaftige dapperheid en de bekwame leiding der Duitsche legers geleid hebben, is de aanval, dien Frankrijk in Julij tegen Duitschland ondernam, afgeslagen geworden. Het Fransche volk moet de overtuiging verkregen hebben, dat zijne tegenwoordige magt, na de vernietiging der tegen ons te velde gebragte legers, niet opgewassen is tegen de vereenigde strijdkrachten van Duitschland. Wij zouden dus de sluiting des vredes als verzekerd kunnen beschouwen, indien het ongelukkige Frankrijk eene regering had; wier leden hunne eigene toekomst beschouwden als onafscheidbaar van de toekomst huns vaderlands. Zulk eene regering zou iedere gelegenheid aangegrepen hebben om de natie, aan wier hoofd zij zich eigenmagtig gesteld heeft, in staat te stellen tot het verkiezen eener vertegenwoordiging, en door deze tot beslissing over het tegenwoordige en toekomstige lot des lands. Maar de bescheiden, welke u door het bondspraesidium zullen worden voorgelegd, zullen u het bewijs leveren, dat de tegenwoordige magthebbers in Frankrijk liever de krachten eener edele natie aan eenen hopeloozen strijd opofferen. De onevenredige uitputting en verwarring, welke voor Frankrijk de voortzetting van dien strijd onder de tegenwoordige omstandigheden ten gevolge moet hebben, moeten wel is waar de krachten des lands in die mate verzwakken , dat hetzelve een langeren tijd voor zijn herstel zal behoeven, dan bij een regelmatigen loop des oorlogs het geval zou geweest zijn. De verbonden regeringen moeten echter met leedwezen de overtuiging uitspreken dat de vrede tusschen de twee groote naburige volken, op welks ongestoorde voortduring zij nog naauwlijks zes maanden geleden rekenden, door de herinneringen, welke de indruk van dezen oorlog in Frankrijk zal achterlaten, des te zekerder gevaar zal loopen van het oogenblik af waarop Frankrijk door de vernieuwing
zijner eigene kracht of door bondgenootschappen met andere mogendheden zich sterk genoeg zal gevoelen om den strijd te hervatten. De voorwaarden, waarop de verbonden regeringen bereid zouden zijn om vrede te maken, zijn in het openbaar besproken geworden. Die voorwaarden behooren in evenredigheid te zijn met de grootheid der opofferingen , welke deze geheel zonder reden maar met de toestemming der geheele Fransche natie ondernomen oorlog aan ons vaderland heeft opgelegd. Bovenal moeten zij, tot stuiting der door alle Fransche gezagvoerders sedert eeuwen gevolgde staatkunde van verovering, eene verdedigbare grenslinie aan Duitschland hergeven door althans gedeeltelijke vernietiging van de uitkomsten der rampzalige oorlogen , die Duitschland in den tijd zijner verdeeldheid door Frankrijks wil te voeren had, en door ontheffing onzer Zuid-Duitsche broeders van de drukkende zwaarte der dreigende stelling, welke Frankrijk aan zijne veroveringen van vroegere tijden te danken heeft. De verbonden regeringen vertrouwen van den Noord-Duitschen Rijksdag dat hij haar de ter bereiking van dat doel nog vereischte geldmiddelen niet zal weigeren. Thans, nu het de verzekering der behaalde voordeeien geldt, zullen de verbonden regeringen voorzeker bij den Ryksdag dezelfde vaderlandlievende toewijding vinden als toen het om het verkrijgen der sedert behaalde voordeeien te doen was. Het is haar levendige wensch dat het mogelijk zal zijn de aan te vragen geldmiddelen gedeeltelijk ongebruikt te laten. Om u een volledig overzigt van den politieken toestand te geven, zullen n de mededeelingen worden voorgelegd welke dezer dagen bij het ministerie van buitenlandsche zaken ontvangen zijn betreffende het Parysche vredesverdrag van 30 Maart 1856 , en waaraan de verbonden regeringen de uitdrukking van hare hoop hebben gehecht, dat de zegeningen des vredes voor de volken bewaard zouden blijven. De voortduring van den oorlog heeft een werk des vredes niet belet. Het gevoel van naauwe verwantschap, hetwelk door gemeenschappelijk gevaar en gemeenschappelijk behaalde overwinningen verlevendigd is geworden; het bewustzijn van de positie welke Duitschland voor het eerst sedert eeuwen door zijne eensgezindheid verworven heeft; het besef dat alleen door het scheppen van duurzame instellingen de vruchten der offers en daden van dezen tijd voor Duitschland in de toekomst verzekerd kunnen worden , hebben nog spoediger en meer algemeen, dan nog kort geleden denkbaar scheen, bij hét Duitsche volk en zijne vorsten de overtuiging doen ontstaan, dat tusschen het Noorden en Zuiden een. hechtere band noodig is, dan dien de volkenregtelijke verdragen opleveren. Deze eenstemmige overtuiging der regeringen heeft geleid tot onderhandelingen , als eerste vrucht waarvan u eene bij overeenkomst met Baden en Hessen ontworpen , door den bondsraad eenstemmig goedgekeurde constitutie voor eenen Daitschen bond ter bekrachtiging voorgelegd zal worden. De op gelijken grondslag met Beyeren getroffen schikking zal insgelijks een onderwerp uwer beraadslaging worden. De met Würtemberg bestaande eenstemmigheid omtrent het te bereiken doel geeft hoop dat wij het ook over de middelen tot bereiking van het doel eens zullen worden. Met dat werk zult gij eene taak zoo als aan woinige wetgevende vergaderingen te beurt gevallen is, waardig besluiten. In weinig meer dan drie jaren tijds zal de bondsregeling en de bondswetgeving voltooid en tot onze Zuidduitsclie broeders uitgebreid zijn. Het grootsche denkbeeld der Duitsche natie zal alzoo eenen grooten stap nader tot zijne verwezenlijking komen. Alzoo verklaar ik in den naam der verbonden regeringen den rijksdag geopend. Tours , 23 November. De regering heeft het voigende berigt uit Evreux ontvangen: De nationale garde hier en in de omstreken behoudt hare positien; De Fransche troepen hebben de offensive bewegingen hervat. Er is een aanzienlijk vijandelijk convooi, hetwelk van Pacy naar Mantes op weg was, bemagtigd. De escorte van 1500 man ging na een kortstondig gevecht op de vlugt. De vallei van de Eure is vrij, gelijk mede in het oosten die van de Oignon. De vijand heeft zijne beweging tegen Lyon gestaakt. Uit eene goede bron wordt verzekerd dat de Porte besloten heeft het tractaat van 1856 met nadruk te handhaven, en dat Italië met Engeland en Oostenrijk zal zamenwerken. Tours , 24 November. Bij een regeringsbesluit van den 22sten is de uitvoer van boter uit Frankrijk verboden. De generaal Bourbaki is te Tours aangekomen. De Pruissen zijn den 19den te Verneuil aangekomen; men zegt dat zij Nogent le Rotrou willen bezetten [Dit is reeds geschied]. Dan 2lsteu hebben zij Montargis bezet. De Moniteur zegt dat het Loire-leger te sterk is om door de corpsen, die deszelfs vleugels bedreigen, omsingeld te worden, en voegt er bij dat de vijand onvoorzigtig zou handelen indien hij te snel naar Vendömè en Le Mans voortrukte, vermits die beide plaatsen in goeden staat vun verdediging zijn. Wat den generaal von Werder betreft, zegt de Moniteur dat tegenover dezen eene magt staat, sterk genoeg om den weg voor hem te versperren. Ryssei . , 23 November. Eene Pruissische kolonne, waarvan de sterkte niet bekend is, rukt op Hirson aan Volgens de Correspondance du Nord is do generaal von Manteuflfel gisteren te Laon aangekomen. Er wordt een verschanst legerkamp opgerigt met het tweeledige doel om van daar uit het land met mobile kolonnes te doorkruisen, en om, in geval het beleg van Parys opgebroken wierd, den terugtogt te dekken. De generaal Bourbaki wordt hier , te Ryssei, door den generaal Faidherbe vervangen. Bern , 22 November. Het berigt dat brieven uit Parys, bezwarende voor Zwitserland en het onder verdenking brengende van te heulen met de Fransche republiek , met eenen onderschepten luchtbal in de handen der Pruissen gevallen zouden zijn, wordt officieel tegengesproken in eene hier ontvangen depêche van den graaf von Bismark Florence , 22 November (Times). Bij de verkiezingen, waaraan over het algemeen weinig stemgeregtigden hebben deel genomen , zijn , zoo ver hare uitkomst bekend is, Verscheiden stemmen in de Kamer door de gematigden gewonnen en door de radicalen verloren Al de dagbladen verklaren zich voor onzijdigheid in het Russische geschilpunt.
De Kroonprins zal in Januarij 1871 Rome tot vaste verblijfplaats nemen. Bombay , 22 November. Berigten uit Cochinchina melden dat alle Duitschers uit Saigon (de hoofdplaats der Fransche bezittingen) verdreven zijn. De stad is in staat van beleg verklaard. New York , 23 November. Goudagio ll 3 /4.
---

