BUITENLANDSCHE POLITIEK.
De onderdanen, die tot ’t Granz-Institut der Oostenrijksch-Hongaarsche monarchie behooren, zijn even weinig tevreden met hunne positie als de overige, niet tot de Granzer behoorende ingezetenen.
Zij vormden echter vroeger een soort van adelstand, en waren door betere woningen en wegen, door zeden en gewoonten verheven boven hunne medeburgers. Maar terwijl de laatsten sedert 40 jaren in beschaving sterk toenamen, en, de Duitsche zeden en gewoonten overnemend, met de Duitsche kennis overal beschaving en wetenschap voortplantten, bleven de Granzer hunne ruwe traditiën handhaven. Agram werd een brandpunt voor de poëzie, de geschiedenis en de letterkunde der Slavonen; Pesth werd voor den Hongaarschen landaard wat Agram voor de Slavonen was, n. 1. ’t middelpunt hunner herlevende nationaliteit. In 1848 kwamen die moderne begrippen en edele opwellingen in botsing met de heerschappij der Habsburgers, en de Granzer, vooral de Croaten onder Jellackich, hebben zich in dit jaar, als schandelijke onderdrukkers van vrijheid en vooruitgang, gehaat gemaakt bij de bevolking van Weenen, en bij de onderdrukte Slavonen en Czechen. Kort daarna octroieerde de keizer eene grondwet, waarbij de Granzer werden uitgesloten van de zittingen dsr landdagen of provinciale staten; maar in 1860 verklaarde Frans Joseph in den rijksraad, dat alle bewoners zijner landen voortaan gelijk zouden zijn voor de wet. Van dien tijd drongen de landdagen der verschillende provinciën, welke nog door ’t Granz-Institut in hunne ontwikkeling belemmerd werden, op de afschaffing van die instelling aan, maar een keizerlijk: besluit ontzeide den landdagen alle tusschenkomst in de wetgeving van ’t Granz-Institut.
Intusschen hielden de vertoogen der liberale pers en der landdagen tegen de instandhouding dezer militaire kaste, met al den aankleve van dien, niet op. en toen bij den laatsten oorlog met Pruissen duidelijk gebleken was, hoeveel de militaire organisatie van Oostenrijk te wenschen overlaat, werden de klachten tegen ’t voortbestaan der Granzer bij den dag luider. Bij de opheffing echter van ’t Granz-Institut wil Hongarije alle gronden langs de grenzen van Croatië annexeeren. Daartegen nu verzet zich de landdag van Croatië; daartegen verzetten zich ook de Polen. Te midden dier eindelooze twisten leven de Granzer zorgeloos en zonder zich om den vooruitgang te bekommeren als ruwe soldaten voort. Hunne vrouwen bezitten dikwerf eene zeldzame schoonheid, die niet weinig wordt verhoogd door de pittoreske kleekerdracht, welke die der Servische en Boheemsche landmeisjes nabijkomt. Zij worden reeds jong aan wanorde gewoon, en ontvangen hunne eerste indrukken te midden van ’t woonvertrek, waarin jongens en meisjes, ouders en bloedverwanten bij elkander leven, eten, drinken en slapen, rondom een grooten oven van gebakken steen, die met hout gestookt wordt en gedurende een groot deel des jaars, ’s nachts zoowel als gedurende den dag, ’t woonvertrek verwarmt. De vaders en broeders zijn dikwijls, vooral ’s zomers, langen tijd afwezig. In oorlogstijd vermeerdert natuurlijk ’t getal weduwen ontzettend, zóó dat in den laatsten oorlog dertig duizend weduwen en zestigduizend weezen werden geteld. Te midden dier bevolking komen de lichtzinnige Oostenrijksche en Hongaarsche jonge, ongehuwde officieren in garnizoen. Door hun beroep hebben zij toegang tot alle woningen, door hunne onbeperkte macht vreest men hunne driften, en geeft men daaraan toe met al de welwillendheid, die een ; sultan van zijne slavinnen wachten zou. Zedebederf, zedeloosheid en misdaad maken op die wijze de Granzer steeds woester en ruwer. Meer en meer worden zij de paria’s, die ten vloek der OostenrijkschHongaarsche monarchie deze met ondergang bedreigen, indien men aan de billijke eischen des volks geen gehoor verleent.
---

ENGELAND.
B UI TE N L AND.
Den 23 Mei stond Evan Jefferies Voor de 143e maal terecht voor het politie-gerecht van Salford-Borough, wegens dezelfde overtreding, namelijk dronkenschap. Hij
was den 21 Mei uit de gevangenis gekomen, waar hij 7 dagen wegens hetzelfde delict had doorgebracht en nu weder voor even langen tijd heen ging. De nieuwe academiegebouwen te Londen in Buelingtow-garden zullen versierd worden met de standbeelden van Newton, Bentham, Milton, Harvey, als representanten van de wetenschap, de rechtsgeleerdheid, de fraaie kunsten en de geneeskunde, en verder met die van Gaienus, Cicero, Aristoteles, Plato, Archimedes, Justinianus, Galilei, Laplace, Goethe, Leibnitz, Cuvier, Linnaeus, Hunter, Hume, Davy, Adam Smith, Loche en Baco. Te Devonport is een acrobaat gestorven tijdens de uitvoering zijner gevaarlijke „kunst”. Hij liet zich met hamerslagen een zwaren steen op de borst stuk slaan. Een dier steenen werd zoodanig verbrijzeld, dat de hamer nog met zooveel kracht op de borst van den man terecht kwam, dat hij plotseling dood bleef.
---

DUITSCHLAND.
Een jong Wurtembergsch officier, Schott, heeft den militairen stand verwisseld met dien van theater-zanger. Met eene wonderschoone stem begaafd, is hij op het Frankforter tooneel met veel succes als Max in de «Freischütz” opgetreden. In den namiddag van 6 dezer is in het magazijn van van houtwaren van Klönig, te Brcmen, een brand uitgebarsten, welke westwaarts naar de Hascherstrasse overslaande, verscheidene woningen en pakhuizen heeft vernield. Ten 81 ure des avonds was de brand nog niet gebluscht.
---

FRANKRIJK.
Toen Victor Hugo per telegraaf tijding van den uitslag van het plebiscit terug, antwoordde hij langs denzelfden weg: „humaniU pourrie.” De budget-commissie der Kamer heeft haar rapport over de staats-begrooting voor 1871 nagenoeg gereed. Zij verklaart zich voor opheffing van den keizerlijken hofraad, voor inkrimping der keizerlijke garde, voor vermindering van het aantal militaire hoofdafdeelingen des rijks (of militaire commandementen), voor vermindering van het personeel des staalsraads; en zij wil hebben bepaald, dat geen senaatslid door vereeniging van jaarwedden een hooger bedrag dan 50,000 fr. jaarlijks uit de schatkist mag trekken. De keizer van Oostenrijk heeft besloten, in de lente van 1873 te Weenen eene internationale tentoonstelling van voortbrengselen van landbouw, nijverheid en beeldende kunsten te openen.
---

TURKIJE.
Uit Konstantinopel wordt onder dagteekening van 3 Juni aan Parijsche dagbladen geschreven, dat de afscheiding der katholieke Armeniërs van den Roomschen stoel thans haar beslag heeft bekomen. Naar hetgeen daarbij wordt gevoegd, zouden de Maroniten, de Syrische christenen, de Grieken van de secte der Melchiten en de Coptische christenen het voornemen hebben, zich insgelijks van Rome aftescheiden.
---

SPANJE.
El Hombre meldt: „Het ontwerp van wet aangaande het burgerlijk huwelijk is met 142 tegen 34 stemmen aangenomen. Het was ook reeds hoog tijd, dat zulk eene belangrijke hervorming tot landswet werd verheven. Hoewel dit ontwerp nog niet op de hoogte is, die wijsbegeerte en wetenschap vorderen, en dat daarin, het is geheel buiten twijfel, met der tijd radicale veranderingen zullen komen, is er nogtans eene groote schrede op den weg onzer godsdienstige hervorming gedaan. Wij condoleeren den heer Romero Ortiz — die het burgerlijk huwelijk met den naam van „concubinaat” bestempelt — zijne geestverwanten, de geestelijken, zonder hunne achtenswaardige .... te vergeten. Ja, eerwaarde heeren, het is wel eene harde noot voor u om te kraken, maar zij is nu eenmaal zoo en niet anders.”
---

DE SUIKER.
(Uit een hygiënisch en diaetetisch oogpunt beschouwd.) On ne s'informe plus d’oii vient le sucre, de que.lle plante il a été extrait, et pouvu qu'il soit dur, sec, sonore, blanc, qu’il donne dans Veau v.ne solution complice et claire — tcutes qualités, que doit avoir le bon sucre — on le lient pour irréprochable. M. Kaban. II. Onder den naam van suiker verstaat men eene zoetsmakende, in water oplosbare, uit koolstof, zuurstof en waterstof bestaande stof, welke ’t vermogen bezit in eene alcoholische gisting over te gaan. Dat de suiker algemeen in de bewerktuigde natuur, inzonderheid in het plantenrijk verspreid is, weet men. Men onderscheidt de meest-gebruikelijke suikersoorten in: 1°. rietsuiker, die bijzonder voorkomt in het sap van het suikerriet, den beetwortel, maïs-stengels, suiker-ahorn, enz.; 2°. druivensuiker, die zich in het sap van alle zoete vruchten bevindt, alsmede in den honig, en in de urine van lijders aan den zoogenaamden honigachtigen urinevloed (diabetes mettitus)-, ook vindt men haar in het bloed en in de lever van menschen en warmbloedige dieren, alsmede in het eiwit der gewone eieren; 3°. melksuiker komt slechts in de melk der zoogdieren voor en wordt door uitdamping der zoete wei verkregen; 4°. slijmsuiker noemt men die suiker, welk in het geheel niet kristalliseerbaar is, b. v. onze gewone keukenstroop. In het oude testament (Jesaïa, XLIII: 24) vindt men reeds melding gemaakt van het suikerriet. Volgens Porter kweekten en bewerkten de Chineezen het 2000 jaren alvorens het in Europa bekend was.* Toen men nog niet genoegzaam met de suiker en hare cultuur vertrouwd mocht heeten, meende men dat zij uit een soort van honig bestond, die uit zich-zelve ontstond, zonder tusschenkomst van bijen; anderen beschouwden haar als een soort van regen, uit den hemel gevallen op de bladen van het riet, terwijl nog anderen zich verbeeldden, dat het een gestold sap van het riet was, op de wijze als de gom.
Alle suikersoorten zijn bijzonder voedend en bevorderen de aanzetting van vet, weshalve zij in uitteerende ziekten juist op hare plaats zijn. Als uitsluitend voedingsmiddel evenwel is de suiker niet in staat, het lichaam te onderhouden. Dit ondervond een Engelsch geneesheer, met name Stark, die, een groot vereerder van de suiker zijnde, ten einde zich van de voedende kracht te overtuigen, de dwaasheid beging, gedurende eenige maanden niets anders dan suiker te gebruiken. Hij was ten laatste genoodzaakt, deze levenswijze op te geven; want hij werd buitengewoon zwak, opgeblazen, kreeg over het geheele lichaam bleekroode vlekken en stierf spoedig daarna. De ondervinding heeft geleerd, dat het op een bloot vooroordeel berust, aan eene toevoeging van suiker de verzwakking, verslijming en zuurvorming in de maag toeteschrijven, ofschoon het waar is, dat zij, uitsluitend gebruikt, even als andere dingen, die men in overdaad geniet, schadelijk werkt. Het kan niet ontkend worden, dat de suiker een verteering-bevorderend middel is. Hufeland was er (ook in zijne Macrobiotiek') een groot voorstander van, en deelt te dien opzichte verscheidene belangrijke voorbeelden mee. Wegens de verteering-bevorderende eigenschap der suiker is zij zeer dienstig voor scrofuleuse kinderen, zoowel als voor hen, die eene zittende levenswijze hebben. Zoete koffie en thee is het beste, aangenaamste gezondheidsmiddel voor geleerden, vrouwen en allen, die een zittend leven leiden of weinig beweging hebben.
Het is ons niet mogelijk, alle gevallen mee te deelen, waarin de suiker bewezen heeft, uitstekende diensten te praesteeren. Zelfs meent dr. S. Wolff, in Independence, staat Missouri, bij drie cholera-gevallen eene gunstige uitwerking gezien te hebben van een rijkelijk gebruik van suikerwater. Wij moeten ons dus tot enkelen bepalen, en tevens doen opmerken, dat de Franschen over ’t algemeen wonderen verrichten met hun „eau sucrée.” Bij hoesten, heeschheid, keel- en borstaandoeningen zijn de zoete stoffen geliefkoosde huismiddelen. Men dient daarbij de suiker het liefst toe in dien vorm, dat zij tevens omhullend en verzachtend werkt, weshalve de stroopen en wel bijzonder de onzuivere, aan slijmsuiker rijke soorten, beter zijn dan de fijneren. Het minst waard zijn die soorten, welke wit of witachtig zijn, zoodat dan ook de in de verschillende dagbladen aanbevolen „witte s+roop” als een geheim middel tegen borstaandoeniugen geen ander vertrouwen verdient, dan daarom, wijl zij in staat is— de beurs van den fabriekant te vullen en die der lijders te ledigen. Tot dezelfde soort van middelen behooren o. a. de paté pectorale van den apotheker George te Epinal, tegen hoest, heeschheid, verkoudheid, enz. Deze bestaat grootendeels uit suiker, gom, zoethout, althaewortel-extract en een weinig saffraan. Eene tweede soort echter, die met meer omzichtigheid dient gebezigd te worden, waarom wij ze dan ook volstrekt niet kunnen aanbevelen, bestaat uit gom, suiker, zoethout-poeder en zoutzure morphine (eene bereiding van opium). Tot de gevaarlijke borstmiddelen reken ik ook het „Zwitsersch kruidensap", tegen hoest, heeschheid, kriebeling in de keel, aandoening der longen en, volgens zeggen, uit Alpenkruiden bereid, doch in icaarheid bestaande uit oranjebloemen-stroop, met een uittreksel van bittere, onrijpe oranjeappels en extract van i.ACTüCA virosa, of de bekende vergiftige latuw, zoodat een bovenmatig gebruik van dit zoogenaamd Zwitsersch kruidensap gemakkelijk treurige gevolgen na zich kan slepen.
Behalve de Stolwerck’sche borstbonbons, die m ï den laatsten tijd met zeer veel bluf in de cou- i ranten geadverteerd zijn, en waarop men zich niet 1 al te zeer verlaten mag, heeft ook de Dennennaal- I den-borstsuiker, uit de fabriek van L. Morgenthau, ’ veel van zich doen spreken, ofschoon het eene uit I rietsuiker gekookte bonbon-massa is, die in zes- 1 hoekige, vingerlange pijpen uitgegoten en met een < weinig vluchtige olie uit dennennaalden geparfu- i meerd is. Met de dennennaalden-borstsuiker is s evenwel niet te spotten; want na een nauwkeurig ’ scheikundig onderzoek bleek het, dat er opium in aanwezig was en nog wel eene slechte soort van opium. Het behoeft dus niet gezegd te worden, ] dat men met zulk een vergift bij kinderen zeer voorzichtig moet zijn. Koch’s kruidenbonbons, die uit dezelfde bron ■ vloeien, waaruit het „Zwitsersch kruidensap” ontspringt, zijn even gewetenloos samengesteld als het laatste, en beantwoorden volstrekt niet aan het leugenachtig etiquet. : Men zij toch op zijne hoede met al die vreemde bonbons, die door de groote kwakzalvers op schaamtelooze wijze worden aangepreekt en die juist daarom verworpen belmoren te worden, omdat zij dikwijls schadeljke, vergiftige bestanddeelen bevatten. Ten slotte willen we in een volgend artikel eenige nadere bijzonderheden omtrent de suikersoorten meedeelen, ten bewijze van hoe groot belang dit product voor den mensch is.
---

RUSLAND.
Men mag van de Russen zeggen wat men wil, maar hieromtrent zal men ’t wel eens zijn, dat zij vele goede zijden hebben, bijv. wat blinde gehoorzaamheid betreft, waarin zij huns gelijken niet hebben. Eenige jaren geleden zond de czar een telegram naar eene provincie in Siberië. De electriciteit was in Rusland nog niet in-
geToerd en het telegrafisch verkeer geschiedde toen nog door middel van het stelsel met armen. Zonder tegenspoed bereikt de dépêche de Siberische grenzen, maar aan het laatste station van het Europeesch grondgebied wacht haar een oponthoud: de beambte, die daar de dienst verrichtte, sliep juist zijn Russische roes uit. Hij zag geen signaal en dus herhaalde hij t niet. ’s Anderdaags, uitgeslapen, ontdekte hij zijne fout. „Wat zal er nu met mij gebeuren? Misschien word ik opgehangen; minstens zullen ze mij naar de mijnen verbannen : er blijft mij slechts één middel over — mij zelf optehangen.” Wanhopig hing hij zich, alsof hij niets meer ware dan een versleten bureaujas, aan een dei armen van zijn telegraaf op. Zijn confrère aan ’t volgend kantoor — een ijverige jongen in dienst — zei: ,,Hè, wat zonderling signaal. Maar daar valt niets tegen te pruttelen; het moet geschieden!” En hij hing zich even als de andere op. De derde — ook weder een slaaf van ’t consigne — volgde de twee anderen, en de vierde, vijfde, zesde, enz., dito, zoodat het signaal tot Tobolsk werd opgevolgd. Al de geëmplöieerden hadden zich ten slotte als één man opgeknoopt.
---

