Telegrammen.
NEW-YORK, 28 Maart. De heer Bouthwell heeft voor de maand April aanbevolen den verkoop van twee millioen in goud en den aankoop van vier millioen in obligatien.
FLORENCE, 28 Maart. In de Kamer der Afgevaardigden heeft de minister Venosta , in antwoord op eene vraag nopens de bedoelingen der regering ten opzigte van het Koncilie, geantwoord dat het kabinet, vertrouwende op het gezag der wetten en de vrijheid aan de godsdienst verleend, blijft volharden bij zijn besluit om zich van alle tusschenkomst te onthouden. De regering bepaalt zich tot het ondersteunen der verzoeningsgezinde pogingen van de italiaansche bisschoppen. Overeenkomstig het beginsel van de scheiding tusschen kerk en staat, zal de regering aan de kerk volledige vrijheid laten in het verkondigen harer leerstellingen. Nadat nog verscheidene sprekers het woord hadden gevoerd, is de orde van den dag, door het kabinet voorgesteld, aangenomen.
---

BUITENLANDSCHE BERIGTEN. FRANKRIJK.
PARIJS, 27 Maart. Men verzekert, dat heden verscheidene personen gearresteerd zijn ter zake van het bekende komplot, Te St. Oven moeten 18 personen in verzekerde bewaring genomen zijn.
— Van verschillende zijden wordt beweerd, dat de markies de Banneville waarschijnlijk niet als gezant naar Rome zal terugkeeren, omdat hij, naar het inzien van sommige ministers, niet liberaal genoeg zoude wezen.
— De bekende Ledru Rollin," wiens komst in de hoofdstad door den Rappel aangekondigd is, zou niet lang hier willen -vertoeven, daar hij zich voor zijn gezondheid naar een badplaats wenscht te begeven. Opmerkelijk is het, lat thans verscheidene notabiliteiten de radikale demokratie in zeer slechten gezondheidstoestand zich bevinden. Ledru Rol iin, <Jambetta en Bancel lijden aan de borst of aan de keel. Rochefort is van Tours terug gekomen, geheel en al uitgeput. Raspail, die, volgens sommigen, weder hersteld of aan de betere hand was, vaart sinds eenige dagen slechter dan ooit.
— In eene cirkulaire, door den prefekt van de Rhóne aan de maires rondgezonden, komt de volgende aardige passage voor:
«Eindelijk, mijnheer de maire! gij zult zoo goed zijn te zorgen, dat de agenten der gemeente zich onthouden van elke handeling, die als administratieve pressie kan beschouwd worden. Ik beveel u inzonderheid aan, om de stembilletten niet te laten ronddeelen door de veldwachters. De kiezers — dit is de wil van het goevei nemen t des Keizers — moeten vrij elijk hunne sympathiën kunnen opeftbaar maken, en de administratie moet van haren kant met alle haar ten dienste staande middelen de opregtheid van de stembus verzekeren." — Men zal zich herinneren, dat onlangs een zekere heer Puyparfier uit zijne woning naar een krankzinnigengesticht gevoerd werd, hoewel hij, volgens sommigen, evenmin aan verstandsverbijstering leed als de geneesheeren, die hem gek verklaard hadden. De familie van den weggevoerde, over zijne afwezigheid verontrust zijnde en zijn verblijf ontdekt hebbende, heett de zaak voor de regtbank gebragt. Thans deelt de Gaulois mede, dat de regtbank der Seine, tegen veler verwachting, verklaard heeft, dat de heer Puyparlier aan verstandsverbijstering lijdende is, dat zijne krankzinnigheid voor de openbare veiligheid gevaarlijk kan worden , en hij dus in een gekkenhuis moet worden opgesloten.
— 28 Maart. De minister Ollivier heeft den Senaat het konsult aangeboden, waarbij de wetgevende magt tusschen den Senaat en de Kamer gedeeld wordt, en verscheidene artikelen der grondwet worden afgeschaft. De Senators zullen door den soeverein benoemd en hun aantal vermeerderd kunnen worden. De stemming over het budget blijft aan het Wetgevend Ligchaam.
— De afgevaardigde Jules Ferry heeft in de Kamer een wets-ontwerp ingediend, bestaande uit één artikel, aldus luidende: Het hooggeregtshof is afgeschaft.
---

TELEGRAFISCHE HANDELSBERIGTEN
w^rdsr. opgenomen uit: Londen,- Hull, Liverpool, Manchester, St. Petersburg, Hamburg, Berlijn, Keulen, Parijs, Antwerpen, , Rio di Jane,iro, Pernambuco, Buenos Ayres, New-York, Philadelphia, Havana, Bombay, ' Calcutta, Shanghay, Hongkong, enz. NB. Het meerendeel dezer telegrammen komt, in den regel, tijdig genoeg aan, om op denzelfden dag ook in de verschillende post-editiën dezer courant te kunnen worden vermeld.
---

BIJDRAGEN VOOR HET Vatikaansche Koncilie.
Bedrag der vorige opgaaf. . . ƒ 35,790.20 Utrecht. Door tusschenk. der Boekhandelaren Dekker en v. d. Vegt. 11.— H. Vader! ik vraag*den zegen tot zekere intentie 3.— Stompwijk: Ging soms bij ons quadrille-spel Het met de -winst niet al te -wel; Toch is daarmee deez' kleinigheid Vergaard voor Zijne Heiligheid. 9.15 J Idem . . ¦ 30.— Rotterdam. Bijdrage voor het Vatikaansche Koncilie 200.— Hooiclplaat. X. Gods zegen over onze kinderen ƒ5.—; IJ. Petrus, ik heb voor u gebeden, opdat uw geloof niet bezwijke. Luc. XXII: 32. ƒs.—; Z. Tot zekere intentie ƒ 2.50; Emma. Voor eene waardige eerste H. Kommunie ƒ2.35. Te zamen. '. 14.85 Veld—Driel. 11. E. Voor Z. H. om een zalig sterfuur. . . . 60.— „der! ik vraag uw zegen voor mijne oudei-s, mijn broederen mij tot zekere intentie ... I.— Totaal. . . . ƒ 36,119 20*
---

AMSTERDAM, 29 Maart.
Niet alleen in Frankrijk ziet het er jammerlijk uit; schier geheel Europa verkeert in denzelfden toestand, altijd ten gevolge van de moderne beschaving, zooals de beginselen van 1789 die hebben gevormd. Van de volken, die men goed vindt de latijnsche volken te noemen, lijdt dat geen twijfel. Die volken zijn katholiek en daaruit, dat zij katholiek zijn, ontleenen de Protestanten van allerlei kleur, zoowel de liberalen als de orthodoxen, eene zekere soort van ergernis, zeggende: ziet eens wat het Katholicismus in de katholieke landen voortbrengt! Wij begrijpen dat eenvoudige lieden zich door zulk eene beschuldiging om den tuin laten leiden, want dezulken kennen niets dan de oppervlakte der dingen en blijven daarbij slaan. Misschien is er ook eene menigte geleerden onder de Irotestanten, althans eene menigte, die zich zelve voor geleerd aanziet en voor geleerd gehouden wordt, die, juist als de eenyoudigen, bij de oppervlakte blijft hangen en nooit doordringt tot het wezen der zaken- Van zulke oppervlakken wemelt ons land. Zij zien de revolutie in de katholieke landen de wanorde organizeeren, en uit dat feit, dat er revolutionaire wanorde in de katholieke landen bestaat, leiden zij even valschelijk als stout af, dat het Katholicismus daarvan 'de oorzaak is.
Deze redenering is vermoedelijk bij vele Protestanten het gevolg van eene andere oppervlakkigheid, die hun aankleeft en waarvan zeer weinigen zich kunnen los maken. Een Protestant beoordeelt in den regel de Katholieken — niet naar de katholieke beginselen, maar volgens zijne protestantsche beginselen. Het is onloochenbaar, dat zulk eene beoordeeling op een geheel valschen grondslag geschiedt en de meest ergerlijke misvattingen voortbrengt. Een Protestant is ieder, die in eene der protestantsche sekten is opgenomen en protesteert tegen de katholieke Kerk of tegen de leerstukken, die zij voorhoudt. Nu kan een Protestant slechts tegen sommige punten des katholieken geloofs protesteeren, of tegen vele zijner geloofswaarheden, of tegen alle. Dat doet echter niets tot de zaak: hij is en blijft altijd een Protestant. Hij kan een Lutheraan zijn, een Kalvinist, of een Menist; hij kan in iedere van die sekten liberaal zijn of orthodox; hij kan zelfs radikaal zijn en alle geloofswaarheid loochenen; — hij is en blijft altijd een Protestant, niet slechts in naam, maar metterdaad en in waarheid; niet slechts in de schatting dei- Katholieken, maar evenzeer in de schatting der Protestanten.
Wat doen nu doorgaans de Protestanten? Dit: wat voor de Protestanten waar is, brengen zij over op de Katholieken, voor wie het zoo weinig past, dat het volkomen valsch is.
Wie immers zijn, volgens onzen katechismus, ledematen der H. Kerk? Met andere woorden: wie is katholiek? Al degenen, welke op aarde onder de gehoorzaamheid van den Paus van Rome het ware geloof helijftÊn^TTSf is dus niet genoeg, dat men zich katholiek noemt, men moet dat ook zijn. Men moet onder de gehoorzaamheid van den Paus staan en, zooals de katechismus dat uitlegt: »in alle stukken des geloofs ééne en dezelfde leering volgen". Wie nu öf niet onder de gehoorzaamheid van den Paus van Rome staat, öf wie slechts in één der stukken des geloofs van de kerkleering afwijkt, is niet katholiek. Wat dan te zeggen van die reeks van staatslieden, die in de katholieke landen, ofschoon zij zich niet openlijk van de Kerk afscheurden, toch vervuld waren van protestantsche beginselen, en naar die protestantsche beginselen de katholieke volken geregeerd en ze daardoor verpest hebben? In Frankrijk, Spanje, Portugal, Italië, Beijeren en Oostenrijk hebben sinds ongeveer IJ eeuw katholieke vorsten geregeerd, die, misleid door goddelooze of pligtvergeten ministers, hunnen volken een beheer schonken, dat slechts in schijn katholiek was, maar metterdaad van de katholieke beginselen afweek, om naar protestantsche te regeren. Al de nakomelingen van die vorsten boeten thans voor de misslagen hunner voorvaderen en oogsten nu de vruchten van het protestantsche zaad, dat toen is uitgestrooid. De Pausen, wel is waar, hebben nooit nagelaten daartegen te protesteeren en te vcroordeelen wat veroordeelenswaard was. Maar de ministers dier vorsten wisten de waarschuwende sfem der Pausen te doen verdooven, door de eer- en heerschzucht dier vorsten op te wekken, hun wijs te maken dat zij meester waren in hun rijk en de Paus een aanslag deed op hunne magt, zoo dikwerf hij het ondernam om hun de leer der Kerk voor te houden.
Dit alles is volkomen protestantsch en niet katholiek, en had plaats in navolging van de protestantsche vorsten. Immers de protestantsche volken werden in zake des geloofs gezet naar de hand hunner vorsten, die openbaarlijk het beginsel toepasten, dat het volk het geloof zijner vorsten moest aannemen. Zoo werd het Protestantisme , in den naam der vrijheid begonnen, alras onder de plak der soevereinen geplaatst. Zelfs Nederland bleef daarvan niet verschoond, toen het zwaard van prins Maurits injjle schaal der protestantsche Synode werd gelegd. De Paus van Rome was alzoo verworpen, maar in zijne plaats traden zooveel Pausen op, al& er protestantsche vorsten waren, die hun despotiek pausschap met den degen in de hand over hunne volken deden gelden. Het ligt in den aard der zwakke menschelijke natuur, dat de katholieke vorsten bevangen werden door de zucht om , eenigermate althans, het voorbeeld der protestantsche vorsten te volgen. Zij wilden gebieden in de Kerk en werden daarin geholpen door sluwe staatslieden, die poogden hun de baan glad te maken, en inmiddels niet nalieten de Kerk en zelfs de Pausen te bemoeijelijken en te bestrijden. Dat alles is in strijd met de katholieke Kerk en werd op een protestantschen grondslag tegen de katholieke Kerk gerigt. Het werd de taak van de door het Protestantismus begunstigde vrijmetselarij, om dien strijd tegen het Katholicismus in de katholieke landen te ordenen, voort te planten en uit te breiden. En opmerkelijk is het, dat de ministers, die in deze katholiekelanden het meeste kwaad hebben uitgebroeid, vrijmetselaren waren en geheel van protestantsche beginselen uitgingen, die zij des noods door geweld en verdrukking in de katholieke landen invoerden. Dat alles had plaats onder katholieke vorsten, die hun geloof lief hadden en katholiek wilden blijven, maar onwetend en blind genoeg waren om hunnen naam te leenen aan maatregelen, bestemd om het TTüTholieke geloof te bestrijden. Het zaad, alzoo gedurende li eeuw met kwistige hand in en tegen de katholieke Kerk, gestrooid, is opgekomen en draagt" thans vruchten. Het zaad heeft zich langzamerhand ontwikkeld en is ongemerkt opgegroeid tot een boom, een protestantschen boom van revolutie, dien wij wijd en zijd in al die landen kunnen aanschouwen in de tallooze rampen, die hij rijkelijk voortbrengt. Al wat ons Itahe, Spanje en andere katholieke landen vertoonen, waar de overheid niet bij magte is om de orde te handhaven, levert ons dezelfüe tooneelen, die tijdens de reformatie plaats hadden m de protestantsche landen. Zoo waar is het, dat slechts één beginsel, het protestantsche beginsel, daar werkzaam is en de gewone verwoestingen aanngt.
Nu vindt men eene menigte Protestanten in Engeland en Nederland, die ten koste van groote offers daar heil poogt aan te brengen door de invoering van het Protestantisme, als kerkgenootschap. Dat is blijkbaar eene grove dwaling. Zij tasten die landen aan door de homeopathie, die er niet opgaat. Die gedeelten der bevolking immers, die door de revolutie zijn aangetast, zijn het formulier-Protestantisme voorbij en in het ongeloof vervallen. Zij kunnen het protestantsche geld aannemen, maar niet het protestantsche geloof, als het geoorloofd is dat woord te gebruiken. Indien het mogelijk is uitzonderingen te zien, moeten zij uit den aard der zaak zeer zeldzaam voorkomen. Zij vormen den witten raaf.
De groote menigte der bevolking in alle standen is en blijft katholiek, ten spijt van al wat er gebeurt, en de kracht der katholieke Kerk, in plaats van door den tegenspoed te verzwakken, neemt met den dag toe. Dit is het opmerkelijk verschijnsel, dat de katholieke Kerk vreeselij k geteisterd wordt, maar daaronder niet bezwijkt; dat zij herleeft en in kracht toeneemt; middelerwijl onze anti-revolutionairen, door de magt van hun lieve geld, dat zij daar verkwisten, er slechts de wanorde en de revolutie helpen bevorderen. Zij zijn leidslieden van blinden en leenen hunne kostbare geldelijke ofïers, om de vaart naar den afgrond, waarheen die volken snellen, te bespoedigen. Zoodat de anti-revolutionairen, die hier te lande met zoo veel pracht van woorden voorgeven, de revolutie te bekampen, diezelfde revolutie in katholieke landen met de magt en de kracht van hun geld begunstigen en in de hand werken.
Men verneemt dat in eene vergadering van het bestuur der stoomvaart-maatschappij »Nederland," gisteren onder voorzitterschap van Z. K. H. prins Hendrik gehouden, is besloten, om te volharden bij het eenmaal opgevatte plan, en op nieuw een krachtig beroep te doen op de geheele natie. Z. K. H. prins Hendrik heeft onmiddellijk zijn eigen inschrijving verdubbeld.
De minister van Buitenlandsche Zaken heeft, bij missieve van 23 Maart j. 1., overeenkomstig 's Konings magtiging ter voldoening aan het 2e lid van art. 57 per Grondwet, aan de Staten-Generaal doen toekomen een afschrift der overeenkomst den 20 November 1869 tusschen Nederland en Italië gesloten, totwederkeerige uitlevering van misdadigers.
Door den heer Haffmans is een afaiendement voorgesteld op het wets-ontwerp, houdende regeling van het onderwijs van rijkswege in de beeldende kunsten, en wel ,om in art. 2, achter de alinea a tusschen te voegen: eene nieuwe alinea luidende: »5 de bouwkunst" en voorts te lezen: c de beeldhouwkunst; en dde schilderkunst; enz.
Bij beschikking van den 26" Maart 1870, 12e afdeeling, is aan de direktie der friesche en overijsselsche stoombootreederij tot wederopzegging vergunning verleend voor eene stoombootdienst tot vervoer van reizigers, goederen en vee tusschen Harlingen en Nieuwediep.
Het nederlandsch vice-konsulaat te Calmar zal voorloopig onvervuld blijven.
Met ingang van den 3n April aanstaande zal het Rijkstelegraafkantoor te Hansweert op Zon- en daarmede gelijk gestelde feestdagen open zijn van 8 tot 12 ure voormiddags. De diensturen der werkdagen blijven onveranderd.
'Z. M. heeft benoemd tot ridder der orde van den Nederl. Leeuw, de volgende hoofd- en verdere officieren van het leger in Nederlandsch Indië: T. C. J. Kroesen, W. M. de Jongh, P. J. Maier, G. P. deNeve, R.N. Bar, H.F.Meijer, G. C. E. van Daalen, H. G. Boumeester, F. W. H. Kuhn en A. W. Egter van Wissekerke; aan A. Verschuren is toegekend de ingestelde bronzen medalje met loffelijk getuigschrift wegens de redding van een zevenjarig kind uit de haven te Leur op 18 Februarij jl.; aan mr. S. Vissering en mr. C. J. A. den Tex is vergund het aannemen en dragen der versierselen van officier der orde van Leopold, hun door Z. M. den Koning der Belgen geschonken; aan den vice-admiraal G. C. C. Pels Rijeken, is pensioen verleend van ƒ4OOO.
De minister van Binnenlandsche Zaken, gelet op art. 13 der wet van den ln Junij 1865, heeft goedgevonden te bepalen: 1° dat de kommissie, aan welke is opgedragen het examineeren van hen die het diploma, bedoeld in art. 16 dier wet, wenschen te verkrijgen, voor de eerste maal in het loopende jaar zitting zal houden Zaturdag 9 April e. k. en volgende dagen, te Utrecht; 2" dat de kommissie, aan welke is opgedragen het examineeren van hen die eene akte van bevoegdheid als arts wenschen te verkrijgen, of die hunne vroeger verkregene bevoegdheid verder wenschen uit te breiden overeenkomstig artt. 27 en 28 dier wet, voor de eerste maal in het loopende jaar zitting zal houden Woensdag 20 April e. k. en volgende dagen, te Rotterdam; 3° dat de kommissie, aan welke is opgedragen het examineeren van hen die eene akte van bevoegdheid als hulpapctheker wenschen te verkrijgen, voor de eerste maal in het loopende jaar zitting zal houden op Woensdag 6 April e: k. en volgende dagen, te Amsterdam; 4° dat de kommissie, aan welke is opgedragen het examineeren van hen die eene akte van bevoegdheid als apotheker wenschen te verkrijgen, voor de eerste maal in het loopende jaar zitting zal houden Maandag 11 April e. k. en volgende dagen, te Amsterdam.
ROTTERDAM, 38 Maart. Heden middag ten -twaalf ure had eene treffende plegtigheid plaats op het terrein aan den Schiedamschen Siogel alhier, waar eerlang het gebouw der Zouaven-Broederschap verrijzen zal. De eerste steen van dat gebouw namelijk werd gelegd. Wanneer men bedenkt, dat die Broederschap nog geen jaar levens telt, zal men begrijpen, waarom wij die plegtigheid treffend noemen. Het terrein was smaakvol gedekoreerd, hetgeen de Broederschap vooral te danken had aan de goede zorgen van den bouwmeester, den heer C. Roovers. Alom wapperden de nederlandsche en rotterdamsche kleuren. Op het midden van het terrein verhief zich een medaillon in de schaduw van de pauselijke en nederlandsche vlaggen met het opschrift Ter eere van den Priester des Heeren, terwijl nabij de plaats, waar de eerstesteen zou worden gelegd, de buste van Pius stond onder eene trofee van nederlandsche en oranje vlaggen. (Maasbode).
ENKHUIZEN, 27 Maart. De vrees voor het behoud onzer zes haringbuizen is aanvankelijk geweken. Ten behoeve van het algemeene welzijn zijn de gegoede ingezetenen niet teruggedeinsd, om door belangiooze geldelijke opofferingen te behouden wat men heeft.
HARLINGEN, 27 Maart. De adressen, aan de Tweede Kamer der Staten-Generaal opgezonden ter gunste onzer haven, strekkende om aan te dringen op verbetering van haren toestand, zijn binnen weinige dagen geteekend geworden door 1956 personen, waarvan uit Harlingen ongeveer 500, overigens uit Leeuwarden, Franeker, Bolsward, Groningen, Almelo, Goor, Enschedé en zelfs uit Leer.
MAKKUM, 27 Maart. Eergisteren avond, terwijl de sluiswachter Kool met zijn zoon, een timmerman, bezig was de klapbrug, waarover de passage onraadzaam was geworden, weg te breken, brak onverhoeds een der trossen, waarmede de bok was getoogd, terwijl de klap werd geheschen. Een andere zoon van Kool, die medehielp, kreeg de bok in volle zwaarte op zijn ligchaam en overleed dien ten gevolge een kwartier daarna.
VENLO, 27 Maart. Door de pruissische regering is koncessie verleend tot het aanleggen der lijnen Mörsstralen en Stralen-Grefrath. Hierdoor wordt aan de lijn Venlo-Hamburg groote dienst bewezen en die van Viersen-Roermond met de nederlandsche enbelgische spoorwegnetten in verbinding gebragt.
---

