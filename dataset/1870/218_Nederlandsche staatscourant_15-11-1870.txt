NEDERLANDEN. 's GRAVENHAGE, den 14den November 1870.
Bij besluit van 19 October 1870 heeft Zijne Majesteit goedgevonden te bewilligen dat door het levensverzekering-genootschap Prudentia , gevestigd te Arnhem , worden in werking gebragt het gewijzigd reglement en de tariven , bij genoemd besluit goedgekeurd. Bij Koninklijk besluit van 12 November 1870, n°. 23 , is aan de na te melden officieren bij de dienstdoende schutterijen, op hun verzoek, eervol ontslag verleend, als: bij die te 's Gravenhage , aan jhr. mr. A. van der Goes, als lsten luitenant; aan J. E. Slingervoet Eamondt, als 2den luitenant; bij die te Amsterdam , aan A. van Eibergen-Santhagens , als kapitein ; en aan H. J. de Bie Leuveling Tjeenk, als 2den luitenant; laatstgenoemde , onder gehoudenheid tot het volbrengen van de op hem uit kracht der wet nog rustende schutterlijke verpligtingen als gewoon lid der schutterij bij de reserve, met al de gevolgen daaraan bij de wet gohecht. Bij Koninklijk besluit van 12 November 1870, n°. 26, is aan dr. H. Snellen, te Utrecht, eervol ontslag verleend als lid van den geneeskundigen raad voor Gelderland en Utrecht. Bij Koninklijk besluit van den llden November jl., n : . 25, is aan den heer T. H. W. von Banzow, adsistent-resident te Djokdjokarta (Nederlandsch Indie), vergunning verleend tot het aannemen der versierselen van ridder der orde van Hendrik den Leeuw, hem door Z. II, den Hertog van Brunswijk en Lunenburg geschonken. MINISTERIE VAN BIIV N E NLAN D SC H E ZAKKN De Minister van Binnenlandsche Zaken brengt ter kennis van gegadigden voor de aanbesteding van: het onderhoud van de Rijks- groote wegen in het Hertogdom Limburg, gedurende vijf jaren; dat het zesde perceel op f 4630 per jaar is geraamd, in plaats van op f 2630 zoo als in het bestek is aangegeven. 's Gravenhage, 14 November 1870. Voor den Minister, De Secretaris-Generaal, Hubrecht. MINISTERIE VAN FINANTIEN. De belanghebbenden worden verwittigd dat, met wijziging in zoo verre van vroegere opgaven, de verzending der Indische post voor het tegenwoordige is geregeld als volgt; Over Triest en verder met de Oostenrijksche en Britsche pakketbooten, des Woensdags om de veertien dagen. Vertrek uit Amsterdam per trein van 2.20 's avonds. De eerstvolgende expeditiedag is aanstaande "Woensdag den 16den November. Over den Breimer en Brindisi en verder met de Italiaansche en Britsche pakketbooton des Vrijdags om de veertien dagen. Vertrek uit Amsterdam per trein van 2.20 's avonds. De eerstvolgende expeditiedag is aanstaande Vrijdag den 18den November. De Zaturdagsche brievenmaal over Brindisi komt te vervallen. Over Marseille en verder met de Fransche pakketbooten des Maandags om de vier weken. Vertrek uit Botterdam per stoomboot naar de Moerdijk van 5.15 's avonds. De eerstvolgende expeditiedag is aanstaande Maandag den 21sten November. De expeditie van Dingsdag is opgeheven en wordt door de bovengemelde Maandagsche verzending vervangen. De verzending der correspondentie voor Banka, Riouw en Palembang, die volgens vroegere aankondiging alléén over Triest geschiedde, zal in 't vervolg mede over Brindisi plaats vinden. 's Gravenhage, den 14den November 1870. De Minister van Finantien, van Bosse. MINISTERIE VAN KOLONIËN. Militaire Geneeskundige dienst in West-Indle. De Inspecteur van de Geneeskundige dienst der Landmagt verwittigt alle Genees- en Heelkundigen, zoowel Nederlanders van geboorte als
vreemdelingen, die genegen zijn om zich als Officier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 's Gravenhage, Plein n°. 5, behooren aan te melden , met overlegging der nngenoemde bewijzen , als: 1°. eene geboorte-acte, ton bewijze van eenen ouderdom beneden de 35 jaren; 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen ; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ton gevolge van nader voor dien hoogeren rang af te leggen examen , en dat aan de betrekking van Officior van Gezondheid der 3de klasse in de West-Indien de volgende voordeelen zijn verbonden , als : 1°. een jaarlijkscli tractement van f 1700, benevens vrije woning of schadeloosstelling voor huishuur; 2°. een tractement van f 900 'sjaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maandén tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der 1ste klasse zal geschieden ; onder voorwaarde echter van eene schriftelijke verbindtenis tot eene eventuele teruggave der gelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren ; 4°. de rang van Tweeden Luitenant bij de Landmagt in West-Indie. 's Gravenhage , den lsten Maart 1870. De Inspecteur voornoemd, Dr. J. J. Sas.
---

BUITENLANDSCHE BERIGTEN. DUITSCHLAND.
De Pruissische Staats-Anzeiger deelt mede, dat de Noordduitsche rijksdag den 21sten dezer zal bijeen komen en dat zijne zittingen te Berlyn zullen plaats hebben. Hierdoor wordt het gerucht wederlegd, dat de rijksdag te Versailles zou vergaderen. De Norddeutsche Allgemeine Zeitung zegt in haar nommer van gisteren : » Uit de mededeeling, dat de rijksdag in zijne aanstaande zitting zich zal hebben bezig te houden met de bewilliging van de middelen" vereischt voor de voortzetting van den oorlog, is door verscheiden bladen de gevolgtrekking gemaakt, dat er eene nieuwe geldleening ten behoeve van den Bond op handen was. Wij gelooven dat deze be- . wering voor alsnog ongegrond is; er zal wel een crediet voor het bondsbestuur geopend moeten worden, maar omtrent de wijze om daarin te voorzien schijnt nog niets beslist te zijn." — Uit Weenon wordt aan de Kölnische Zeitung gemeld: » Ofschoon de bemiddeling van Engeland op het verzet der Parysche bewindslieden schipbreuk geleden heeft, houdt men zich toch in de diplomatieke kringen alhier overtuigd, dat de pogingen tot bemiddeling niet gestaakt zullen worden. In weerwil van de jongste hoogdravende circulaire van den heer Jules Favre , vertoonen er zich merkwaardige verschijnselen waaruit af te leiden is, dat zelfs in den boezem van het gouvernement voor de nationale verdediging het besef van de nutteloosheid van verderen strijd levendig begint te worden, ja, dat men zich zelfs met het denkbeeld eener eervolle capitulatie van Parys beyint bezig te houden. Mogt er dus binnen kort sprake zijn van een nieuwen stap van Kngeland, dan kan men zich verzekerd houden dat zulks op regtstreeksch verzoek der regeringsdelegatie te Tours [alwaar de Oostenrijksche gezant zich bevindt] geschiedt. Alleen zal er alsdan, gelijk van zelf spreekt, geene quaestie meer zijn van eenen wapenstilstand, maar van 'de voorwaarden
op welke de oorlog door het sluiten van vrede geëindigd zou kunnen wórden. Dat het Engelsche kabinet ten volle bereid zou zijn om zich met zulk eene taak te belasten, mag uit de jongste verklaringen van Lord Granville opgemaakt worden." — Volgens een berigt uit Frankfurt a/M. van den 12den zijn aldaar twee bankiers, die te Londen voor de jongste Fransche leening ingeschreven hadden, te dier zake in hechtenis genomen. F II A IV K R IJ K. Volgens nadere berigten omtrent het gevecht tusschen het Fransche Loire-leger en het Beyersche legercorps onder het bevel van den generaal von der Tann was het een gevolg van eene offensive beweging der Franschen aan den westkant van Orleans. Von der Tann, zich op eene flank overvleugeld ziende, begreep dat hij zich in Orleans, eene open liggende stad, niet tegen eene overmagt zou kunnen staande houden, en week al vechtende naar Toury, op den weg van Orleans naar Parys; bij dezen al'togt had zijne achterhoede aanvallen af te slaan en leed zij vrij wat verlies. Te Toury ontving von der Tann de hem in haast uit Versailles toegezonden versterkingen ; thans de overmagt aan zijne zijde hebbende, hield hij erstandomaan den vijand het hoofd te bieden; doch er is nog, althans tot Z iturdag-avond, geen nieuwe aanval door het Loire-leger ondernomen. Den 1 ldtn is door den heer Gambetta uit Tours het volgende schrijven aan de burgerlijke en militaire overheden in den lande gerigt: n Hot Loire-leger heeft gisteren na twee dagen strijdens , Orleans vermeesterd. Ons verlies in gesneuvelden en gekwetsten is minder dan twee duizend man: dat van den vijand is grooter. Wij hebben ruim duizend man krijgsgevangen gemaakt, en twee kanonnen van Pruissisch maaksel, benevens 20 wagens met ammunitie, allen bespannen, vermeesterd, alsmede een groot aantal leger- en fourragewagens. »Het voornaamste gevecht werd den Oden in de omstreken van Coulommiers geleverd. Onze troepen betoonden opmerkelijke opgewektheid , niettegenstaande het slechte weder. n Er is reden om te hopen dat er met dat wapenfeit een nieuw tijdvak voor Frankrijk aanvangt. Onze strijdkracht is in manschappen oneindig groot; de vaderlandsliefde is overal wakker geworden ; en ons land behoort zich bereidvaardig te betoonen tot de uiterste opofferingen. ii Wij zijn al te dikwerf door tegenspoed op de proef gesteld om ons wederom door al te gunstige verwachtingen op eenen verkeerden weg te laten brengen. Doch de zaak is dat wij weder aanvallend te werk gegaan zijn; dat is een punt van groot gewigt; het beduidt dat wij de basis onzer operatien niet achterwaarts maar voorwaarts verleggen. Met koenheid, met voorzigtigheid , met geestkracht, en vooral met voortdurende eendragt in het besluit om den strijd tot het uiterste vol te houden, zal Frankrijk door de Republiek gered worden." -—La Défense Nationale , een dagblad van Limoges, berigt dat twee dagbladschrijvers door het Bewind belast zijn met de taak om te Toulouse in twintig dagen tijds een legercorps van zestig duizend man te vormen: eene soin van vier miliioen francs is daarvoor tot hunne beschikking gesteld, en hun tevens de titel en de magt van divisiegeneraal verleend. — Bij een dezer dagen uitgevaardigd besluit is door den heer Gambetta verordend dat de afrigting der recruten voor de infanterie zoo mogelijk in veertien dagen, en uiterlijk in twimig dagen moet worden volbragt. Te Tours wordt door de Patrie berigt dat zich in Bordeaux eene Commune, of revolutionair bestuur der stad, heeft opgeworpen, en de gelastigden des Bewinds tegenstreeft. In Toulouse heeft het Bewind nieuwe tegenkanting ontmoet. De heer Duporial, de prefect van het departement der Boven-Garonne , door hetzelve uitgenoodigd zijnde om zijn ontslag in te dienen , heeft dit geweigerd en ondersteuning bij de stedelijke overheden gevonden, terwijl de door het Bewind tot prefect gekozen persoon weigerde deze betrekking te aanvaarden zoo niet de heer Duportal vrijwillig aftrad. Te Nïmes heeft eene openbare demonstratie plaats gehad tegen den maire omdat hij had geweigerd zich aan te sluiten aan de zoogenaamde Ligue du Midi, eene vereeniging van ultra-republikeinen die zich eigenmagtig met maatregelen ter verdediging der zuidelijke departementen heeft belast. De maire had de nationale garde op zijne zijde. — Uit Parys wordt gemeld dat Flourens, een van de hoofdaanleggers der tooneelen van 31 October, den lOden dezer daar ter stede in hechtenis is genomen, en dat er een bevel tot het arresteren van twee zijner medestanders, namelijk Cournet en Ddlescluze, redacteuren van het radicale dagblad le Reveil , was uitgevaardigd. — Eene dezer dagen uitgevaardigde circulaire van den heer Gambetta aan de departements-prefecten behelst het volgende: » De voornaamste artikelen voorkomende in het Bulletin de la Bépublique (het officiele blad des Bewinds) zullen eiken Zondag door den schoolmeester van iedere gemeente aan de vergaderde inwoners, hetzij op het gemeentehuis of in de school, worden voorgelezen, en zelfs, zoo mogelijk , verscheiden malen in den loop der week. Dag, uur en plaats van die voorlezingen zullen vooraf aan de bevolking moeten worden bekend gemaakt. Inzonderheid zal de schoolmeester de bevolking moeten bekend maken met de artikelen van leerznmen en geschiedkundigen inhoud, opgesteld met het doel om het volk te verlichten, om het zijne politieke en maatschappelijke regten en de daaruit voortvloeiende pligten voor te houden, en om het bewijs te leveren van deze groote waarheid dat alleen de republiek door hare instellingen in staat is om Frankrijks vrijheid , grootheid en goede toekomst te verzekeren. ii Op het hooge gewigt dezer verbreiding van hart-veredelende begrippen behoef ik niet te wijzen. Twintig jaren lang is de Keizerlijke regering stelselmatig werkzaam geweest om het volk in onkunde te houden en om het te bederven , ten einde het tot eon werktuig zijner dwingelandij te kunnen maken. Ons past het den geest der natie op te beuren . daarin de begrippen van rogtvaardigheid en onafhankelijkheid , vaderlandsliefde en burgerdeugd te ontwikkelen , en door die geestelijke ea zedelijke herschepping den weg te sluiten voor den terugkeer der jammerlijke rampen waarmede het vaderland thans overstelpt wordt." ENGELAND. Het Daily News zegt in zijn nommer van verleden Zaturdag: "November is in Engeland de maand der kabinetsraden. De vacantie, die
voor de parlementsleden nog drie maanden duurt, is voor de ministers, zoover het eene werkelijke vacantie heeten mogt, ruet deze maand geeindigd; zij worden aan het werk geroepen door de taak om voordragten voor de naderende parlementszitting te ontwerpen. Aller gedachten zijn hier te lande zoo zeer op den oorlog tusschen Frankrijk en Duitschland gevestigd dat de kabinetraden, in de afgeloopen week herhaaldelijk gehouden, onder het publiek geruchten hebben doen ontstaan, volgens welke er zich eene nieuwe gelegenheid tot bemiddeling tusschen de oorlogende partijen aan ons gouvernement voorgedaan zou hebben. Doch het is meer waarschijnlijk dat op dit oogenblik binnenlandsche aangelegenheden de gedachten van Harer Majesteits raadslieden bezig houden. Het departement van finantien, die van binnenlandsche zaken, van oorlog, van marine en van onderwijs hebben ontwerpen in te dienen. De volgende parlementszitting zal wel niet zoo gewigtige wetten leveren als de afgeloopene, maar zal toch een aantal wenschelijke verbeteringen kunnen aanbrengen." — De heer Barkly, de gouverneur der Kaapkolonie, is bij een besluit der Koningin van den lOden dezer benoemd tot n Harer Majesteits commissaris voor do vereffening en regeling van de zaken der landstreken . gelegen nevens of nabij de oostelijke grenslinie der Kaap de Goede Hoop." — Te Londen wordt moeite gedaan tot het oprigten eener >i Zuidafrikaansche diamant- en mineraal-maatschappij", die zich tot taak zou stellen: het verkrijgen en exploiteren van concessien in verband met de diamant-gronden aan de Vaalrivier en elders in Zuid-Afrika. De oprigters, personen die te Londen eenen goeden naam hebben, verzekeren in den prospectus , dat zij zich reeds door eene overeenkomst met een inlandsch opperhoofd hebben verzekerd van het uitsluitende regt om in eene landstreek van 12,000 vierkante mijlen uitgestrektheid diamanten en andere delfstoffen te zoeken. Eene Engelsche firma die belang bij den diamanthandel heeft, de Jongh en zoon, geeft in het Daily-News de verzekering dat zij, na gedaan onderzoek , verklaren kan .i dat de Kaapsche diamanten noch in quantiteit noch in qualiteit de vergelijking met de Braziliaansche kunnen doorstaan." R U S L A N D. De Weener Presse van eergisteren berigt het volgende: » Het gerucht aangaande eenen stap van Rusland, strekkende om wijzigingen in het Parysche tractaat van 1856 te verkrijgen, wordt ons heden uit eene betrouwbare bron bevestigd. Naar wij vernemen is te Konstantinopel eene nota van den vorst Gortschakoff ingediend, waarbij de herziening wordt verlangd van art. 14 van het Parysche hoofdtractaat en de wijziging van de op dat artikel berustende tweede additionele conventie, welke het getal der Russische en Turksche voor de kustvaart bestemde ligte stoombooten, die in de Zwarte Zee onderhouden mogen worden, op zes voor eiken der beide Staten bepaalt. Voorts wordt ons medegedeeld dat het verlangen van Rusland zich uitsluitend tot dit punt bepaalt, en reeds kenbaar gemaakt is aan de mogendheden die het tractaat van Parys mede onderteekend hebben." ITALIË. Het Italiaansche gouvernement heeft een rapport ontvangen van het in Rome bewerkstelligde onderzoek omtrent de mogelijkheid van spoedige verplaatsing der regering derwaarts. Daaruit blijkt, zegt l'Italië, dat de geraadpleegde ingenieurs eenstemmig van oordeel zijn dat alle aanstalten voor de huisvesting der hooge collegien van staat in Rome met 1 Julij 1871 volbragt zouden kunnen zijn. SPANJE. De Madridsche Pensamiento Espanol, een voornaam orgaan der katholieke partij in Spanje, verklaart zich tegen de troonsverheffing van den hertog van Aosta. met groote bitterheid doch op zulk eenen toon dat er geene poging van die partij daartegen te verwachten schijnt. De groote bedenking tegen dien candidaat is dat hij behoort tot het Huis van Savoye , »den vijand van den Paus , den overweldiger van Rome, den vertegenwoordiger der revolutionaire en antikatholieke beginselen , welks hoofd onder den banvloek van de Kerk ligt". BELGIE. De voordragt der regering tot wijziging der Belgische kieswet laat de bepalingen betrekkelijk de verkiezingen voor de wetgevende kamers nagenoeg onveranderd; zij voldoet niet aan den wensch om de stembus nader bij de kiezers te zien brengen, een wensch die sedert lang bij de conservative, maar niet bij de liberale partij bestaat. Doch aan het slot der memorie tot toelichting dier voordragt zegt de regering: ii Wij hebben gezocht met deze voordragt eener kieshervorming aan de regtmatige wenschen der publieke opinie voldoening te geven. Indien er andere verbetoringen , die door de grondwet toegelaten worden en met den geest der voordragt in overeenstemming zijn , in de wetgevende kamers krachtens het regt van initiatief worden aangewezen, zullen wij ze volgaarne aannemen." Door dezen wenk aangemoedigd verlangen het Bien Public , de Gazette de Lie'ge en andere katholieke dagbladen, dat er voortaan, zoo niet in elke gemeente, dan toch in de hoofdplaats des kantons, gelegenheid tot het uitoefenen van het stemregt worde gegeven; en zij geven te kennen dat er door conservative leden der Kamer een voorstel zal worden gedaan om eene bepaling van die strekking aan de voordragt der regering toe te voegen. Morgen, Dingsdag, zal in de afdeelingen der Kamer van Vertegenwoordigers worden gehandeld over de vraag of het door twaalf leden ingediende voorstel van wet tot wijziging der grondwetsartikelen betreffende het stemregt voor de wetgevende kamers en de verkiesbaarheid voor den Senaat een onderwerp van overweging bij de Kamer zal uitmaken. Dat die vraag in ontkennenden zin wordt beslist wordt geenszins voor onwaarschijnlijk gehouden, daar er zoowel van de zijde der conservative partij als aan die der liberale vele stemmen tegen dat wetsvoorstel opgaan. Het katholieke Journal de Bruxelles verklaart het te zullen bestrijden. Dit doen de Echo du Parlement, de Meuse en het Journal de Liège reeds; naar het oordeel van deze gematigd liberale dagbladen doet zich bij het Belgische volk nergens noodzakelijkheid tot die grondwetswijziging gevoelen, en zouden ook de tegenwoordige tijdsomstandigheden geenszins een geschikt tijdstip daarvoor opleveren; in allen ge-
valle zou men, alvorens het voorstel van grondwetswijziging te kunnen aannemen , dienen te weten wat de voorstellers in de plaats der bestaande regeling zouden willen zien stellen: en zoo zij, gelijk wel het geval nou schijnen te zijn, den weg voor het algemeene stémregt zouden willen banen, zou dadelijk de eerste schrede op dien naar het oordeel der genoemde dagbladen heilloozen weg belet dienen te worden. Hierop wordt door de Indépendance , een orgaan van de progressisten of ultra-liberalen, geantwoord dat er nog geene sprake van het algemeene stemregt is, en dat de bedoeling der voorstellers eenvoudig is •den census voor de algemeene verkiezingen en de verkiesbaarheid voor den Senaat, uit de grondwet over te brengen op het terrein der gewone wetgeving, opdat zij van tyd tot tijd naar gelang der tijdsomstandigheden geregeld zouden kunnen worden. V E R G G i\ IG D G STAT G N. De in November en Octobor jl. gekozen leden voor het Congres der Unie aanvaarden hunnen lastbrief met 4 Maart eerstkomende en behouden dien gedurende twee jaren , dat is tot het einde van het presidentschap van den generaal Grant. Groote vraagstukken had de stemgeregtigde bevolking dit maal niet te beslissen ; de verkiezingen waren vooral merkwaardig omdat zij de eerste zijn onder de heerschappij van het algemeene stemregt, ten gevolge van den burgerkrijg «n van de slaven-emancipatie ingevoerd bij het nieuwe, of 15de, additionele artikel der eedgenootschappelijke constitutie. De zwarten en kleurlingen zijn gedeeltelijk van de republikeinsche ofslavernijwerende partij naar de zijde der demokratische of conservative partij overgegaan ; ook in de noordelijke Staten heeft de laatstgenoemde partij een aantal stemmen gewonnen ; evenwel heeft de republikeinsche partij •eene beslissende meerderheid in het Congres behouden. De nog niet geheel bekende uitkomsten der onlangs in de Vereenigde Staten gehouden volkstsolling zullen bij de volgende verkiezing van Congresleden tot grondslag dienen voor de bepaling van het aantal der in eiken Staat te verkiezen afgevaardigden. Het aantal vertegenwoordigers van het Zuiden , alwaar do zwarten thans op denzelfden voet als de blanken medegeteld worden , en van het Westen, alwaar de bevolking sedert de voorlaatste volkstelling door den toevloed van landverhuizers bijzonder stork is aangegroeid, zullen alsdan meer stemmen In het Congres bekomen, en het evenwigt over de oostelijke Staten verkrijgen ; waarvan het gevolg zal zijn , althans naar de verwachting van het Londensche Daily JVews , dat het stelsel van beschermende ïnvoerregten valt, en dat de politieke verdeeling der Unie in het Noorden en Zuiden verdwijnt, welligt om door eene verdeeling in •Oosten en Westen vervangen te worden.
T E L G G It A P II l S C II E B E R I G T G JS. Ontvangen gisteren 13 November. Berlyn , 13 November. Het volgende berigt uit Versailles van 12 November is alhier van regeringswege bekend gemaakt: a In het gevecht van den 9den bij Orleans heeft de generaal von der Tann alle aanvallen van den vijand, meteen aanzienlijk verlies voor dezen, afgeslagen en is eerst daarna achterwaarts getrokken. Den lOden des middags verdwaalde eene afdeeling der Beyersche munitie-reserve, waarbij zich twee kanonnen bevonden , en viel in de handen des vijands. » Den 12den is geen berigt van eenige beweging van het Loire-leger ontvangen; ook voor Parys is niets voorgevallen." Saarbrücken , 12 November. Berigten uit Versailles van den 9den melden dat ook prins Frederik Karei door den Keizer van Rusland tot veldmaarschalk benoemd is. De Paryzenaars hielden zich buitengewoon rustig. De bezetting maakte dagelijks groote manoeuvres op de vlakte voor den Mont Valérien. Volgens het zeggen van overloopers werd er een groote uitval voorbereid. Het weder was koud maar gezond; het aantal der zieken (de gekwetsten niet medegerekend) was minder dan bij een gelijk aantal troepen in vredestijd. Tours , 12 November. Gisteren heeft bij Dreux eene ontmoeting tusschen vrijschutters en 12 Pruissische kurassiers plaats gehad, die allen gedood of gevangen genomen zijn. Ryssel , 13 November. De heer Gambetta heeft zich naar Orleans begeven om het Loire-leger met de behaalde overwinning geluk te wenschen. Hij heeft eene proclamatie aan de troepen uitgevaardigd, waarin hij onder anderen zegt: Als voorhoede van Frankrijk zijt gij op weg naar Parys. Laat ons niet vergeten dat Parys op ons wacht! Gij kent thans den vijand. Zijne meerderheid berustte alleen op het getal zijner kanonnen; als soldaat kan hij zich noch wat moed noch wat dapperheid betreft met u meten! Met zulke soldaten is het vaderland gered en de overwinning der republiek verzekerd! Marseille , 12 November. Eene bekendmaking van de Fransche Bank wederspreekt het gerucht, dat de Bank hare waarden van Lyon naar Tonton zou zenden. Te Lyon is bij besluit van den prefect eene commissie voor het opwei'pen van barricades benoemd. De nationale garde werkt er aan de verschansingen. Macon, 12 November. De heer Schneider heeft zijne uitgebreido iabriekinrigtingen te Creusot aan eene Amerikaansche maatschappij verkocht. Weenen , 12 Novomber. Volgens een mededeeling van het Correspondenz-Bureau zouden de vertegenwoordigers van Rusland zoowel te Konstantinopel als te Weenen en te Londen de officiele aanzegging gedaan hebben, dat Rusland zich niet langer door het tractaat van 185G gebonden acht. Florence, 11 November. Volgons de dagbladen heeft de cardinaal Antonelli een protest tegen de inbezitneming van het Quirinaal aan het corps diplomatique gezonden. De heer Minghetti vertrekt heden weder naar Weenen. Florence , 12 November. De Opinione ontkent het bestaan van eene door de Kölnische Zeitung vermelde dopêche van den graaf Bismarck betreffende het Romeinsche vraagstuk. Hetzelfde blad wederspreekt het gerucht van eene nieuwe overeenkomst tusschen den minister van finantien en de Bank. Florence, 13 November. De Indépendance Italienne wederspreekt ten stelligste het door de Times medegedeelde aangaande een schrijven van den heer Thiers aan den Paus, waarin hij aan dezen berigt geeft van de door hem ten gunste van den Heiligen Stoel gedane stappen.
Ontvangen heden 14 November. Londen , 14 November. De Times , sprekende van de jongste Russische circulaire, zegt niet te gelooven dat Engeland zal toestemmen in eene herziening van het tractaat van 1856; dat de staatkunde van het vereenigde Duitschland zich zal verzetten tegen de uitbreiding van Rusland, welke de verbonden mogendheden in 1856 gestuit hebben. Mogt evenwel Rusland langs vriendschappelijken weg gegronde redenen voor eene herziening van het tractaat kunnen bijbrengen , dan zou Europa de zaak kunnen onderzoeken. Volgens hier ontvangen berigten uit Parys van den lOden was het rantsoen vleesch tot 50 grammen verminderd. De Franschen hadden bij Villejuif eene nieuwe schans opgeworpen, die met 20 stukken zwaar geschut gewapend was, eene tweede tusschen Villejuif en Vitry. De sterkte van het leger onder den generaal von der Tann wordt na de aankomst van versterkingen op 7i>,<>00 man geschat. De tunnel bij Nanteuil, waardoor de spoorweg van Parys naar Strasburg loopt, is ingestort. Volgens het Daily News is de heer Odo Russell door het departement van buitenlandsche zaken naar Versailles gezonden. De Daily Telegraph berigt dat Espartero eenen brief aan zijne politieke vrienden geschreven heeft, waarin hij van de candidatuur afziet en verklaart voor den hertog van Aosta te zullen stemmen. Berlyn , 14 November. Volgens een officieel berigt uit Versailles van 13 November had de generaal von der Tann gerapporteerd dat het verlies van zijne legerafdeeling in het gevecht op den 9den dezer aan dooden en gekwetsten bedragen heeft 42 officieren en 667 manschappen Het verlies des vijands heeft volgens zijne eigene officiele opgave 2001) man bedragen. Een officieel berigt uit Les P>rues bij Belfort van 13 November meldt dat den vorigen dag Lisle sur Doubs en Clerval na kleine gevechten door de onzen bezet en de mobile gardes zuidwaarts afgetrokken zijn Vrijschutters vertoonden zich niet. Sedert twee dagen viel er sneeuw. Tours , 12 November. Bij een besluit dor regering is een comité van defei.sie voor de departementen in de vallei der Rhöne benoemd, ten einde voor den aanleg van verschansingen en de wapening der bevolking te zorgen. Arlox , 13 November. Dezen morgen hier aangekomen reizigers berigten dat het bombardement van Thionville begonnen is en dat die stad sedert gisteren in brand staat. Florence , 12 November. De Koning is alhier aangekomen. Naar men verzekert weigert de graaf von Beust zich met Engeland en Italië te vereenigen om een Europeesch congres voor te stellen , en wel op grond dat het hoogst onwaarschijnlijk is dat zulk een voorstel zou worden aangenomen , inzonderheid door Pruissen. Zeer stellig wordt het berigt tegengesproken dat do generaal Trochu eenen brief aan den Paus geschreven zou hebben, om hem de hulp van Frankrijk te beloven zoodra de oorlog geëindigd zou zijn. Florence , 13 November. De heer Ricasoli heeft aan zijne kiezers verklaard dat hij besloten heeft van het politieke tooneel af te treden. De senatoren San Martino en Jacini hebben uit naam van een aantal senatoren en afgevaardigden een verkiezingsprogramma openbaar gemaakt, waarin zij zich verklaren voor eene hervorming des bestuurs in den geest der decentralisatie. De heer Minghetti is naar Weenen vertrokken ; volgens de Opinione zou hij voor het gezandscliap aldaar bedanken om zijnen post in de Kamer weder in te nemen. Berlyn , 13 November. ( Indépendance Beige.) Rusland heeft reeds meermalen vertrouwelijk verklaard dat de neutralisatie der Zwarte Zee op den duur onhoudbaar is, en de jongste depêche van het Russische kabinet, waarvan een telegram uit Weenen gewaagt, schijnt alleen dit punt te behandelen. Rusland heeft niet verlangd dat op de bij het tractaat van 1856 vastgestelde grensregeling terug gekomen zou worden. Weenen , 14 November. De Presse geeft eene naauwkeurige analyse van de Russische circulaire nota , waarbij kennis gegeven wordt van de opzegging den additionele conventie betreffende het weren van oorlogsschepen uit de Zwarte Zee. Ten slotte van die circulaire wordt gezegd, dat gelijktijdig ook dezelfde vrijheid en onafhankelijkheid aan den Sultan teruggegeven wordt; dat hierdoor in de overige gedeelten van het tractaat van Parys geene verandering wordt gemaakt ; dat echter do Russische regering bereid is om met de overige onderteekenaren van het tractaat in onderhandeling te treden, voor het geval dat zulks gewenscht wierd hetzij ter herziening hetzij ter nadere bekrachtiging van de tractaatsbspalingen. New York, 12 November. Goudagio 11%.
---

