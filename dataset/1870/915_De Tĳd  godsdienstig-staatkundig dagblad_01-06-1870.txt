AMSTERDAM, 31 Mei. De eerste Konstitutie van het Vatikaansch Koncilie.
XI.
Deze is de leer, die de katholieke Kerk over de betrekkingen van geloof en rede altijd gehouden heeft en houdt. Er bestaat een dubbele orde van kennis, door haar beginsel en ook door haar voorwerp verschillend. Want wij kennen óf door het natuurlijk licht onzer rede óf door het geloof in Gods gezag: door de rede kennen wij alles wat tot haar regtmatig gebied behoort; door het geloof kennen wij daarbij nog de in God verborgen geheimen, wier kennis ons alleen de goddelijke Openbaring kan toevoeren. Het geloof leert ons geheimen, die zelfs voor den geloovige omsluijerd blijven. Wel kan de rede, door het geloof verlicht en met ijver, godsdienstzin en matigheid zoekend, een zeker en dat wel een zeer vruchtbaar begrip dier bovennatuurlijke geheimen erlangen. Nooit echter reikt dit begrip tot het volmaakte, heldere inzj<jt wat de rede van de tot haar .ebièd behoorende waarheden verkrijgen kan. Door het beginsel en het voorwerp beiden van zijn kennen staat het geloof boven de rede; niaar uit deze verheffing van het eene en deze ondergeschiktheid der andere ontspringt tusschen hen geen strijd. God/ die het geloof geelt en die de rede schept, kan aan de eene orde van kennis niet als waar voorstellen wat voor de andere logen is. In God is geen strijd, Hij is de waarheid.
Soms schijnt er zulk een tegenspraak lusschen geloot en rede te bestaan; een tegenspraak, die zoo weinig op de werkelijkheid steunt, dat zij óf uit het slechte begrip der geloofsgeheimen ,0f uit het roemen van verdichtselen als redelijke waarheden, ontspringt. Elk beweren, dat met de geloofswaarheid in strijd is, verklaart de Kerk onder elk opzigt voor valsch. Zij toch, die met het leeraarsambt ook de bewaring des geloofs op zich heeft genomen, bezit het goddelijk regt en den door God haar opgelegden pligt, de valsche wetenschap te verbannen: waarom dan ook geen der geloovigen een met de Openbaring strijdende meening, als een langs wettigen weg verkregen wetenschappelijk besluit mag verdedigen, maar deze als een bediïegelijke dwaling verwerpen moet.
Verre er van af met elkander in strijd te zijn, reiken geloof en rede veeleer elkander de hand. De rede toch bereidt den weg voor het geloof, en is het geloof eens verkregen, dan mag de rede, in het licht dier hoogere kennis, er naar trachten de geloofswaarheden beter en beter te kennen. Door zijn bovennatuurlijke vastheid , door zijn onfeilbaar bewustzijn van het bezit der waarheid, door den schat van geheimen in de Openbaringgeschonken, verrijkt het geloof de rede en houdt ze van dwalingen terug. Het geloof maakt geen inbreuk op de regten der rede, maar beschut zijn eigen grenzen voor overrompeling èn bewaart de vlekkelooze waarheid der Openbaring, waartegen geen uitspraak der rede strijden mag. De leer der Openbaring toch is niet als een of ander wijsgeerig stelsel' den menschehjken geest ter uitwerking en volmaking geschonken. In de bewaring gegeven der bruid van Christus — is zij ook aan haar alleen ter onfeilbare verklaring toevertrouwd. De zin der leerstukken door de Kerk aangegeven blijft onveranderlijk dezelfde ;er bestaat geen wijsheid, die dezen zin verbeteren kan.
De in dit vierde hoofdstuk door de H. Kerk als onfeilbare waarheden beleden beginselen zijn door de wijzen onzer eeuw op alle mogelijke manieren bestreden en ontkend geworden. Het vasthouden of het verwerpen dezer stellingen is het kenteeken geworden, waaraan men de kinderen Gods en de kinderen der wereld erkent. Toch is de verwarring somtijds zoo groot geweest, dat zelfs uit den schoot onzer Moeder kreten zijn opgegaan, die hare onwankelbare beginselen wilden omverwerpen. Over geen enkel punt is zooveel belagchelijke dwaasheid, zooveel moedwillige onzin uitgekraaid geworden als overde verhoudingvan geloof en rede. Alles moest dienen om het door God gestelde verband der twee orden van kennis te verbreken. Hielpen de zoogenaamde beginselen niet, dan moesten de feiten tegen de waarheid der Kerk getuigen. Elk middel was wettig, wanneer het slechts strekken kon om de Kerk van haar rechten te berooven en de rede óf als eigenmagtig tegenover óf als de hoogere boven het geloof te plaatsen. De zin der woorden werd verwrongen; men schreeuwde van wetenschap en vrijheid tegenover geloof en blindheid, van natuurkunde tegenover den katechismus; men plaatste dei. hoogleer* aar tegenover den kolenbrander, den ontwikkelden man tegenover het kind. Men sprak van eene egyptische duisternis' waar het volle zonnelicht heerschte,' hien vond struikelblokken en afgronden en eindelooze jammeren waar de weg gebaand, effen en veilig wras.
En dit alles om de eenvoudigste zaak ter wereld. Want een naauwkcurige beschouwing van de leer der Kerk neemt alle door de wetenschappelijke warhoofden geschapen duisternissen weg.
De Kerk leert dat er twee orden van kennis bestaan, elk met haar eigenaardig beginsel en haar eigenaardig voorwerp toegerust. Hiertegen zal wel geene moeijelijkheid bestaan. Het geraas begint bij de nadere verklaring, dat de kennis, die het geloof heet, hoog boven de andere, de rede verheven is. Toch is dit laatste een onbetwistbare en in het oog springende waarheid. De kennis der Openbaring heeft tot haar beginsel het geloof. Wij kennen de Openbaringdoor eene, niet tot onze geschapen natuur behoorende kracht van kennen, door een orgaan, dat God ons geschonken heelt en Hij alleen ons schenken kan. Door dat geloof kennen wij de geheimen van het inwendig wezen Gods, de verborgenheden, die alleen de Geest, die God is, doorschouwt. Met onze wetenschappelijke kennis is het anders. Het beginsel, waardoor wij hier kennen, is de tot onze menschelijke natuur noodzakelijk behoorende rede, het kenvermogen, dat wij moeten bezitten en zonder hetwelk wij geen mensch zouden zijn. Wat wij daardoor kunnen kennen zijn de binnen den gezigtseinder onzer geschapen natuur liggende waarheden, wier hoogste is de kennis van Gods bestaan, van zijn wezen en zijne eigenschappen als Schepper.
De Tweede Kamer heeft heden de diskussiën over de suikerwet voortgezet, De heer Thorbecke was in den tegenwoordigen stand van zaken voor °het ontwerp en tegen de voorgedragene amendementen. De heer Kalff was over het algemeen niet ongunstig jegens het ontwerp gestemd, maar verklaarde zich tegen de heffing van cijnsen en tegen de amendementen. De heer 's Jacob verklaarde zich tegen het ontwerp, dat gebrek lijdt aan eenigen financiëelen grondslag en tegen de amendementen. Ue heer van Kerkwijk beantwoordt ac sprekers en wijzigt zijn amendement. De heer van Naamen acht het ontwerp in het minst genomen onvoldoende, doch zal zich Jaarbij neerleggen, en verklaart zich tegen alle amendementen. De heer Mirandolle vei klaart zich voor het amendoment-de Roo.
Ten slotte is de suikerwet, na verwerping van alle amendementen, onveranderd met 42 tegen 85 stemman aangenomen.
Gisteren heeft de Kommissie van Rapporteurs haar Eindverslag uitgebragt over het wets-ontwerp, houdende bepalingen omtrent den accijns op den wijn. De dag der beraadslagingen zal nader worden bepaald.
Gisteren ten 1 ure werden de pleidooijen in het ndiie-kinderen-proces" gehouden voor de eerste kamer der arr.-regtbank, die aanvankelijk bepaald waren geweest op 24 dezer. Mr. A. Philips trad op als advokaat van den grootvader en toezienden voogd, nu wijlen H. J. Spijker, die de ontzetting van de moeder uit de voogdij verzocht, terwijl mr. J. Bohl J. Gz. de zaak der moeder-voogdesse, de wed. N.* C. Spijker, bepleitte.
Voorafgegaan was de beschikking van de regtbank in Januarij jl. op verzoekschrift van den toezienden voogd, waarbij zy de moeder schorste in de voogdij, hangende het geding, en de voogdijregten voorloopig opdroeg aan den toezienden voogd. In appèl werd de bewering als zou het vonnis ongemotiveerd zijn,' vernietigd en de beschikking van de reetbank bevestigd. Uit de pleidooijen blijkt dat de vader der drie kinderen overleden is op 21 Augustus 1866, met achterlating eener weduwe, die in eene mode-affaire werd geplaatst door toedoen van ds. Spijker. Op 19 Mei kwam de weduwe te failleeren. Spoedig werd Akkoord getroffen zonder dat echter rehabilitatie volgde. Opgrond van het ontbreken dier rehabilitatie konkludeert eischer tot ontzegging der voogdij. ._irwijl I.y ___ta_.t_.ij _,_>ogt ita v_,r..r_o_l__ zing naar geest en ligchaam, waarin de kinderen by de moeder verkeeren, en die hij aanbiedt te bewijzen. Vele regiegeleerde schrijvers worden door mr. Philips aangehaald tot staving van zijn beweren , dat akkoord zonder gevolgde rehabilitatie aan den gefailleerde zijne bevoegdheid tot het uitoefenen van politieke en juridieke regten niet teruggeeft. Mr. Bohl schildert de liefde der moeder, hare zorg, en haalt vele schrijvers benevens jurisprudentie aan, om te bewijzen dat een gehomologeerd akkoord niet de regten van voogdesse aan de moeder ontneemt. Nadat nog eenige oogenblikken aan re- en dupliek gewijd waren, werd door den heer mr. H. J. Kist medegedeeld, dat in deze zaak door het openbaar ministerie den 13° Junij a. s. rekwizitoir zoude genomen worden. Met belangstelling ziet men de beslissing dezer belangrijke procedure te gemoot.
Gisteren had de zitting van het provinciaal geregtshof, in zake dr. F. S. Elders, een bijzonder gewigt door het verhoor der zes geneeskundigen, waarvan 3 door het openbaar ministerie en 3 door den verdediger als getuigen waren gedagvaard. Alvorens tot dat verhoor over te gaan, deelde de voorzitter mede dat het Hof besloten had jhr. mr. Salvador nog te doen hooren, welke heer alzoo heden zal worden opgeroepen, terwijl mede het verzoek van den verdediger, mr. Levy, werd toegestaan om de vrouw van den kastelein Zonneveldt te dagvaarden.
Omtrent het visum repertum, door de doktoren van Willigen en van Reysen op verzoek van den officier van Justicie over den heer Wiersma gegeven, waren de hoogleeraar in de psychiatrie te Utrecht, dr. van der Lithj en de doktoren Huet en Ramaar van meening, dat dit door de onvolledigheid van het onderzoek tegen de krankzinnigheid niets bewees. Er was zelfs niet eens aan dissimulatie gedacht, terwijl toch de ondervinding geleerd had, zeide dr. Ramaar, dat krankzinnigen, zoodra zij zien dat zij worden opgemerkt, alles in het werk stellen om hun abnormalen toestand te verbergen. Ten ruim 4J ure werd de zitting tot heden ochtend 10 ure geschorst.
Naar men verneemt zal de Staat in revizie komen tegen het arrest van den Hoogen Raad, burgerlijke Kamer, van 13 Mei jl., gewezen tusschen de Hollandsche IJzeren Spoorweg-Maatschappij te Amsterdam tegen den Staat der Nederlanden (waarbij laatstgemelde is veroordeeld om aan de Maatschappij te vergoeden alle schaden, met uitzondering van die, bedoeld in het tweede lid van art. 3 der wet van 21 Augustus 1859 (Stbl. n° 08), voor de Maatschappij ontstaande uit de bij kon. besluit van 24 April 1868 (St.n°64) uitgesproken toepasselijke verklaring van evengemeld art. 3 op de spoorweg-dienst der eischeresse). Dit geding is het gevolg van de doorsnijding van den Holl. IJzeren spoorweg voor den aan deßijnspoorweg-Maatschappijtoegestanen aanleg van den spoorweg van 's Gravenhage naar Gouda.
Wij vernemen, dat de eerste vergadering van de Nederlandsche juristen-vereeniging in de maand September van dit jaar zal worden gehouden te 's Gravenhage. (w. v. h. R.)
In de Amsterdamsche Courant van heden leest men de volgende advertentie: Aan hunne exceüentiën en hoogmogenden de ajschajfers der doodstraf.
Ik deel Uw' Excellenties mede, Dat ik, bij onderhandsch kontrakt, In wijlen Trauppmanns regten trede, Wiens hoofd zoo wreed werd afgehakt. Mijn vriend heeft mij belast te melden, Dat hij, hoewel nu uit den tijd, Aan U, in de Elyzeesche velden, Een onbegrensden eerbied wijdt. Daar wil hij, met vriend Lacenaire
En Kernper, held der Diemermeer, Marat, Danton en Robespierre En al die braven van weleer, Ook met een tal beroemde vrouwen, De Borgiaas en La Voisin, U een trofeenaald laten bouwen, Zoo als op aard er geene zijn. Het voetstuk wordt van menschenhoofden,
De naald van rompen opgesteld, De kruin van hersens, die wij kloofden, Waarop de Faam uw lof vermeldt. Ik hoop du«, ky^scpiaatot,,- nee_ei_» va. Gij ait blijk van dauhbatui.cid Naar eisch zult weten te waardeeren
In lieden vol belangloosheid. Want zij, helaas! toch moesten derven
Wat Ge ons, hun volgers, hebt verschaft; Te vroeg deed moordzucht de eed'len sterven,) En heeft hun grootsche daan gestraft. Doch ik vervolg hun edel streven, Gij ziet het, Heeren in den Haag, Ik weet Gij reddet gaarn' mijn leven,
Maar hier is de vooruitgang traag. Hoe 't zij, ik dank U voor het pogen, Al brengt het mij ook luttel baat; Ik wisch een dankb ren traan uit de oogen
En neem den wil aan voor de daad. Nu werden bij 't ongastvrij Londen Slechts zeven door mijn bijl geslagt; Had 'k mij in Nederland bevonden, Ik had er veertien omgebragt! Mei 1870. Toxf.s. moordenaar van zeven personen hij Londen.
Met genoegen verneemt men, dat de middelen gevonden zijn om de Palmitinefabriek, deze in hare soort eenige inrigting, in stand te doen blijven.
Z. M. heeft benoemd tot officier van justicie bij dearrondissements-regtbank: te Middelburg, mr. J. W. T. Swaters van Schaumburg; te Gorinchem, mr. S. J. T. H. Nedermeijer ridder van Rosenthal.
's HERTOGENBOSCH, 30 Mei. De werken aan den spoorweg van Hedel tot hier worden met kracht voortgezet. Dagelijks wordt de grond voor de lijn met vijf lokomotieven aangevoerd; men is dan ook tot op ongeveer 300 meter van de Diezebrug genaderd, zoodat de zandtrein reeds over de brug van de laatste doorlaat nabij deze stad loopt. Ook de spoorbrug te Hedel vordert zeer goed. De stelling voor het voorlaatste vak is gereed, zoodat men met het ijzerwerk kan beginnen, en met het laatste vak zal spoedig een aanvang worden gemaakt. De afgewerkte vakken worden reeds voor de tweede maal geverwd. De dijk door de Oude Maas is reeds zoover gereed gemaakt als kan om de scheepvaart niet te stremmen. De uitdieping der nieuwe Maas vordert goed en de aannemers nemen het bijzonder gunstig weder te baat, om zooveel mogelijk op diepte te komen. De weg naar de plaats waar de schipbrug verlegd wordt is reeds gereed, en de palen van de vaste brug over het af te snijden gedeelte der Maas, aan de zijde van Hedel, zijn reeds grootendeels door eene stoomhei geheid, zoodat spoedig met den bovenbouw zal begonnen worden.
Mogt het weder gunstig blijven en geen buitengewone tegenspoed de werkzaamheden vertragen, dan denkt men op den bepaalden tijd de lijn Hedel — 's Bos<?h te kunnen openen. (Nbr.) BOMMELERWAARD, 29 Mei.' In den nacht van Woensdag op Donderdag dezer week is een vreeselijke brand uitgebarsten te Kerk-Driel, gemeente Dr eil.' Niettegenstaande de krachtig aangewen de pogingen om het onheil te stuiten , zijn zeven huizen in de asch gelegd. Daardoor zijn niet minder dan negen huisgezinnen zonder huisvesting.
BATAVIA, 19 April. Naar men verneemt zou een der beambten van het postkantoor te Samarang zich schuldig hebben gemaakt aan het verduisteren van brieven, en dien tengevolge reeds voor een paar weken onmiddellijk zijn ontslag hebben gekregen, terwijl de zaak tevens bij het geregt aanhangig is gemaakt — Mevrouw Mijer, echtgenoote vanZ. Exc. den goeverneur-generaal, is den 8 dezer overleden en den volgenden morgen te Buitenzorg ter aarde besteld. — Met zekerheid deelt de Sam. Ct. mede dat er nu besloten is om het nieuwe hayenkanaal van Samarang door schutsluizen in verbinding met de rivier te brengen. Met kracht zal het werk worden aangepakt — de materialen zijn voorhanden — zoodra door de direktie van openbare werken een besluit genomen zal zijn omtrent eenige door den met den bouw belasten ingenieur gedane voorstellen, welke beslissing men spoedig te gemoet ziet.
De zware regens, die op den 24sten Maart jl., in het gebergte vielen, bragten in de Samarangsche rivier zoodanig toevloed van water aan, dat de dijk nabij de kampong Peloran, ter hoofdplaats Samarang doorbrak. Deze kamüonsr stnnQ u«ai__u» »pu.v.,ö geheel onder water, op sommige plaatsen zelfs op 3 voet.
Nadat het gelukt was, met behulp der bevolking, de dijkbreuk te herstellen, werd dezelfde kampong op den 26Bttn Maart weder met een gelijk gevaar bedreigd. Gelukkig echter verminderde de toevloed van water tegen 10 uur, zoodat de dijk nog is bewaard gebleven.
---

Telegrammen.
- MADRID, 30 Mei. De minister-prezident heeft de afwezige afgevaardigden uitgenoodigd tot het bijwonen der zitting van de Cortes op 6 Junij, waarin gewigtige kwestiën zullen worden besproken er. vêrsiag zal worden gedaan van de pogingen, door het ministerie aangewend, om een definitief goevernement te vestigen.
LONDEN, 30 Mei. Het Lagerhuis heeft de iersche landbill bij de derde lezing aangenomen. Het Huis is tot 9 Junij op reces gescheiden.
In het Hoogerhuis is de bill voor de eerste maal gelezen.
NEW-YORK, 30 Mei. Naar men verneemt, zullen Gleason en O'Neill, de gevangen genomen aanvoerders der fenians, door de regering der Unie volgens streng regt vervolgd worden.
WEENEN, 31 Mei. Het gerucht is hier in omloop, dat in den ministerraad besloten is, toe te geven aan den eisch van Gallicië tot benoeming van een afzonderlijken minister voor dit gewest. Graa_ Potocki zou evenwel zich ongeneigd verklaard hebben om ook de overige eischen, in de gallicische rezolutie vervat, toe te staan.
KOPPENHAGEN, 30 Mei. In den Rijksdag is heden door den ministerprezident de verklaring afgelegd, dat indien de Rijksdag het nieuwe ministerie ondersteunt, het laatstgenoemde bereid is om mede te werken tot de totstandbrenging van gewigtige wets-ontwerpen, welke eerlang in beraadslaging mogten komen. De wensch van den Rijksdag om de tegenwoordige zitting spoedig te sluiten , wordt door het ministerie gedeeld. Voorts zeide de minister-prezident, dat het tegenwoordige Kabinet, wat de grondbeginselen betreft, de politiek van het vorige zou volgen; nadere verklaringen behield hij zich voor bij de beraadslaging over de ter tafel komende onderwerpen.
FLORENCE, 31 Mei. In de Kamer van Afgevaardigden heeft de heer Mellana aangedrongen op eene reduktie der rente, opdat, zeide hij, de grondeigenaars geen hoogere belastingen betalen dan de kapitalisten. De minister van Financiën bestrijdt dit voorstel, als verderfelijk voor den staat. Dit incident heeft geen verder gevolg.
NAPELS, 30 Mei. Het hof van assises I heeft vonnis geveld in de zaak der rooverbende van Manzi, o. a. berucht geworden door de gevangenneming van de heeren Moens en Murray. Manzi en twee andere der bandieten zijn tot de doodstraf veroordeeld. Negen anderen zijn tot levenslangen dwangarbeid, drie tot een en twintige en één tot twintigjarige gevangenisstraf veroordeeld.
---

