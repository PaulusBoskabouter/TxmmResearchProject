FRANKRIJK.
Het te Tours gevestigd bewind begint, even als het Parijsche, eene meer forsche houding aantenemen, bepaaldelijk jegens dagbladen van de conservatieve richting. Het heeft den 7 dezer het volgende in ’t regeeringsblad doen plaatsen: „De minister van oorlog en van binnenlandsche zaken herinnert aan de in Tours verschijnende dagbladen het bestaan der wetten, die het bekend maken van in uitvoering zijnde bewegingen der krijgsmacht onder strafbedreiging verbieden. Bepaaldelijk zijn er omtrent de bewegingen van het Loire-leger maar al te dikwijls opgaven en aanduidingen in de dagbladen aangetroffen. „Er zullen geene drukpers-processen tot het weren van zoodanige vergrijpen worden gevoerd. Die dagbladen, welke zich slinksche streken van zoo strafwaardigen aard veroorloven. terwijl de vijand zoo nabij ons is, zullen het bewind in de noodzakelijkheid brengen, om overtegaan tot het afkondigen van den staat van beleg, waardoor het in staat zal zijn, om ’t recht van zuiver en eenvoudig bedwang tegen hen uitteoefenen. Het is het vaste besluit des bewinds, geenerlei openbaarmakingen van berichten, welke den vijand inlichtingen omtrent onze militaire operatiën kunnen opleveren, meer te gedoogen.” De vesting Verdun, die thans aan de Duitschers is overgegeven, is eene vesting van den eersten rang. Hare normale bezetting wordt berekend op 4196 man met 714 paarden. Zij is de sleutel tot de Argonner bergpassen, die wel reeds lang in handen der Duitschers waren, doch eerst na den val van Verdun van wezenlijk nut zijn voor eventuëele operatiën naar ’t noordwesten. Bovendien is de overgave der plaats een groot nadeel voor de 'talrijke schare franctireurs, die nog steeds vol vertrouwen op het behoud der vesting in de omstreken rondzwierven. In sommige bladen wordt beweerd, dat met de inneming der plaats eene nieuwe belangrijke spoorweglijn ten dienste der Duitsche operatiën is geopend; doch dit is eene verkeerde opvatting. Verdun is tegenwoordig nog het eindstation van den spoorweg,. die van Reims en Chalons in directe linie naar Metz zou worden aangelegd. Bovendien, wegens den grooten afstand tusschen Metz en Verdun kan die weg niet in aanmerking komen voor de communicatie tusschen Metz en de armee vóór Parijs. De stad Verdun heeft eene bevolking vrn 18.000 inwoners. Zij is de zetel van een bisschop, van een onder-prefect, een hof van assises, enz. De plaats ligt aan den rechteroever der Maas, die hier over ’t algemeen vrij ondiep is. Zij is omringd van eene eenvoudige regelmatige enceinte. De vaste Maasbrug wordt aan den linkeroever door een klein gesloten fort met daartoe behoorenden wal verdedigd. Men ziet aldaar een laag land van zoodanige breedte, dat vele daarop liggende hoogten niet binnen de fortificatielijnen zijn getrokken, en juist die hoogten bebben de Duitschers zich ten nutte gemaakt, om de plaats te beschieten.
---

ITALIË.
Het besluit des konings tot ontbinding der Kamer van Afgevaardigden is genomen op eene voordracht van het ministerie, waarin wordt gezegd, dat de bestaande volksvertegenwoordiging, die reeds geruimen tijd geleden verkozen werd en weldra hare lastgeving verstreken zal zien, minder geschikt is tot behoorlijke overweging en oplossing der nieuwe vraagstukken, welke door de tegenwoordige tijdsomstandigheden zijn te berde gekomen. Die vraagstukken zijn vooral: de betrekking tusschen Italië en den pauselijken stoel, tusschen staat en kerk, en de verplaatsing van ’s konings regeering naar Rome. Aangaande deze punten worden de reeds meermalen aangewezen inzichten van het kabinet uiteen gezet: het wil de onafhankelijkheid en waardigheid van
den paus als geestelijk opperhoofd verzekeren, doch „zonder inbreuk te maken op het beginsel van nationale eenheid, van integriteit des grondsgebieds, van volledige bevrijding der Romeinen en van hunne gelijkstelling met de andere gedeelten der Italiaansche natie.”
---

De coöperatieve vereenigingen
IN DUITSCHLAN u. II. Alle drie maanden heeft er eene algemeene vergadering plaats, waarin de commissie verslag doet van haar beheer, en waarin over de belangen der maatschappij wordt gehandeld, met die beperking evenwel, dat geene quaestie in beraadslaging mag komen, tenzij veertien dagen bevorens aan den raad van bestuur meegedeeld. De raad heeft het recht, zoo dikwijls hij zulks noodzakelijk acht, algemeene vergadering te beleggen en is op aanvrage van 40 leden der Vereeniging daartoe zelfs verplicht. Iedere vergadering moet minstens zes dagen bevorens aangekondigd worden door biljetten, aangeplakt aan den hoofdzetel der Vereeniging en door middel van twee dagbladen der plaats, met aanwijzing van het onderwerp der vergadering. Geene andere zaak dan de aangewezene mag in behandeling komen. De besluiten der vergadering worden met meerderheid van stemmen genomen, maar zoo het eene wijziging van het reglement geldt, dan worden twee derden der stemmen vereischt. Elke drie maanden worden de rekeningen vastgesteld en gesloten. Men trekt van de winsten de kosten van beheer af, plus 2V3 pCt. voor rekening van profijten en verliezen en het overige wordt op de volgende wijze verdeeld. De leden der Vereeniging genieten drievierden; een achtste wordt in het reservefonds gestort en een achtste in de societeitskas voor de opvoeding der werklieden (Arbeiterbildung-Verein). De drie-vierden voor de leden der Vereeniging bestemd, worden over hen omgeslagen naar evenredigheid hunner rekenpenningen. Veronderstellen wij bijv. dat gedurende een driemaandelijksch tijdvak voor 10,000 gl. zaken zijn gedaan, eene winst opleverende van 1000 gl., in dit geval zal men 7% pCt. of 750 gl. dividend uitkeeren, en ontvangen zij, die voor 10 gl. rekenpenningen gekocht hebben, de som van 45 kreuzers. Het reservefonds mag, men i • , 1 • j 1 1 .1 *
versta dit wel, met gebruikt worden, aan in exceptioneele gevallen en niemand heeft daarop recht, zoomin de leden der sociëteit, als hunne erfgenamen, of zij die opgehouden hebben deel te maken van de Vereeniging. Deze laatsten ontvangen bij hunne aftreding het kapitaal en de interessen, die hun verschuldigd zijn, doch slechts op de tijdstippen bij het reglement bepaald, en zonder de interessen van het aangevangen trimester. Op gelijke wijze wordt gehandeld, ingeval van overlijden, van een lid, jegens diens erfgenamen, terwijl eindelijk bepaald is dat zij, die in de laatste zes maanden geene rekenpenningen gekocht of teekenen van leven gegeven hebben, als demissionarissen zullen worden beschouwd, en dat de door hen bezeten sommen bij het reservefonds zullen gevoegd w'orden. Het reglement handelt vervolgens over de conflicten, die tusschen de sociëteiten en een harer leden kunnen oprijzen. Indien eene klachte tegen een lid, een bediende, of de sociëteit zelve wordt ingebracht, betrekking hebbende, hetzij op de hoedanigheid, hetzij op den prijs van geleverde koopwaren, dan moet de klager zich in de eerste plaats tot de commissie van bestuur wenden. Hij kan daarna een hooger beroep doen op de algemeene vergadering, wier beslissing verbindend is. Ten slotte voorziet het reglement in het geval dat de sociëteit zou ophouden te bestaan en schrijft voor: dat zij als ontbonden zal worden beschouwd en het reservefonds rechtens behoort aan de „Arbeiterbildung-Verein” zoodra het getal leden beneden de tien daalt. Ziedaar de zeer eenvoudige regelen, die voor de Vereeniging te Stuttgardt dusdanige gelukkige uitkomsten hebben opgeleverd, dat zij de hoop mag koesteren het doel te zullen bereiken, hetwelk zij zich aan het hoofd harer statuten heeft voorgesteld, namelijk: „de zedelijke verbetering van den werkman door hem spaarzaamheid te leeren en zijn stoffelijk welvaren te doen toenemen”. De ontwikkeling en de voorspoed van het Consum-verein te Stuttgardt
zijn zoo snel geweest, dat het, na aanvankelijk overeenkomsten met leveranciers gesloten te hebben, weldra eigen magazijnen heeft kunnen oprichten. Reeds het eerste jaar heeft het twee winkels van kruideniers- en eetwaren geopend. Op dit oogenblik bezit het een centraal magazijn, vier winkels in verschillende wijken der stad, eene herberg, eene slijterij van wijn en eene bakkerij. Het getal leden, dat in het jaar van de oprichting der Vereeniging slechts 299 bedroeg, beloopt thans 1539. De zaken zijn van 24,000 gl. tot 300,000 gl. geklommen; de zuivere winsten van 2166 tot 17,326 hetgeen toelaat een dividend uittekeeren van 5 pCt.
Het kapitaal eindelijk, door de leden bezeten, bedraagt ongeveer 36,000 gl. en het reservefonds 6224 gl, | Men telde op het einde van het jaar 1868 in , Düitschland 350 „Consum-Verein”, maar dit getal , is vermoedelijk in 1869 nog aanzienlijk vermeer- ■ derd. De meest bloeiende zijn dat van Hamburg, opgericht in 1856, en bijgevolg een der oudsten 1 van Düitschland, hetwelk 2348 leden telt en voor 200,000 gl. zaken doet; dat van Stettin, hetwelk , 1115 leden bezit en zaken doet voor 85,000 gl.; dat van Maagdenburg met 1500 leden en zaken doende voor 108,000 gl., dat van Munchen met 1430 leden, en zaken doende voor 64,000 gl., dat van Berlijn, van Weenen, van Carlsruhe, enz. In de laatste tijden hebben de Duitsche vereenigingen een belangrijken stap voorwaarts gedaan. Zij hebben zich ten getale van zestig vereenigd, om een „Allgemein deutsch Verbond” te vormen, iö navolging van hetgeen voor de vereenigingen van nijverheid en anderen bestaat. Deze nieuwe Vej|eeniging geeft maandelijks een blad uit, dat speciale quaestiën behandelt, en zich bezighoudt met de zaken van iedere bijzondere sociëteit. Zij heeft reeds groote diensten bewezen aan hen, die zich daarbij hebben aangesloten, door van de leveranciers voordeeliger voorwaarden voor zekere artikelen te erlangen, en vooral door eene uitgestrekte inrichting voor coloniale waren daartestellen, die rechtstreeks aan elk „Consum-Verein” het benoodigde levert. Het aandeel, dat elk bijdraagt, is gering. Het bedraagt l/7000e der zaken, die het eerste jaar gedaan worden, en slechts 1/10,000e voor de volgende jaren. Men mag dus de hoop koesteren, dat weldra alle vereenigingen van dien aard zullen deel willen maken van het „Allgemein deutsch Verbond”.
---

BUITENLANDSCHE POLITIEK.
De directe verkiezingen hebben ’t constitutionalisme in Boherae weinig vooruitgebracht, en graaf Potocki, die meende dat de feodale partij in Boheme den boventoon voerde, is in zijne verwachtingen bedrogen. Het ministerie zal dan ook een groot deel der in den rijksraad gekozen vertegenwoordigers slechts kunnen winnen door toetegeven, en dan wil ’t, naar men gelooft, liever tot ontbinding besluiten. Aan deze moeilijkheden, waarin zich ’t Oostenrijksch-Hongaarsch kabinet bevindt, en die door de conciliante politiek Van graaf Potocki met iederen dag toenemen, is ’t dan ook waarschijnlijk toeteschrijven, dat de heer v. Beust, die voorheen zoo gaarne zijne tusschenkomst in de buitenlandsche toestanden aanbood, thans in den Fransch-Duitschen oorlog weinig of niets van zich laat hooren. Men gelooft vrij algemeen, dat de uren van dit ministerie geteld zijn, maar of daarna de Hongaren, de Polen en de Chezen (t eens zullen worden met de Oostenrijkers, en of men een doel zal weten aantewijzen, waartoe alle staatslieden, die onder den keizerlijken scepter mede regeeren, zich willen wenden, dan wel of na de conciliante politiek nog iets ergers Oostenrijk over ’t hoofd hangt, zal de tijd spoedig leeren. Parijs is nog altoos 't middelpunt, dat aller belangstelling aantrekt. Omtrent de revolutie en contra-revolutie, welke daar op den eersten dezer maand plaats heeft gehad, vernemen wij van een ooggetuige nog eenige belangrijke bijzonderheden. Toen ’t bekend werd, dat de Pruisen Bourget weder bp de franc-tireurs hadden veroverd en dat Metz was overgegeven, begrepen Flourens, Blanqui, Louis Blanc, Victor Hugo, Dorian en enkele andere heethoofden, dat zij alleen thans Parijs konden redden. Zij verzochten dus de regeering om haar ontslag te nemen, en toen deze weigerde lieten zij haar op ’t stadhuis gevangen nemen door hunne aanhangers. Alleen de heer Ernest Picard, de minister van finantiën wist onbemerkt te ontsnappen. Terwijl daarop de nieuwe regeerders beraadslaagden over
hunne uetinitieve benoeming en na vele en langdurige debatten Dorian, Pyat, Flourens, Motlu, Delesclure, Bonvalet, Greppo, Joigneux, Ledru Rollin, Louis Blanc, Victor Hugo en eenige anderen op den voorgrond schoven, had zich de lieer Picard zijn tijd ten nutte gemaakt en de nationale garde op de been gebracht, alsmede alle posten van de regeering in staat van weerbaarheid doen stellen, zoodat de insurgenten alleen op ’t hötel de ville meester waren. Nadat hij die orders had uitgevaardigd, ontving hij een bode van den heer Blanqui, die hem beval ’t ministerie van finantiën aan de agenten der nieuwe regeering overtegeven. De heer Picard ontving deze zeer beleefd in eene der kamers van ’t ministerie en, toen zij gezeten waren verwijderde hij zich en sloot de heeren op, onder toezicht van de nationale garde. Toen trok ’t 106e bataljon onder bevel van den heerlblon naar ’t stadhuis en tegen 8 uur des avonds wist men generaal Trochu en Jules Ferry te doen ontsnappen door tussch^nkomst van eenige in ’t stadhuis dienst doende burgers. Tegen 11 ure had generaal Trochu zich aan ’t hoofd van ruim 30,000 man nationale garde voor ’t stadhuis geposteerd en werd de invrijheid-stelling van Jules Favre, Jules Simon, Garnier Pagez en anderen geëischt. Daarop kwamen Delesclure en Blanqui in onderhandeling met Jules Ferry en verklaarden dat zij Jules Favre zouden doodschieten en Jules Ferry tevens, als men geweld bezigde. De nationale garde drong ,toen met geweld ’t stadhuis in en verjoeg de rebellen, die evenwel vrij gelaten werden, opdat zij zich uit de voeten konden maken; zoo liep ’t oproer bloedeloos af.
---

DUITSCHLAND.
In de officieuse Neue Preussische Zeitung leest men : „Na de verwerping van den wapenstilstand is het te verwachten, dat de operatiën voor Parijs zich niet langer tot bloote insluiting bepalen zullen, maar dat tot een werkelijken aanval zal worden overgegaan. Zooveel men uit de berichten, die uit de omsingelde hoofdstad naar buiten komen, kan opmaken, verwachten de Parijzenaars een bombardement van alle kanten. Er wordt gewaagd van het aanleggen van batterijen in het noordoosten bij Raincy tegenover het fort van Noisy; in het? noorden op de hoogte van Montmagny; in het westen bij Bezons. Of dit werken van aanval zijn, dan of zij alleen moeten dienen om het insluitende leger bij uitvallen, die gedurende het bombardement waarschijnlijk zullen plaats hebben, krachtiger te verdedigen, is niet met zekerheid bekend. Intusschen is het te onderstellen, dat de vesting Parijs zooveel mogelijk van alle kanten beschoten zal worden, om de belegerden nergens met rust te laten, en om den zedelijken indruk van den aanval, die bij den grooten omvang der stad anders voor geheele wijken verloren zou kunnen gaan, algemeen voelbaar te maken. Dit sluit niet uit, dat een of meer punten der vestingwerken, voor het geval, dat eene fovmeele belegering noodzakelijk mocht worden, terstond van den beginne af, meer bijzonder tot mikpunten van den aanval gemaakt zullen worden.”
---

OORLOGSBERICHTEN.
BUITENLAND.
Van iemand, onlangs uit Metz teruggekeerd, ontvangen vij onderstaand schrijven, waarop wij de algemeene aandacht 'estigen, vooral ook wegens de mededeelingen, die daarin roorkomen aangaande den werkkring van het Roode Kruis. Op de meest prijzenswaardige wijze stelt het centraal:ommité van het Roode Kruis te Luxemburg alle pogingen n het werk om aan de zieke en gewonde krijgslieden te ïulp te komen. Niet alleen administreert dat commité de seer aanzienlijke giften, die met milde hand door de inwolers van het groothertogdom worden verstrekt, maar ook aelast het zich met alle verzendingen, die uit Nederland en van elders ten behoeve van de ongelukkige slachtoffers van :len betreurenswaardigen oorlog aan genoemd bestuur worden geadresseerd. Schier dagelijks gaan uit Luxemburg eenige wagens met levensmiddelen, bestemd voor Metz en omliggende plaatsen. Den 2den Nov. j. 1. vergezelde ik zoodanig convooi, dat des morgens vroeg vertrok. Van de spoorwegen, die meest alle sijn opgebroken, kan geen gebruik worden gemaakt, terwijl daarenboven ten gevolge van het beleg van Thionville een omweg naar Metz moet worden genomen over Idayange (westelijk van voomoemde stad), waar wij overnachtten. Alle dorpen waren in voldoende mate van levensmiddelen voorzien, niettegenstaande het getal inwoners minstens verdubbeld was. Hoe verder wij op FTansch grondgebied voorwaarts gingen, hoe meer wij het land overdekt zagen met Pruisische militairen. Elk oogenblik ontmoetten wij Duitsche wachten en hoofdkwartieren; overal waren soldaten in gekwartierd, terwijl de weg meermalen belemmerd werd door troepenafdeelingen van verschillende wapenen, allen in de beste orde en van goed aanzien; de militairen waren goed gevoed en hunne uniformen waren betrekkelijk weinig beschadigd. Fransche soldaten werden in ’t geheel niet gezien, zoodat men wanen zou in Pruisen te zijn, te meer daar er door de Fransche burgers niet alleen geen tegenstand werd geboden, hetgeen trouwens tot niets zou hebben geleid, maar zij ook over ’t algemeen geen blijk gaven van vijandelijke gezindheid. De dorpen dicht om Metz waren alle verbrand door de bommen, die de Franschen uit hunne forten daarin hadden geworpen, om de vijanden er uitteverdrijven. Deze hadden echter van de overgebleven muren partij getrokken door die als verschansingen te bezigen. Overigens kon men van de verlaten positiën der Duitschers weinig meer bemerken, dan alleen loopgraven, vertreden velden, nog vele goedbeschutte
tenten en enkele doode paarden. Al de, meerendeels zeer prachtige, buitenverblijven rondom Metz waren zoodanig gesloopt, dat men er, behalve eenige gehavende gebouwen, geen sporen meer van kon ontdekken. Dat terrein was geheel door het Fransche leger, dat vóór de stad had gelegen, ingenomen geweest. De ingang van Metz was bijkans geheel versperd door wagens, die of levensmiddelen en andere goederen voor de Pruisische soldaten aauvoerden, of rijke ingezetenen terugvoerden, die de stad vóór het beleg hadden verlaten, öf eindelijk den geheelen inboedel bevatteden van personen, die uit de stad gingen verhuizen om fnssche lucht in te ademen, of omdat zij bevreesd waren, dat de vesting spoedig weder zou worden belegerd en zulks ditmaal door de Franschen zelf, daar de Pruisen alle versterkte stellingen van den vijand hadden bezet. Aan zulk een nieuwe belegering valt zeker niet te denken, maar die vrees is een gevolg van de opgewonheid van vele inwoners, die luide om weerwraak roepen. In Metz zelf heerschte de grootste wanorde. Zeer vele winkels waren geheel gesloten. De burgers waren zeer dun gezaaid onder een groote massa van Fransche en Duitsche soldaten, die, voor zoover laatsgenoemden geen dienst deden, allen dooreen liepen, terwijl vriend en vijand dikwijls vriendschappelijk zich zamen onderhielden. Ook was de toon der Duitschers zeer gematigd, en getuigde meer deelneming in het lot der Franschen dan wrok. Toen wij met ons convooi de straten doorreden, werden wij bestormd door hongerige Fransche soldaten, die een deerniswaardig aanzien hadden. Gedeeltelijk waren het invaliden en verminkten, wier wonden, in doekeD gewikkeld, begonnen te genezen. Maar de meesten droegen de blijken, dat zij veel door den honger hadden gelegen en nog leden; zij waren mager, bleek en neerslachtig. Aan het „Luxemburger” en het „Hollandisch Hülfsverein” gekomen, verzamelde zich dan ook een groot tal Fransche soldaten, die om brood smeekten. Wij moesten hen echter, om niet in den letterlijken zin van het woord belegerd te worden, allen naar de ambulance verwijzen. In alles toch wordt de meeste regelmaat gehandhaafd. De doctoren van de verschillende ambulances laten tegen ontvangbewijs een evenredig gedeelte levensmiddelen van de hulpvereeniging halen, naar de mate van den vooraaad, die erop dat oogenblik aanwezig is. Want er is veel, zeer veel noodig. Het is een feit, dat de gewonden en zieken zelfs niet in voldoende mate kunnen worden gevoed. Geen wonder, wanneer men bedenkt, dat er 27,000 Fransche soldaten in de ambulances liggen, een getal dat dagelijks aangroeit, daar zeer vele soldaten, door de Pruisen krijgsgevangen gemaakt, naar Metz worden teruggevoerd, omdat zij ten gevolge van honger en vermoeienis onderweg zijn neergevallen. Alle hospitalen en kazernes, voor zoover die niet door de Pruisische troepen zijn bezet, zijn dan ook voor ambulances
nigencnt; op een grooi pieiu in ue siau siaaii anc uesoiiu\bare waggons, die eveneens als ziekenkamers dienen, terwijl een groote schoone stadstuin in een campement voor de Franschen is veranderd. Nog meent men algemen te Metz, dat Bazaine de stad heeft verraden. En toch pleit tegen die beschuldiging het feit, dat alles in ’t laatst van de belegering ongehoord duur was; een pd. zout bijv. kostte 11 francs, een dozijn eieren 32 sous. Niet minder dan 300,000 paarden werden geslacht om in het onderhoud te voorzien, zoodat de geheele Fransche cavallerie tot nul was gereduceerd. Ook nu nog heeft de bevolking ofschoon reeds veel levensmiddelen zijn ingevoerd, aan alles gebrek. Kan men in de groote hotels, die bijna geheel door de Pruisen zijn bezet, tegen hoogen prijs
sen vrij goed diner bekomen, elders is de behoefte groot. Voor een brood, dat in den regel een halve franc kost, moet uu andehalve franc worden betaald. Tijdens het beleg kreeg ieder Fransch soldaat slechts 200 grammen brood met zemelen vermengd. En nu? Nu ontvangt hij niets meer hoegenaamd, tenzij het Roode Kruis hem te hulp komt. Verschillende doctoren hebben ons verzekerd, dat een tal zieken nog in de eerste veertien dagen van gebrek zullen omkomen, wanneer niet zeer spoedig vele levensmiddelen worden aangevoerd. Het meest noodige is: koffie, melk- en koffie-extract, fijn gesneden tabak, liebig, garst, suiker, eieren, gezouten vleesch, vleeschextract, gort en arac. Men doet het best de bezendingen niet te adresseeren aan het Haagsche commité, maar rechtstreeks aan dat te Luxemburg, ’t welk uitstekend is georganiseerd en met den meest-mogelijken ijver voor een spoedige bezorging te Metz en geregelde uitdeeling aldaar zorg draagt.”
---

