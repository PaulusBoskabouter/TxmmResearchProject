AMSTERDAM, 24 Junij. Het geloof aan 's Pausen onfeilbaarheid in de Nederlanden.
Wij houden met een onwrikbaar gelooi vast aan de leer der Kerk, dewijl Christus haar beloofd en gegeven heeft den H. Geest, die haar leidt in alle waarheid. Omdat de Geest Gods dé Kerk leidt tot alle waarheid, kan zij ons tot geene dwaling leiden. Maar tevens ook kan de Kerk ons niet verpligten tot het aannemen eener nieuwe waarheid, dewijl zij van Christus de taak heeft ontvangen om te leeren wat Hij bevolen heeft. Wanneer de Kerk in den loop der eeuwen nieuwe geloofsbesluiten uitvaardigt, handhaaft zij door die nieuwe geloofsregelen hel oude geloof. Alleen dat oude geloof wordt met nieuwe helderheid en onder een meer bevattelijken vorm voorgesteld.
Reeds in meer artikelen hebben wij gewezen op de oorspronkelijke oudheid van het geloof aan 's Pausen onfeilbaarheid in zake van geloof en zeden, en wij hebben daarvoor, zoo ver de aard van een dagblad het toeliet, eenige geschiedkundige bewijzen aangehaald. Wij herinneren aan hetgeen wij in ons nummer van 11 April meedeelden van den H. Hieronymus, den grootsten leeraar, die in het jaar 387, bij gelegenheid eener strijdvraag over het geheim der H. Drievuldigheid, zich wendde tot den Stoel van Rome om eene einduitspraak'te verkrijgen, dewijl »bij den Paus alleen het erfdeel der Vaderen ongeschonden wordt bewaard."
In de vijftiende eeuw bij gelegenheid van het westersche schisma; in de zeventiende eeuw door het drijven van Lodewijk XlV,en eindelijk in onze dagen door het aan het gezag weerspannige liberalismus, betwijfelden en betwijfelen eenigen die oude waarheid. Maar de overtuiging onzer nederlandsche Katholieken werd nooit geschokt ; zij openbaarde zich zelfs met meer kracht, naarmate de voorvaderlijke trouw aan den Stoel van Petrus door sommiger tegenspraak werd op de proef gesteld. Ook daarvoor hebben wij meerdere bewijzen geleverd.
Met genoegen brengen wij ter kennis van onze lezers een belangrijk bewijsstuk voor het geloof der nederlandsche Katholieken aan 's Pausen onfeilbaarheid, dat de Revue Catholique van Leuven in haar jongste nummer heeft openbaar gemaakt. Het is een adres van de theologische fakulteit van Leuven, opgezonden aan debelgische bisschoppen te Rome, om door hunne bemiddeling bij het Koncilie te worden ingediend. Daarin vragen alle de professoren der theologie, twaalf in getal, dat het moge behagen aan het Koncilie om de pauselijke onfeilbaarheid te verheffen tot kerkelijk leerstuk. Tevens leggen zij getuigenis af van den ijver, dien de^ leuvensche universiteit sedert eeuwen heeft getoond om die waarheid te verdedigen. Naauwelijks, zoo zeggen zij, begon Luther zijne dwalingen te verspreiden, of de leuvensche hoogleeraren wederstonden hem met kracht en spraken over de boeken van den dwaalleeraar een veroordeelend vonnis uit. De trotsche man legde zich daarbij niet neder en poogde de beschuldiging van dwalingen te hebben geleerd ver van zich af te werpen; maar de leuvensche hoogleeraar Jakobus Latomus trad hem tegen en toonde de juistheid van het gevelde vonnis aan. Kort daarha vaardigde Leo X zijne bul uit: Exurge Domme, waarin de leer van ¦Luther gedoemd werd. Toen liet zich andermaal Latomus hooren en bewees wet deugdelijke bewijzen dat de Paus de opperste scheidsregter is in twistvragen over zaken van geloof en fe-jjn' dat hij onfeilbaar is. Daaruit leidde hij de gevolgtrekking af, dat de leer van Luther, nu eens als kettersch veroordeeld zijnde door den Paus door alle geloovigen als kettersch moest worden beschouwd, en dat een beroep van 's Pausen vonnis op het
Koncilie niet geoorloofd was. In het jaar 1544, éen jaar voorde opening van het Koncilie van Trente, stelden de leuvensche hoogleeraren eene geloofsverklaring op, waarin zij handelen over de voornaamste punten der katholieke geloofsleer en de meeningen der hervormers wederleggen. Gekomen aan het gezag der Kerk en van haren Opperherder, den Paus van Rome, leeren zij uitdrukkelijk dat de geschillen over geloof en zeden aan het oordeel van den Apostolischen Stoel moeten onderworpen worden. In het _3e artikel zeggen zij: »Eén is de Opperherder der Kerk, aan wien allen gehoorzaamheid verschuldigd zijn, aan wiens uitspraak alle geschillen, die over zaken van geloof en zeden ontstaan kunnen, behooren onderworpen te worden." In het 25c artikel, waar zij spreken over hetgeen de Christen moet gelooven, leeren zij: »Men moet met vast geloof alles aannemen, niet slechts wat duidelijk in de Schriftuur geschreven staat, maar ook wat wij door de overlevering der katholieke Kerk ontvangen hebben om te gelooven, wat over zaken van geloof en zeden beslist is door den Stoel van Petrus of door wettig vergaderde algemeene Konciliën." In deze woorden wordt het gezag van den Paus, sprekende als Paus, gelijk gesteld met het gezag der algemeene Konciliën, en bijgevolg wordt daarmede tevens geleerd dat hij niet dwalen kan in zijne opperherderlijke beslissingen.
Zóó leerden ten allen tijde de professoren van Leuven, Joannes Driedo, Ruardus Tapper, Jodocus van Ravenstein, Joannes Henelius, Wilhelmus Lindanus, Martinus van Riethoven, Cornelius Jannenius, de eerste bisschop van Gent, Thomas Stapleton, Wilhelmus Estius, Joannes Malkerus, Ghristianus Lupus en anderen. Het was immer hunne leer, dat de Paus van Rome niet kan dwalen wanneer hij in zijne hoedanigheid van opvolger van Petrus iets aan de gansche Kerk voorstelt om als van God geopenbaard te gelooven. Met nog meer aandrang handhaafde de theologische fakulteit van Leuven deze leer na de gallikaansche verklaring over het gezag in de Kerk van het jaar 1682. Toen maakte zij de verordening, dat.in het vervolg niemand tot haar kollegie van professoren zou worden toegelaten, die niet eerst beloofd had de pauselijke onfeilbaarheid met alle kracht te zullen verdedigen.
Nog bestaan er lijvige boekdeelen van theologische stellingen, die van dat jaar af tot aan de suppressie der universiteit door Jozef II in het openbaar werden verdedigd. Niet ééne wordt er gevonden, gunstig voor het gevoelen der Gallikanen; maar ontelbaar zijn de stellingen, die aan den Paus het oppergezag over de Konciliën toekennen of zijne onfeilbaarheid verdedigen, of vaststellen dat zijne uitspraak onherroepelijk is, zelfs vóór de geblekene aanneming door de Kerk. In het jaar 183-4 werd de leuvensche universiteit hersteld en week niet af van de leer harer voorgangster; integendeel, zoowel met woord als met geschrift leeraarden de professoren dat oude gevoelen en de studenten verdedigden het plegtiglijk telken jare. »En wij," zoo eindigt het adres, »wij, rektor der universiteit en professoren der godgeleerdheid, wij eveneens , steunende op de uitspraken der H. Schrift en de overlevering der H.H. Vaders, wij belijden eenparig dat de Paus van Rome, de opvolger van den H. Petrus niet dwalen kan, wanneer hij aan de gansche katholieke Kerk een leerstuk voorstelt om te gelooven of eene meening verwerpt als strijdig met de goddelijke Openbaring; wij belijden dat de geloofsbepaling, door hem alleen gegeven, aanstonds voor zekeren geloofsregel moet worden gehouden; dat daartoe geene uitdrukkelijke of stilzwijgende aanneming dei- Kerk gevorderd wordt."
Wij hebben nagenoeg letterlijk en, zooals wij vertrouwen, naauwkeurig het leuvensche adres vertaald. Slechts ééne aanmerking willen wij er van onze zijde bijvoegen. Onder de leuvensche hoogleeraren waren ten allen tijde vele Noord-Nederlanders. De meesten van hen , die boven met name genoemd werden, zijn geboren op het grondgebied van het tegenwoordige koningrijk der Nederlanden.
Tot het begin dezer eeuw toe ontving het grootste gedeelte onzer geestelijkheid zijne opvoeding aan de universiteit van Leuven. Wij kunnen derhalve met grond beweren, dat de hier meegedeelde getuigenis van de leuvensche universiteit eene getuigenis is voor het geloof onzer katholieke voorouders in Nederland.
Zoo ontvingen wij door eene bestendige overlevering het geloof aan 's Pausen onfeilbaarheid. Dat geloof en die overlevering werden op schitterende wijze bevestigd door het eerste Koncilie van Utrecht, na de herstelling der bisschoppelijke hiërarchie in ons vaderland. Zich aansluitende aan de overlevering der katholieke Kerk, leerden in 1865 onze bisschoppen: »Wij houden zonder eenigen twijfel dat het leeraarschap van den Paus onfeilbaar is in alles wat geloof en zeden betreft." (Conc. Vltr. p. 31.)
In de zitting der Tweede Kamer van heden zijn ingekomen ontwerpen op de aikoopbaarstelling der tienden, zoomede twee stukken nopens het gebeurde te Venezuela ter vertrouwelijke kennisneming der leden. Voorts de is algemeene beraadslaging gevoerd en afgeloopen over het wets-ontwerp tot regeling van het veeartsenijkundig staatstoezigt, en policieartikel I is bereids aangenomen met 38 tegen 19 stemmen.
Bij de Regering is voorloopig berigt ontvangen, dat in het voorjaar, van 1873 te Weenen eene internationale tentoonstelling zal plaats hebben van voortbrengselen van landbouw, nijverheid en schoor.e kunsten.
Naar men verneemt is thans bij den Raad van State aanhangig een wets-ontwerp tot groote uitbreiding van hetkiesregt. Men verzekert dat de census in de groote gemeenten nagenoeg gelijkgesteld zou worden met tien census, die tegenwoordig voor de gemeenten ten platten lande van kracht is.
Z. M. heeft aan mr. D. J. baron Mackay vergunning verleend tot het aannemen en dragen der versierselen van ridder der Danebrogsorde, hem door Z. M. den Koning van Denemarken geschonken.
Bij beschikking van 23 Junij 1870, is aan Joseph J. L. van Poelvoorde, te Vlissingen, tot wederopzegging veigunning verleend voor eene stoombootdienst, tot vervoer van reizigers, goederen en vee, tusschen Vlissingen en Rotterdam.
Ten 1 ure is heden middag brand ontstaan in het boyengedeelte van het perceel, waar de crediet- en deposito-bank hare kantoren gevestigd heeft. Door de werking van 5 spuiten was men de vlammen spoedig meester, zoodat van de aanwezige stoomspuit geen gebruik behoefde gemaakt te worden.
's GRAVENHAGE, 23 Junij. Naar men verneemt, is Z. M. de Koning voornemens, aanstaanden Dingsdag te Arnhem de internationale tentoonstelling van landbouwwerktuigen te bezoeken. De Kommissaris des Konings zou Z. M. eenekollation aanbieden.
DORDRECHT, 23 Junij. Heden ochtend omstreeks 9 ure heeft de stoomboot Telegraaf op het anker gestooten van de stoombagger-machine in de Noord, nabij deze stad. De boot heeft daardoor zulk een lek bekomen, da»., zij de reis niet heeft kunnen vervolgen. Thans is zij van voren gezonken en zit daardoor vast. Passagiers en goederen zijn aan den wal gebragt.
ALBLASSERDAM, 22 Junij. Wordt op menige plaats de nuttigheid' ingezien van het inlaten van water voor drooggeworden landen, ook te Alblasserdam geschiedt zulks door de schuiven der groote schutsluizen, welke op den duur zooveel mogelijk doorlaten en het water op peil houden in den Graafstroom, ten behoeve der daarop uitwaterende 13 polders van den Nederwaard, welke alle daarvan gebruik maken door de bestaande zeilers (duikers) en den werkdadigen invloed er van ondervinden, zoo ter bevochtiging der landen , als tot verfrissching en dorstlessching van vee. Het polderbestuur te Nieuw-Lekkerland, daaraan grenzende, kan zich echter alsnog daarmede niet vereenigen, tot misnoegen van vele landbouwers.
SLOTEN, (Noord-Holland)2l Junij. Eergisteren morgen omstreeks 4 ure had aan den Overtoom alhier het navolgende voorval plaats. Twee mannen, die zich naar hun land begaven om de koeijen te melken, ontmoetten een paar vreemde personen, van wie de een hun om wat melk vroeg. Toen zij antwoordden dat zij nog geen melk hadden, rukte een dier mannen hem het juk van de schouders, gaf den een een hevigen slag met de vuist in het aangezigt, greep toen den ander en slingerde hem met geweld in het midden van dekostverloren wetering, een zeer breed water, dat daar ter plaatse stellig 8 a 9 voet diepte heeft. Met behulp van ingezetenen, die inmiddels in haast waren toegeloopen, is de man nog bij tijds gered, hoewel dit niet gemakkelijk ging, daar hij niet kon zwemmen en reeds geheel onder water was geraakt. De persoon echter, die hem in de vaart had geworpen, deed niet de minste poging om hem te helpen. Door de omstanders werd dezen het vlugten belet, en de justicie heeft zich de zaak verder aangetrokken. Vermoedelijk is sterke drank weer de aanleidende oorzaak tot dit misdrijf geweest ; althans kort te voren waren beide personen nog in eene herberg gezien. (JV. R. Ct.) KUILENBURG, 22 Junij. Heden had alhier eene indrukwekkende plegtigheid plaats. Het nieuwe r. kath. kerkhof, tot welks aanleg, waaraan zoo zeer behoefte bestond, hoofdzakelijk de eerwaarde heer P. Jacobs, pastoor der gemeente, en de heer N. Belville, kerkmeester, jaren lang met moeijelijkheden te kampen hadden, werd door den hoog eerwaarden heer J. C. Velthuysen, deken en pastoor te Wijk bij Duurstede, aan het hoofd eener talrijke priesterschaar ingewijd. Nadat de gebruikelijke, door de H. Kerk voorgeschrevene ceremoniën verrigt waren, hield de hoog eerw. heer deken eene kernachtige toespraak tot de toegestroomde menigte van belangstellenden, en wees Z. H. Ee^w. met korte woorden op den dierbaren indruk, die de thans gewijde plek gronds op ons moet maken, daar zij bestemd is om eenmaal de assche van ons en ónze geliefde betrekkingen op te nemen, ten einde daar in de schaduw van het kruis den dag. af te wachten, waarop het ligchaam met de ziel vereenigd tot den troon van God zal opstijgen.
De akker Gods beslaat eene oppervlakte van 3050 centiaren en is zeer fraai aangelegd. Door de milde giften van de heeren N. Belville en F. Biegelaar prijkt er reeds een prachtig kruis, met het beeld van Onzen Heer Jezus Christus, en wij hopen, dat ook spoedig eene kapel zal verrijzen, waaraan behoefte bestaat, daar het kerkhof 10 minuten buiten de stad is gelegen. Alle lof komt aan den Eerw. heer P. Jacobs, den zoo beminden en ijverigen herder der gemeente toe, daar Z.Eerw. bijgestaan door zijn kerkbestuur zich geene moeite ontziet, om de belangen der gemeente, waar zulks noodig is, te behartigen. Moge Z.Eerw. nog tal van jaren zijne betrekking als pastoor alhier blijven vervullen.
STIPHOUT, 21 Jnnij. Groot was de vreugde, die j.l. Dingsdag en Woensdag de inwoners dezer gemeente bezielde; immers hun zoo beminde en geliefde Herder, de WelEerw. heer F. W. Kuijpers, vierde toen zijn 50-jarig Priesterschap. Reeds vroeg in den morgen wapperde bijna uit alle huizen de nationale driekleur. Tegen 9 uur stroomde schier de geheele gemeente naar de Kerk om het H. Misoffer bij te wonen, dat door den Jubilaris den Almagtige tot dankzegging werd opgedragen, bijgestaan door den WelEerw. heer P. van den Boer pastoor jvan Lieshout, door 's Jubilaris assistent den Eerw. lieer P. van Schendel, alsmede door den Eerw. heer A. van der' Putten uit deze gemeente, priester in het Seminarie te Haarlem. Na het H. Misoffer beklom de WelEerw. heer F. Spierings, pastoor te Helmond en koadjutor van het Dekenaat, den predikstoel, en schetste met de hem zoo eigene talentvolle welsprekendheid de groote verhevenheid van het priesterschap, als magt over het wezenlijk en geestelijk ligchaam van Christus, somde 's Jubilaris groote verdiensten op en maande de geloovigen hartroerend aan, goed voor den Jubilaris te bidden, opdat zij hem nog lang in hun midden mogen behouden. Verscheidene geschenken als blijken van liefde en hoogachting werden den Jubilaris door zijne gemeentenaren aangeboden, waaronder een rijk rood zijden fluweelen kasuifel, vervaardigd door den heer van Kalker uit Oirschot. Des avonds ten 8 ure werd het feest iederen dag met een plegtig Lof gesloten, en het heugelijke jubelfeestzallnj alle gemeentenaren en voornamelijk bij de armen, die door den jubilaris gul bedeeld zijn, in zegenrijk aandenken blijven.
BLOKZIJL, 23 Junij. Voor de veenbazen in dezen omtrek gaat alles naar wensch. Niet gehinderd door regen of verschroeijenden zonneschijn , doen droogte en geregelde winden het werk onbelemmerd voortgaan, zoodat weldra turf van uitmuntende kwaliteit ter markt kan komen. Van de anders bij de turfgravers zoo gewone grèaes vernam men dit jaar niets.
---

STATEN-GENERAAL. TWEEDE KAMER.
Zitting van Donderdag, 23 Junij. Ingekomen van de huishoudelijke kommissie de huishoudelijke raming der Kamer voor het jaar 1871. — Naar de aïdeelingen verzonden. Aan de orde is de voortzetting van de algemeene beraadslaging over het wets-ontwerp , behelzende wijzigingen in het Wetboek van Burgerlijke Regtsvordéring. De heer Kolff heeft bezwaren tegen het aanhangig ontwerp, niet zoozeer om dat ontwerp zelf', als tegen het daaraan verbonden plan om eene beslissing over de al of niet invoering der wet op de Regterlijke Organizatie van 1861 te nemen. Hij kan het billijken dat ook de minister die beslissing uitlokken wil; maar had dit niet eerder het geval kunnen zijn ? Intusschen nu dit eenmaal geschied is, zal hij ook zijne bezwaren tegen de wet van 1861 ontwikkelen, die bij veel goeds, veej gebrekkigs bevat. Zijne bezwaren nader ontvouwende, keurt hij af: 1" het behoud der drie trappen van jurisdiktie; 2° het appèl in strafzaken, waaromtrent spreker nog aanvoert, dat, zoo het. wordt afgeschaft, nok de duur der preventieve gevangenis verminderen zal. Hij zou integendeel wenschen vermeerdering van hel personeel bij de regtbanken en opdragt aan haar van de beregting der zware misdrijven. Intusschen is hij geen voorstander van de jury en ook met van de opheffing van slechts weinige hoven. Voorts 3° de uitbreiding der jurisdiktie van de kantongeregten, wier werkzaamheden aanmerkelijk zullen toenemen en allengs veranderen zullen in 'tgeen zij niet moeten zijn, namelijk gewone regters. Hij ü derniuve voor het voorstel van den heer lokker, om over de wet van '61 te beslissen bij stemming over den konsiderans der thans aan de orde zijnde wet. De heer rare der Lindenis mede voor eene beslissing in den zin van ret'eC-uitvoering of invoering der wet van 1861, wier gebreken ook hij breedvoerig uiteenzet. Eerbied voor de wet, zegt de heer Heydenrijck: zeer goed; maar laat die spreker oppassen, als ooit de kwestie van het onderwijs door hem ter sprake wordt gebragt. Dan zal ook ik zeggen: stil — eerbied voor de wet! Spreker heeft geen eerbied voor halve maatregelen, en dat de wet van 1861 dat is en op twee gedachten hinkt, toont hij nader aan. Hij acht het zeer verkeerd, om de geheele huishouding der Regterlijke Magt in de war te brengen, om enkele nieuwe bepalingen in 't leven te roepen. Dan is 't nou beter 't bestaande te behouden. De heer Dumbar kan 't gevoelen niet deelen van hen, die de pozitie van den minister onhoudbaar achten, als de Kamer mout besluiten de wet van 18G1 niet uit te voeren. Deze minister heeft de wet gevonden bn zijne optreding en eene geheel gewijzigde opmc bij de Kamer. Er kan dus 1 vau geen échec sprake zijn. De minister 1 wacht pu de decisie der Kamer gerust af. De heer van Voorthuysen wil nog verder gaai; al was er eene nederlaag te duchten voor den minister van Justicie, — toch behoeft de Kamer niet ongerust te zijn, ofte vreezen dat de minister van die motie zulk eene serieuze kwestie maken zal. De voorbeelden der laatste dagen hebben getoond dat de gevoelige nederlagen, die ministers lijden, hen hun zetel niet doen ontruimen. Hij wijst op het amendement der postwet, de verworpen chinesche missie en het afgestemde visscherij-traktaat. Na de pauze voert de minister van. Justicie (de heer van Lilaar) het woord. Hij vangt aan met de bewering op te nemen van sommigen, die in de Memorie van Beantwoording gemeend hebben eene apologie te vinden op de wet van 1861. Zelfs heeft de heer Heydenrijck gezegd, dat daardoor eene verwerping van het aanhangig wets-ontwerp een onoverkomelijke slag voor den minister zou zijn. De minister is dien spreker dankbaar voor zijne vriendschappelijke opmerking en zal ze gaarne overwegen. Maar, zegt de minister, ik heb één verzoek, namelijk om noch de personen, noch de politiek bij deze zaak in 't spel te brengen; want de bedoeling der Regering is niet anders dan om, met betrekking tot de Regterlijke Organizatie, te komen op een zuiver terrein en tot eene afdoende beslissing. Hij ontkent andermaal dat hij eene apologie op de wet gegeven heeft. — Na zijne optreding werd hem gevraagd: zijt gij bereid haar in te voeren? Daarop kon hij niet dan toestemmend antwoorden, en aan die toezegging heeft de Regering eerlijk voldaan. Doch daarom heeft hij nog geen apologie geleverd op de wet, die echter in vergelijking met den bestaanden toestand groote verbeteringen bevat en, zooals gezegd is, na lang tobben is tot stand gebragt. Meent de Kamer echter dat die wet niet voldoende is voor de behoeften der natie, dan zal de Regering zich beijveren eenerai>»w>e Regterlijke Organizatie in te dienen. Nu heeft men wel 's ministers overgroote sympathie voor de wet aigeleid uit de aanprijzing in de Memorie van Beantwoording van AieU algemeen maken van het hooger beroep in strafzaken", maar in die woorden ligt niet, dat de Regering onvoorwaardelijk voorstanderes van 't hooger beroep in strafzaken zou zijn. De Regering bedoelde dat, als men 't hooger beroep voor andere zaken wil, het dan ook algemeen moet gemaakt worden. Dc minister weerspreekt, voor wat hem betreft, de algemeene beschuldiging van den heer van Eek, dat de schuld der vertraging ligt bij de Regering, wijzende hij daarbij op het vele werk, dat vooraf moest gaan. Nu is 't waar, dat veel van dat werk zou verloren zijn, maar wat 't zwaarste is, moet 't zwaarste wegen. Voldoet de wet van 1861 niet aan de behoefte van ons land, welnu, dat dan 't gedane werk voor niet zij; het zal toch niet geheel verloren zijn. Wat aangaat het voorstel van den heer Fokker, om eene stemming over den konsiderans te houden, zegt de minister, dat ook hij meent, dat dit de zuiverste wijze vau beslissen is, en daaraan geeft hij de voorkeur boven de gemotiveerde orde van den heer firatama. waarin gesproken wordt van herziening der wet, terwijl de toelichting duidelijk bewijst, dat de voorsteller is tegen de principes der wet en niet herziening, maaralgeheele intrekking bedoelt. Hij acht dus het best eene stemming over den konsiderans, tenzij de Kamer een beter middel weet aan de hand te geven. De heer van Lijnden zegt, dat al het gehoorde hem heeft bevestigd in zijne overtuiging , dat wij aan eene andere Regterlijke Organizatie behoefte hebben, dan aan die deiwet van 1861, en daarom is hij voor de motie Fokker. De heer Heydenrijck beantwoordt den heer r. d. Linden en geeft als verklaring van het verschijnsel der toenemende oppozitie tegen de wet van 1861 op: de medewerking van vele konservatieven tot de tenietdoening der wet, blijkbaar ook uit de redeneringen van hun orgaan. Maar, zeide de heer v. d. Linden, waarom den eerbied voor de wet niet betracht bij de onderwijskwestie? Beide gevallen zijn niet gelijk, zegt spreker; ik heb respekt voor de uitgevoerd wordende wet van 1857 en wil hare eerlijke toepassing. Wanneer spreker ooit met een inspekteurschap werd begunstigd, zou hij die wet eerlijk helpen uitvoeren; maar als spreker langs wettigen weg herziening tracht te verkrijgen, staat dat dan gelijk om het zoo ver te leiden, dat men tegen eene wet, die in 't Staatsblad staat onder de sanktie des Konings, gaat reageeren en hare uitvoering belet? Hij kan begrijpen een voorstel tot intrekking der wet, met aanbieding eener nieuwe wet; maar eene geheele wet, die gesanktioneerd is, bij eenvoudige motie van orde of door stemming over een konsiderans van een ander wets-ontwerp te dooden, dit gaat z. i. te ver. leders overtuiging eerbiedigende , vraagt hij , vooral in verband met de geschiedenis der motiën van orde, of het konservatief element in deze wel konsekwent is?
De heer Heemskerk Az. doet vooral uitkomen, dat de wijze van verdediging des ministers hem verwondert en bevreemdt, door zich in zoo groote mate los te maken van zijn eigen voorstel. De minister zeide dat de Memorie van Beantwoording niet alleen geen loftuiting, maar zelfs geen apologie of vergoelijking der wet van 1861 bevatte. En de minister gaf zelfs het middel aan de hand om op de fatsoenlijkste wijze de wet ten grave te dragen. Het komt hem voor dat de ernst van het debat daaronder moet lijden. Ofschoon afkcerig van motiën, is deze zaak exceptioneel en stemt hij tegen den konsiderans der ter tafel zijnde wet als votum tegen de wet van 1861, maar is tegen de motie Gratama.
De heer Gratama verdedigt zijne motie tegen sommige bedenkingen, maar na de verklaring der Regering omtrent de beteekenis der stemming over den konsiderans (namelijk de niet-invoering der wet van 1861) is hij geheel gerust gesteld en ziet hij van zijne aangekondigde motie af. De heer van hek houdt vol. dat al stemt men den konsiderans af, dan nog niet uitgemaakt wordt dat er eene meerderheid is tegen de beginselen der wet van 1861, maar men wil eene wet, die de Kamers hebben vastgesteld, door vereeniging van minderheden te niet doen. Hij zou wenschen een roorstel, waaruit blijkt, welke beginselen der I wet van 1861 zoozeer worden afgekeurd,! alvorens tot de niet-invoering te besluiten. De beraadslagingen worden hierna gesloten. Bij stemming over den konsiderans (met de beteekenis der al- of niet-invoering der wet op de Regterlijke Organizatie) wordt die konsiderans verworpen met 48 tegen 12 stemmen.
Voor: de heeren van Beyma, 's Jacob, Heydenrijck, Blussé, Knoop, Taets, van Akerlaken, v. Eek, v. Reenen, v. Nispen, Rutgers en Dullert.
De minister van Justicie trekt daarop het ontwerp nopens de wijziging in het Wetboek van Burgerlijke Regtsvordéring in. Daarna heeft plaats gehad de interpellatie wegens het gebeurde iii Venezuela. De heer van Goltstein zegt, dat uit de Staatscourant van 22 dezer blijkt, dat Nederland op 't punt staat in zeer ernstige verwikkeling te geraken met ecu vreemden staat, zoo zelfs dat reeds een oorlogschip op weg naar die wateren is. Dit ter regtvaardiging zijner vraag om eenige nadere inlichtingen, omdat de zaak van belang genoeg is, dat eenige nadere mededeeling worde gedaan. Vooral ook, omdat het berigt in de Staatscourant op velen een min gunstigen indruk heeft gemaakt eu niet gestrekt heeft tot versterking van 't vertrouwen op 't beleid der Regering. Spreker staat vervolgens stil bij de verwikkelingen der partijschappen in Venezuela en van. de gebeurtenissen aldaar; en geeft een feitelijk overzigt van hetgeen ter algemeene kennis is gekomen. 1° Hij vraagt: waarom heeft onze politieke agent, na zich den steun zijner ambtgenooten te hebben verzekerd, na eene kollektieve démarche te hebben gedaan, toen die gemeenschappelijke handeling zonder uitkomst bleek, op eenmaal eene zelfstandige houding aangenomen ? Zijne tweede vraag betreft de daad zelve van onzen zaakgelastigde. Had hij last om zijn ontslag te vragen? Was hij bevoegd de Intrekkingen af te breken? In de derde plaats verlangt spreker inlichtingeu omtrent hetgeen de Regering gedaan heeft en zal doen. Wat heeft zij reeds gedaan? Een schip, de Wassenaar, afgezonden. Maar heeft zij ook eene nota aan de venezuelaansche Regering afgevaardigd, om voldoening te eischen? Zoo dit m geschied, is de minister dan geneigd die nota aan de Kamer over te leggen?
De minister van Buitenlandsche Zaken (zoover hoorbaar) antwoordt, dat de mededeeling, in dc Staats-Courant geplaatst, strekte naar aanleiding van verschillende berigten, welke in omloop waren, en opdat niet het gedrag van onzen zaakgelastigde verkeerd zou worden uitgelegd. Geen schijn van partijdigheid moet op deu heer Rolandus geworpen worden. Deze is geheel onpartijdig gebleven. Hij is altijd energiek opgetreden waar het gold reklamatiën vau nederl. onderdanen, en daarom juist was hij min aangenaam aan de venezuelaansche regering. Wegens zijn energiek optreden, genoot hij ook 't bijzondere vertrouwen van andere vertegenwoordigers. Hij heeft gehandeld in overeenstemming met andere mogendheden, en die overeenstemming heeft zeer goede gevolgen opgeleverd. Wederom een bewijs van het voordeelige eener gemeenschappelijke optreding. Indien vroeger reklamatiën niet zijn afgedaan, is dit een reden te meer om deze af te doen, en dan is het temeer pligt.deze gelegenheid te baat te nemen om Venezuela voor goed onder 't oog te brengen, dat het zich moet onthouden van handelingen, welke niet in overeenstemming zijn.
Wat de goede verstandhouding met het buitenland betreft, er moeteen einde komen aan het inbeslagnomen van schepen. Er is toch gehandeld zeer beleefd in den vorm; maar zeer onwellevend was de daad. Waarom is men niet gebleven bij de kollektieve démarche? De heer Rolandus heeft geprotesteerd met andere mogendheden, maar het gold eene nederlandsche zaak, en toen de buitenlandsche gezanten meenden dat zij niet konden blijven optreden voor een specifiek nederlandsch belang, jeu aan den nederlandschen zaakgelastigde verder de zaak moest worden overgelaten, toen heeft deze nogmaals krachtig geprotesteerd en daardoor aaleiding gegeven tot een krachtig schrijven van den minister van Buitenlandsche Zaken in Venezuela , ten gevolge waarvan de betrekkingen zijn afgebroken. De heer Rolandus heeft te regt gereklameerd tot invrijheidstelling van de pakketboot, die, tegen alle regelen van volkenregt en naar het schijnt wegens persoonlijke grieven tegen Rolandus, werd aangehouden. De heer van Goltstein heeft mededeeling van stukken gevraagd, maar dat is niet gebruikelijk, zoolang eene zaak hangende is. Cvi bonurn? Dat deze Regering eene schriftuur moet zenden naar Venezuela, spreekt reeds hierdoor, dat zij een brief ontvangen heeft van den minister van Buitenlandsche Zaken aldaar, waarbij op vervanging van den heer Rolandus wordt aangedrongen: en dat zij op dien brief moet antwoorden. Dat zal zeer spoedig geschieden, en te eerder omdat de nederlandsche Regering van de betrokken buitenlandsche mogendheden de meest welwillende medudeehngen door hare vertegenwoordigers heeft ontvangen. Indien er iets is, dat de Kamer kan geruststellen, dan is het wel dit, dat in overeenstemming met de groote mogendheden is en zal worden gehandeld. Ook de minister is van meening, dat Nederland bij deze gelegenheid kan toon en dat het eene zeemogendheid is. Geen eskader behoeft naar Venezuela te worden gezonden, een Nederlandsch fregat zal voldoende zijn om de zeemagt van Venezuela te bestrijden.
De heer van Sypesteijn tracht uit de verslagen van het verhandelde in deu kolonialen raad van Februari] dezes jaars aan te toonen dat toen reeds de verwikkelingen, die nu hebben plaats gehad, zijn voorspeld en dat de geheele verantwoordelijkheid op dc Regering in het moederland rust.
Na nog eenige korte replieken verklaart de minister zich bereid tot overlegging van eenige stukken als de Kamer dit verlangt. De Kamer keurt, zonder hoofdelijke stemming, het voorstel daartoe goed. Hiermede is deze interpellatie afgeloopen. De Voorzitter dankt de Regering voor de gedane mededeelingen. De zitting wordt daarna verdaagd tot morgen ten 11 ure.
---

