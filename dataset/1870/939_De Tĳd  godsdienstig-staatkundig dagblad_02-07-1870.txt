AMSTERDAM, 1 Junij. Het Koncilie en de moderne politiek.
11. »De straf volgt de zonde, gelijk de schaduw het ligchaam": is een waar spreekwoord, dat eene groote wet der Voorzienigheid uitdrukt. Het heeft zijne toepassing nog meer in de openbare, maatschappelijke orde dan in het tijdelijk leven der enkelen. De mensch is onsterfelijk naar zijne ziel. Hij is strafbaar in het leven dat komen zal; weshalve hem God dikwijls spaart in het tegenwoordige. Maar de maatschappij is geheel tijdelijk. Voor haar is de tijd alles. "Wat zij in den tijd misdoet, moet zij in den tijd vergelden. Daarom is het vooral waar voor de maatschappij, dat de straf de zonde volgt, gelijk de schaduw het ligchaam. In den regel is elke zondige daad de natuurlijke oorzaak van rampen en onheilen. Wordt eene natie door rampen getroffen: zij draagt daar meestal zelve de schuld van. Zij was afgeweken van den weg, die leidde tot waar volksgeluk. Zij sloeg zijwegen en kronkelpaden in, aan wier uiteinde een afgrond lag. Vermanende stemmen deden zich hooren, maar zij werden versmaad. Welgezinde, edelmoedige mannen deden pogingen ten goede, maarzij werden dikwijls verdrukt en vervolgd. Zoo holt de natie haar ondergang te gemoet en stort in don afgrond, omdat zij het zelve gewild heeft. Deze beschouwing komt ons dikwijls voor den geest, wanneer wij de liberalen de revolutie hooren beoordeelen. Zij maken een scherp onderscheid tusschen de jaren 1789 en 1793 en toonen evenveel afschuw voor de gebeurtenissen van het laatste jaartal, als ingenomenheid met die van het eerste. In 1789 werden de moderne beginselen verkondigd, die thans nog de bazis der liberale grondwetten zijn, zooals zij nog vóór eenige weken geschreven werden aan het hoofd der liberale konstitutie van het fransche keizerrijk. Het jaar 93 was het onheilvolstejaar, dat welligt ooit geweest is voor natiën en volkeren. De christelijke godsdienst werd voor afgeschaft verklaard en eene eeredienst der Rede uitgedacht. De kerken werden gesloten, de Zondagen opgeheven, de namen der Heiligen mogten niet meer worden genoemd. De Koning en de Koningin werden onthoofd op het schavot en het koningschap afgeschaft. Vijf volle dagen werd in Parijs geplunderd en gemoord; meer dan 3000 personen (waaronder 200 priesters) vonden den dood. Talloos waren de burgers, die, vrijwillig of genoodzaakt, zich in ballingschap begaven. Frankrijk was met alle andere landen in oorlog gewikkeld. De eene gedwongen leening volgde de andere, die echter een staatsbankroet van 33 milliarden niet konden verhoeden.
Dit werd Frankrijk, slechts drie jaren na de afkondiging der moderne beginselen.
Werd Frankrijk zóó ten gevolge der moderne beginselen'? Dit ontkennen de liberalen. Volgens hen staan de gebeurtenissen van 93 geheel op zich zelven, zonder eenig verband met het voorgaande, en daarom gelooven zij de beginselen van 89 te kunnen vasthouden, zonder de onheilen van 93 te vreezen.
Men denkt niet gaarne kwaad van hetgeen men bemint, en daarom is het natuurlijk dat de liberalen geene kwade gevolgen willen stellen op rekening der revolutionaire beginselen, die zij beminnen met warme liefde.
Maar voor den koelbloedigen beschouwer, die zijn oordeel poogt vrij te waren' van den invloed des vooroordeels , is het eene uitgemaakte zaak, dat 89 en 93 aan elkander verbonden zijn als oorzaak en gevolg. Inderdaad toen in Frankrijk, dooide zwakheid van het goevernement en het rusteloos streven der filozofen, de beginselen veld wonnen onder het volk, die in 89 als opperste staatswet van alle natiën werden verkondigd, kon door allen, die in Frankrijk bedaard bleven en verstandig dachten, voorspeld worden, wat 93 zag geschieden. Zij werden als ongeluksprofeten geminacht; maar de uitkomst bewees dat zij de toekomst duidelijk hadden gelezen in het tegenwoordige. Hoe ware dit mogelijk, indien de gebeurtenissen van 93 in de beginselen van 89 niet opgesloten waren geweest als de plant in haar kiem?
Aan het fransche volk was gedurende meer dan eene halve eeuw vrijheid voor allen en in alles gepredikt: vrijheid van geweten, zooals men het noemde, in den zin dat het iedereen vrij stond, in zake van geloof en godsdienst voor waar te houden wat hij wilde: dat bijgevolg elk kerkelijk gezag eene dwingelandij was en de oorzaak van alle andere verdrukking; vrijheid ten opzigte van het burgerlijk gezag; geene wet, geene verordening der overheid had kracht, tenzij zij de uitdrukking was van den wil des volks.
De wetenschap was ongeloovig, zoodat het woord van wijsgeer en geleerde hetzelfde beteekende als een man, die alle geloof en godsdienst haat. De schandelijkste boeken en bladen werden met milde hand onder het volk verspreid. Op de volksscholen werden meesters geplaatst, die altijd goed waren als zij maar bij de jeugd het ongeloof en de losbandigheid wisten aan te kweeken.
Het is ons niet onbekend, dat de beginselen van 89, neergelegd in de déclaration des droits de i'homme, niet openlijk de ontchristelijking van het volk en de versmading van alle gezag prediken; maar ook dit weten wij, dat zij, die sedert jaren met alle kracht gewerkt hadden aan de omverwerping van troon en altaar, de opstellers waren van die verklaring der regten van den mensch'; dat zij juist die . verklaring opstelden als opperste staatswet, om het doel, waarheen zij sedert lang in het geheim gestreefd hadden, nu in het openbaar te kunnen bereiken.
Men verbeelde zich verder een volk, levendig en wuft als het fransche, dat zich in alles vrij en oppermagtig waant; dat koning en priester als tirannen beschouwt, die het eeuwen lang in kluisters geklonken hielden: is het te verwonderen dat het zijn Koning leidt naar het schavot, zijne priesters vermoordt of verbant, de kerken sluit, allen nedervelt, die het ooit in den weg zouden kunnen staan?
Dezelfde oorzaken brengen dezelfde gevolgen voort. Blijft men vasthouden aan de beginselen van 89, dan zal men altijd kunnen rekenen op jaren, gelijk aan het jaar 93. Daarom blijft het ons een raadsel, hoe iemand de kunst, de methode, de wanordelijkheid der revolutie kan verfoeijen en tevens hoog ingenomen zijn met hare beginselen. Wilt gij de wanordelijkheid der revolutie niet; welaan, begin dan eerst met hare beginselen te verzaken!
Maar men vergete niet dat de revolutionaire beginselen nu reeds bijna anderhalve eeuw vrijelijk hunnen gang hebben kunnen gaan door Europa. Bij velen gelden zij als onbetwistbare waarheden. Aan hunne werking hebben de liberalen al het goede toegeschreven, dat in deze eeuwen is tot stand gekomen. Voorwaar wie dit alles nagaat ziet niets dan donkere wolken boven het hoofd hangen. Voer ons, Katholieken, e chter teekent zich eene lichtende streep aan den hemel. Het Vatikaansche Koncilie alleen kan de wereld redden. De rampen onzes tijds hebben haren oorsprong in de verkeerde begrippen, die nu bijna twee eeuwenlang onder het volk verspreid werden. Die begrippen weg te nemen en ze door ware en gezonde te vervangen, zal de taak zijn der Kerk in Koncilie vergaderd. Eerst en vooral zullen de leden der Kerk gezuiverd worden van de smetten, die hen door aanraking met de revolutionaire wereld aankleven. De tegenwoordige spanning, die wij bespeuren in de Kerk, is gelijk aan een onweder, dat een lang besmetten en drukkenden dampkring zuivert. Het beginsel van het gezag zal in de Kerk meer bevestigd worden; grooter aaneensluiting zal plaats hebben tusschen het hoofd en de ledematen en deze zullen meer vatbaar zijn voor den invloed der overheid. Vervolgens zal de Kerk, voorgelicht door den H. Geest, die waarheden doen schitteren, die door' de revolutie verduisterd waren. De leeraren der katholieke Kerk zullen op elk gebied, voor geleerden en eenvoudigen, in het openbaar en in het bijzonder, op den kansel en in de leiding der enkelen, bij monde en in geschrift, waarheden prediken, tegenovergesteld aan de revolutionaire dwalingen; en gelijk uit deze de rampen van 1793 voortsproten, zoo zullende tegenovergestelde waarheden de rust en den vrede terugvoeren, die de wereld smaakte in de christelijke eeuwen.
De revolutje kan niet gekeerd worden met stoffelijk geweld alleen. Napoleon I heeft het beproetd, maar 't is hem niet gelukt. De reden ligt voor de hand. De revolutie, die onze eeuw beheerscht en kenmerkt, heeft hare eerste oorzaak in de verkeerde begrippen en de toomeloosheid der driften, die door het valsche begrip van vrijheid eiken teugel afwierpen. Het driest gewéld kan, ja! het ligchaam binden en dooden, maar het bereikt den geest niet. Duisternis wordt slechts verdreven door licht. De geschiedenis bewijst dat tot hiertoe geene instelling algemeen licht heeft kunnen verspreiden in de gemoederen der volkeren, dan de prediking der katholieke Kerk.
Zoo komen wij tot het besluit, dat voor de altijd dreigende wanordelijkheden der revolutie geen ander redmiddel beslaat dan het Koncilie der katholieke Kerk te Rome. Dien ten gevolge moest elk welmeenend en helderdenkend staatsman, die de orde in staat en maatschappij wil beveiligen, zich ingenomen betoonen met die hooge vergadering. Hebben onze staatslieden dezewaar»-heid begrepen? Hebben zij de eenige reddingsplank, die hun door de Voorzienigheid werd aangeboden, aangegrepen ?
Wij zullen het zien in een volgend opstel, waarin wij de houding der moderne politiek tegenover het Koncilie willen overwegen.
In de heden gehouden zitting der Tweede Kamer zijn de acht wets-ontwerpen aangenomen, waaronder de bekrachtiging der koncessie tot aanhechting van Ameland aan den vasten wal, met 48 tegen 12, en de bekrachtiging der kredieten boven de Indische begrooting (waaronder de hoogere reiskosten voor den goeverneu-generaal) met 31 tegen 30 stemmen. Morgen zullen de nog overige wetten en konkluziën worden behandeld.
In de eergisteren gehouden zitting van den gemeenteraad is o. a. besloten, de voordragt voor een kurator van het Athenaeum Illustre, aan te houden op grond dat dr. Merkus Doornik voor de nominatie bedankt heeft. Ook de voordragt voor een lid der plaatselijke kommissie van toezigt op het middelbaar onderwijs is aangehouden, daar een der genomineerden almede heeft bedankt.
Overigens nam de Raad belangrijke besluiten, en wel I°. betreffende de op te rigten Rijksakademie voor de beeldende kunsten. De Raad nam daaromtrent de twee eerste gedeelten van het voorstel van burgemeester en wethouders aan, en besloot dus: I°. voor gemeenterekening bij de Weesperbarrière een gebouw tot dat doel op te rigten en het Rijk aan te bieden, voor zoolang als hier de akademie zal gevestigd blijven, de kosten van onderhoud intusschen voor rekening van het Rijk latende; 2°. om tijdelijk , zoolang dat gebouw nog niet in gereedheid is, de zalen van het Oudemannenhuis voor dat onderwijs beschikbaar te stellen.
Het tweede belangrijke besluit betreft de proefneming met het stelsel Liernur, tot atvoer van fekale stoffen op de Looijerssïoot. Nadat dit door de kommissie van voorbereiding der stads publieke werken met zorg ontwikkelde denkbeeld door de leden dier kommissie, van der Toorn en Kuiper, en door het raadslid dr. Penn, tevens inspekteur van het geneeskundig Staatstoezigt, met warmte was verdedigd, en door den heer Jozefus Jitta bestreden, werd met 25 tegen 2 stemmen (de heer Jitta en de> burgemeester) tot demping der Looijerssloot, en met 25 tegen 1 stem (die van den heer Jitta) tot de proefneming op de gedempte sloot van het stelsel Liernur besloten.
Aangaande de werkzaamheden van de Amsferdamsche Kanaalmaatschappij , over de maand Mei 11., wordt ons het volgende medegedeeld:
Het werk werd in Mei voortgezet met 1175 tot 1340 arbeiders, 15 tot 18 paarden, 4 stoombaggervaartuigen, 6 lokomotieven, 216(wagens, 2sleepstoombooten, 56 tot 60 zandschouwen' en 6 stoompompwerktuigen. Bovendien 4 afzonderlijke ploegen, te zamen 40 werklieden, bij nacht op de stoombaggervaartuigen. Noordzeehoofden. In het geheel zijn gemaakt 14,146 stuks buitenblokken (501 in Mei), bevattende 33,575 kub. meter (1384 in Mei), en 11,712 stuks bin nenblokken (265 in Mei), bevattende 36,147 kub. meter (800 kub. meter in Mei). Het Noorderhoofd was op het eind van Mei als volgt doorgetrokken: Grondstorting van bazalt 650 meter buiten het duin. Bazaltlaag waterpas gevlakt tot 595 meter. Grondlaag van betonblokken tot 540.6 meter. Tweede laag blokken tot 540, derde laag tot 539.8, vierde laag tot 538.8, vijfde laag tot 532.8, eerste bovenlaag tot 531.6 en tweede boven- of deklaag tot 531 meters. De zeven laatste cijfers bedragen voor Mei 18,6, 24, 24, 24,18,18 en 18 meters. De borstwering op het Noorderhoofd werd gebragt tot 416 meters lengte. Het Zuiderhoofd was op het eind van Mei als volgt doorgetrokken: Grondlaag van bazalt tot 340 meters buiten het duin. Idem gevlakt tot 290 meters (20 in Mei). Grondlaag van blokken tot 284 meters. Eerste bovenkas? tot 283 meters. Tweede boven- of deklaag tot 282 meters. Elke der drie laatstgenoemde lagen vorderde in Mei 22 meters. In het geheel werden boven AP. verwerkt 6989 kub. meter buitenblokken (374 kub. meter in Mei) en 4058 kub. meter binnenblokken (294 in Mei). Hoofdkanaal. De ontgraving tusschen de Noordzee en het Wij kermeer bedroeg in het geheel 2, 801, 264 kub. meter, waarvan 62,022 kub. meter in Mei.
In het Wijkermeer waren 1 Mei gebaggerd 947,197 kub. meter; in Buitenhuizen 167,970 kub. meter (5842 in Mei); in het westelijk V 224,269 kub. meter (60,959 in Mei). De kanaaldijken in het Wijkermeer en het westelijk V waren in aanleg over 13,842 meter lengte (978 in Mei) en boven water opgestort over 7142 meter lengte. Kleibekleeding gereed over 6144 meter lengte (168 in Mei). Verdediging tegen afslag en uitstrooming over 6084 meter lengte (3073 in Mei). Zijkanaal B (Spaarndam beoosten Velzen). Gebaggerd 309,747 kub. meter. Kanaaldijken in aanleg over 4050 en boyenwater over 3559 meter lengte (207 in Mei).
Idem met klei bekleed over 3,333 meter lengte (539 in Mei). Idem verdedigd over 3273 meter lengte (719 in Mei).
Zijkanaal C. (Spaarndam beoosten Buitenhuizen). Gebaggerd 33,367 kub. meter (13,545 in Mei).
In bewerking genomen 1700 meter lengte oostelijke kanaaldijk (136 in Mei). Boven water gebragt en met klei bekleed 250 meter lengte (190 in Mei). Verdedigd 180 meter lengte kanaaaldijk. Zijkanaal D. (Nauerna). In bewerking genomen 1469 meter lengte kanaaldijk (20 in Mei). Noordzee-Sluizen. De ontgraving van den sluisput werd gebragt tot 171,143 kub. meter (9994 in Mei). Oranje-Sluizen en Maal-Sluizen. Gemaakt 4721 kub. meter metselwerk (2866 in Mei). Gesteld 237 kub. meter hardsteen (138 in Mei). Voltooid 850 vierk. meter rij sbe slag met puinvulling en steenbezetting, in de schut-kolken.
Eergisteren heeft de Hooge Raad (kamer van strafzaken) verworpen het beroep in kassatie, ingesteld door H. Strikker tegen een arrest van het hof in Zuid- Holland, waarbij hij, wegens moedwilligen doodslag en eenvoudigen diefstal, tot vijftien jaren tuchthuisstraf is veroordeeld.
Het provinciaal geregtshof (kamer van burgerlijke regtszaken) heeft eergisteren in hooger beroep uitspraak gedaan in de veel besproken zaak tusschen dijkgraaf en hoogheemraden van Amstelland en het gemeentebestuur van Amsterdam, betreffende de demping van de Achtergracht, in verband met eene sluiting deiebbe en toldeuren aan de Amstelsluis en een paar waterkeeringen. Het hof heeft de zaak weder verwezen naar de regtbank, om haar ten principale af te doen, en met veroordeeling van de gemeente Amsterdam in twee derde der kosten in eersten aanleg en van alle kosten in hooger beroep gevallen, en van het bestuur van Amstelland in een derde der kosten van eersten aanleg.
Bij besluit van den 28n dezer, heeft Zijne Majesteit goedgevonden aan den kapitein-luitenant ter zee N. M. J. Kroef, den luitenants ter zee der 1" klasse J. A. E. Dinaux en A. J. Willekens, den luitenants ter zee der 2£ klasse P. Zegers Veeckens, H. G. Hildebrandt en P. J. Vegelin van Claerbergen, den officier van gezondheid der 2" klasse H. L. Reeder en den officier yan administratie der 28 klasse J. F. J. Mahieu vergunning te verleenen tot het aannemen en dragen der versierselen, als aan den kapitein-luitenant ter zee Kroef van groot-officier, den luitenant ter zee Dinaux van officier, en den overigen van ridder der 4" klasse der orde van Nischan Iftihar', hun geschonken door Zijne Hoogheid denßey van Tunis.
Z. M. heeft benoemd tot ontvanger der direkte belastingen, in- en uitgaande regten en akcijnsen te Vlissingen, W. Schuylenburg.
Te rekenen van den ¥¦ Julij aanstaande zal het Rijkstelegraafkantoor te Winschoten open zijn: op werkdagen van 9 ure voor- tot 3 ure namiddags en van 5 tot 7 ure namiddags; op Zon- en feestdagen van 8 tot 12 ure voormiddags.
's GRAVENHAGE, 30 Junij. Naar men verneemt, wordt Z. K. H. de grootvorst Wladimir van Rusland eerstdaags alhier verwacht. HD» zal zijn intrek nemen bij den russischen gezant en eenige dagen alhier vertoeven, ten einde zich vervolgens naar het lustslot Het Loo te begeven, waar zich aldan verscheidene leden der koninklijke familie zullen bevinden.
BODEGRAVEN, 29 Junij. Bij he* vrjj groot aantal loodsen en keeten tot voortzetting van zaken en tot berging van werkvolk, beginnen hier en daar nieuwe woonhuizen te verrijzen, en wordt dus voor enkelen het vooruitzigt geopend, spoedig onder eigen dak te geraken. De heer van Wijk, architekt te Gouda, door het bestuur daartoe uitgenoodigd, bepaalt de rigting, waarin de voorgevels der gebouwen moeten worden opgetrokken. De onmiddellijk na den brand in gebruik gestelde veldtenten zijn vóór eenige dagen opgeruimd, naardien de daarin opgenomen gezinnen door de welwillendheid van den heer Cocx, lid der kommissie tot leniging der ramp, in eene ledig staande boerenwoning zijn verplaatst en het werkvolk naar eene groote keet is overgebragt.
HUIJBERGEN, 29 Junij. Dingsdag, den 22°, vierde men hier een indrukwekkend feest. De Zeer Eerwaarde heer M. de Bic, sedert 43 jaren in deze gemeente, waarvan 41 als pastoor en sedert 1859 als deken van 't dekenaat Bergen-op-Zoom, vierde de gedachtenis van zijn vijftigjarig priesterschap. Reeds vroeg in den morgen wapperde de nationale vlag van alle huizen. Ten half tien ure droeg Z. Z. Eerw., geassisteerd door de Eerw. heeren van het Instituut, het plegtig Misoffer op in de kerk, welke smaakvol versierd was met jaarschriften, toepasselijk op het feest, met draperiën, guirlandes, groen en bloemen. De toeloop der geloovigen, om hunne liefde en dankbaarheid aan den waardigen jubilaris te betoonen, was zoo groot, dat de kerk hen naauwelijks kon bevatten. Na de H. Mis kwamen de leden van de gemeente, kerk- en armbesturen hunne wenschen aan Z. Z. Eerw. aanbieden. De parochianen hebben eenige schoone geschenken, onder anderen eene prachtige godslamp, een rijk Missaal, kostbare tabellen op de drie altaren, twee tapijten voor de kleine altaren, twee verzilverde bellen enz. aan Z. Z. Eerw. voor de kerk vereerd. ARNHEM, 29 Junij. Eergisterenmorgen is de eerste zitting der algemeene vergadering van het 24° Med. Landhuishoudkundig Kongres gehouden. Zij werd geopend met eene rede van den voorzitter , baron van Voorst tot Voorst. De vergadering heeft, op daartoe ingekomenuitnoodiging van den gemeenteraad van Groningen , bepaald , dat het 25" Ned. Landh. Kongres te Groningen zal gehouden worden, — 30 Junij. Zoo even is hier tijding ontvangen dat Z. M. de Koning morgen de veetentoonstelling niet zal bezoeken. (Arhm. Ct.) BATHMEN, 29 Junij. Onlangs werd gemeld, dat er bij de verbouwing deiantieke herv. kerk alhier, eene muurschildering, »*t Laatste Oordeel" voorstellende, ontdekt was. Thans kan worden medegedeeld, dat in een ander gedeelte van dat gebouw op nieuw zulk een schilderstuk voor den dag gekomen is, hetwelk 't eerste verre in grootte en uitdrukking overtreft. Dit stuk wordt thans door een kenner zorgvuldig ontbloot en zal, naar wij vernemen, weldra door den archeoloog, prof. Leemans, uit Leiden, in oogenschouw genomen worden, ten einde de waarde er van te beoordeelen. MAASTRICHT, 29 Junij. Te Meerssen hebben bij gelegenheid der kermis aldaar ernstige ongeregeldheden plaats gehad tusschen onderofficieren en landlieden. Met groote inspanning is het der policie mogen gelukken de strijdenden, die van hunne wapens gebruik maakten, te scheiden en te ontwapenen. Onderscheidene personen hebben min of meer belangrijke wonden bekomen.
---

