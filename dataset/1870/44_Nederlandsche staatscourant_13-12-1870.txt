NEDERLANDEN. 's GRAVENHAGE, den 12den December 1870.
(Staatsblad n°. 187.) BESLUIT van den 3den December 1870, t vaarbij de nieuwe gemeente Anna Paulowna wordt gebragt onder het regtsgebied van den militieraad in het derde militiedistrict der provincie Noordholland. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 28 November 1870, n°. 238, 4de afdeeling; Gezien Ons besluit van 21 December 1861 ( Staatsblad n". 133), bepalende het getal militieraden in de provincie Noordholland en waarbij, tot aanwijzing van het regtsgebied van eiken raad, die provincie in drie militiedistricten is verdeeld; Gelet op de wet van 19 Julij 1870 (Staatsblad n°. 117), tot vestiging eener nieuwe gemeente Anna Paulowna; Gezien art. 83 der wet betrekkelijk de nationale militie van 19 Augustus 1861 ( Staatsblad n°. 72); Hebben goedgevonden en verstaan te bepalen, dat de nieuwe gemeente Anna Paulowna behoort tot het regtsgebied van den militieraad in het derde militiedistrict der provincie Noordholland. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst. Het Loo, den 3den December 1870. WILLEM. De Minister van Binnenlandsche Zaken, Fock. Uitgegeven den tienden December 1870. De Minister van Justitie, van Lilaar. Bij Koninklijk besluit van 9 December 1870, n°. 26, is aan de na te molden officieren bij de rustende schutterijen, op hun verzoek, eervol ontslag verleend, als: in de provincie Noordbrabant, 2de bataillon, 2de compagnie, aan F. Fleskens, als kapitein; in de provincie Utrecht, 3de bataillon, 1ste compagnie, aan P. L. A. Collard, als 2den luitenant; in de provincie Overijssel, 2de bataillon , lste compagnie, aan H. Smit en aan J. G. Pot, beiden als 2den luitenant: in de provincie Drenthe, 3de bataillon, 1 ste compagnie, aan C. J. M. Jongkindt Coninck, als 2den luitenant. Bij Koninklijk besluit van 10 December 1870, n°. 18, is aan F. Ilarmsen te Amsterdam en W. Hopman te Hatert (gemeente Nijmegen) vergunning verleond tot het aannemen en dragen van het kruis Fidei et Virluti, aan ieder hunner door Z. H. den Paus geschonken. Bij Koninklijk besluit van 10 December 1870, n°. 35. is mr. J. de Wal, hoogleeraar aan de Leidsche hoogeschool, benoemd tot ridder der orde van den Nederlandschen Leeuw. Bij Zijner Majesteits besluit van den 9den December jl., n°. 34, is aan A. K. Daneels van Wijkhuise, op zijn daartoe gedaan verzoek, eervol ontslag verleend als plaatsvervangend kantonregter te Enkhuizen. MINISTERIE VAN BINNENLANDSCHE ZAKEN. Bij beschikking van den lOden December 1870, n°. 193, 12deatdeeling, is aan B. D. van Rietschoten en P. Thomsen , te Rotterdam, tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland, Noordholland, Zeeland, Utrecht, Overijssel en Limburg. MINISTERIE VAN FINANTIEN. Telegrafie. Wegens ophooping van telegrammen op den Fransch-Amerikaanschen telegraafkabel, ten gevolge van het breken der beide Atlantische geleidingen tusschen Engeland en Amerika, wordt het tarief voor den eerstgénoemden weg, met ingang van den 12den dezer, tijdelijk verhoogd. Boven den gewonen tijd tot Brest bedragen de seinkosten: naar New York 36 gl. voor 10 woorden en 3.60 gl. voor ieder woord meer. Voor de overige kantoren in Amerika wordt eene verhooging van 18 gl. voor 10 woorden en 1.80 gl. voor ieder woord meer boven de gewone tariefsprijzen geheven. Op dagbladberigten, die tegen het halve tarief
worden overgebragt, is deze verhooging ook slechts voor de helft toepasselijk. Geene berigten worden toegelaten, die, met inbegrip van adres en onderteekening, meer dan 50 woorden bevatten. 's Gravenhage, den 12den December 1870. Namens den Minister, De Secretaris-Generaal, Bartstra.
---

BUITENLANDSCHE BERIGTEN. DUITSCHLAND.
De Noord-Duitsche rijksdag heeft eergisteren des voormiddags beraadslaagd over de wet strekkende om in de constitutie de woorden » Duitsch Rijk en Duitsche Keizer " te stellen in plaats van de woorden » Duitsche Bond en Bondspraesidium ". Bij de opening der beraadslaging hield de minister Delbrück eene korte rede van dezen inhoud: »De feiten, welke tot deze voordragt geleid hebben, zijn bekend. Zij heeft hare eerste aanleiding gevonden in het schrijven van Z. M. den Koning van Beyeren aan Z. M. den Koning van Pruissen, hetwelk ik in eene vorige zitting heb medegedeeld. Met den daarin uitgedrukten wensch hebben zich sedert al de Duitsche Vorsten en de Senaten deivrije steden vereenigd. Bij dezen staat van zaken oordeelde de bondsraad van den Noord-Duitschen bond in overleg met de regeringen der Zuid-Duitsche Staten het gepast, de beide punten , waartoe het schrijven des Konings van Beyeren betrekking heeft, uit te drukken op die twee plaatsen van de constitutie welke daarvoor het meest geschikt zijn: het begrip van het "Duitsche Rijk" daar, waar het eerst sprake is van den naam van den tusschen de Duitsche Staten gesloten bond ; en het begrip » Duitsche Keizer" op die plaats der bondsconstitutie , welke het praesidium aan de Kroon van Pruissen opdraagt. i) De verbonden regeringen hebben zich geenszins ontveinsd, dat het bij deze twee veranderingen der constitutie niet kan blijven; maar zij gingen uit van het denkbeeld , dat het voor het tegenwoordige voldoende was op de beide voornaamste plaatsen der constitutie datgene uit te drukken, waaromtrent zij overeen gekomen waren, en dat het voor dt»n eerstvolgenden gewonen rijksdag voorbehouden moest blijven, de verdere uit deze beide veranderingen voortvloeijende wijzigingen in den tekst der bondsconstitutie vast te stellen. Om nu reeds daartoe over te gaan was de tijd ongetwijfeld te kort, want bij vele dier wijzigingen komt het geenszins aan op de bloote vervanging van het eene woord door het andero, maar op eene nadere overweging der zaken." Er had geene discussie over de voordragt plaats, welke bij eerste en tweede lezing met eene groote meerderheid werd aangenomen. In eene eergisteren gehouden avondzitting werd zij, medo zonder discussie, bij derde lezing goedgekeurd met 188 tegen 6 stemmen. Vervolgens werd met 191 tegen 6 stemmen het adres van antwoord des rijksdags aan den Koning aangenomen, en daarna de zitting van den rijksdag door den minister Delbrück namens de verbonden regeringen voor gesloten verklaard. In zijne ochtendzitting heeft de rijksdag nog eenige verzoekschriften behandeld, waaronder een van den magistraat en de stedelijke vertegenwoordiging van Koningsberg ter zake van de inhechtenisnemingder heeren dr. Jacoby en Herbig. Op voorstel der commissie weru besloten dit verzoekschrift aan den bondskanselier te verzenden, » uit aanmerking dat de op bevel van den generaal Vogel von Falckenstein aan de heeren Jacoby en Herbig wedervaren behandeling strijdig is met de bestaande wetten". Eergisteren zyn te Berlyn officiele berigten uit het hoofdkwartier te Versailles van den 9den bekend gemaakt, volgens welke de 17de en 22ste Pruissische divisien en het lste Beyersche corps, na op den 7den de uit Tours versterkte overblijfselen van het Loire-leger geslagen te hebben , den 8sten hunne voorwaartsche beweging naar Beaugency hadden voortgezet. Tusschen die plaats en het bosch van Marchenoir bragt de vijand , behalve de troepen die den vorigen dag gestreden hadden, nog twee nieuwe legercorpsen in het gevecht, en trachtte met alle magt den voortgang der Duitsche troepen te stuiten, die hem echter meer en meer terug drongen en achtervolgelijk Cravant, Beaumont, Messas en ten laatste ook Beaugency innamen en 6 kanonnen en een duizendtal gevangenen bemagtigden. Den 9den werden daarop de Franschen, in een nieuw hevig gevecht, uit de nog door hen bezette sterke stelling bij Bonvalet, Villarceau en Cernay verjaagd en hun op nieuw vele gevangenen afgenomen; terwijl ook de stad Vierzon, alwaar de spoorwegen van Tours, Limoges, Orleans en Bourges elkander doorsnijden, door de Dui'sche troepen bezet werd." Gisteren avond is te Berlyn het volgende officiele berigt uit Versailles van den 11 den dezer openbaar gemaakt: »Af deelingen van het 9de legercorps ontmoetten den 9den bij Montlivault in de nabijheid van Blois eene vijandelijke divisie, wier aanval met kracht afgeslagen werd.
D > linker vleugel van het corps verjoeg den vijand uit Chambord, waarbij een Hessisch bataillon 5 kanonnen vermeesterde. Het 3de legercorps heeft den 8sten den bij Nevoy geslagen vijand tot voorbij Briare \ervolgd " In een door den Staats-Anzeiger medegedeeld rapport uit het hoofdkwartier te Versailles van den 7den dezer wordt onder anderen het volaende gezegd: «Onder de jongste van het 2de leger ontvangen berigten verdient, als den toestand van het geslagene Fransche Loire-leger kenschetsend, opgemerkt te worden, dat onze cavalerie al de wegen, langs welke zij de Franschen vervolgt, bedekt vindt met geweren, ransels enz., die de vijand op zijne vlugt weggeworpen heelt. Hetzelfde is sedert den slag bij Wörth na iederen terugtogt des yijands opgemerkt geworden "
F R A N K R IJ K. Den 8sten is te Tours van wege het Bewind het volgende in den Moniteur medegedeeld: «Het Bewind heeft besloten tot het vormen van twee legers om in twee door eene rivier vaneen gescheiden landstreken opi'ratien te ondernemen en den weg voor zamenwerking met de verdedigers van Parys open te houden. De vrijheid der militaire operatien dient niet te worden belemmerd door zorg voor de veiligheid van het te Tours gevestigde bewind; zoo lang de regering zich aldaar bevindt, moeten onze krijgsbevelhebbers die stad dekken en zijn zij alzoo minder vrij in hunne plannen en bewegingen; uit dezen hoofde is thans besloten de departementen van algemeen bestuur van Tours te verplaatsen naar Bordeaux, eene stad die door hare goede communicatien te land en ter zee uitstekende hulpmiddelen voor het organiseren deistrijdkrachten en voor de voortzetting des strijds oplevert. ii De heer Gamhetta, minister van oorlog en van binnenlandsche zaken, zal zich morgen naar de legers te velde, dat is naar zijne ware zetelplaats in de tegenwoordige tijdsomstandigheden , begeven met het doel om Frankrijks soldaten in hunne beweging naar Parys bij te staan." — De graaf von Moltke, chef van den grooten staf van het Pruissische leger, heeft den 5den dezer uit Versailles het volgende schrijven aan den gouverneur van Parys, den generaal Trochu, gerigt: » Het kan nuttig zijn, aan Uwe Excellentie mede te deelen dat het Loire-leger gisteren nabij Órleans verslagen is, en èat die stad op nieuw door de Duitsche' troepen is bezet. In geval Uwe Excellentie dienstig mogt achten zich van dat feit te vergewissen door tusschenkomst van eenen uwer officieren, zal ik niet in gebreke blijven dien officier met een vrijgeleide voor de heen- en de terugreis te voorzien " Hierop heeft de generaal Trochu bij een schrijven van den 6den het volgende geantwoord: «Uwe Excellentie heeft gemeend dat het nuttig kon zijn mij mede te deelen dat het Loire-leger nabij Orleans verslagen en die stad op nieuw door de Duitsche troepen bezet is. Ik heb de eer u mits dezen berigt te geven van de ontvangst dier mededeeling, waarvan ik de juistheid niet meen te moeten toetsen met de middelen die mij door Üwe Excellentie worden aangewezen." De twee bovenstaande brieven zijn door het Bewind terstond ter kennis der Parysche bevolking gebragt bij eene bekendmaking van dezen inhoud: » Die tijding, van de zijde des vijands tot ons komende, ontneemt ons, ondersteld hare juistheid, niet het regt om staat temaken op de groote beweging van Frankrijk, hetwelk ons te hulp snelt. Z : j brengt geenerlei verandering in onze besluiten noch in onze pligten; deze^zijn vervat in één woord: strijden! Leve Frankrijk! leve de Republiek!" Deze bekendmaking heeft, naar de berigten der lndépendance Beige, in Parys bij het leger en bij de bevolking veel bijval gevonden. » Er heerscht in de hoofdstad — zegt dat blad verder — eene uitstekend goede stemming. Het Bewind wordt er thans ook ondersteund door die republikeinsche dagbladen, waardoor het vroeger soms uiterst scherp aangevallen werd. Le Rappel en Le Comhat ondersteunen hetzelve even als Le Temps en L'Avenir National , en ontraden aan de woelzieken elke openbare demonstratie. La Patrie en Danger , het ultrarepublikeinsche orgaan van Blanqui, is het eenige blad hetwelk nog oppositie voert. Het algemeene voornemen in Parys is zich tot het uiterste te verweren; en de stad zal zich nog niet spoedig door gebrek aan brood genoodzaakt zien om de wapenen neder le leggen; volgens onze jongste berigten, loopende tot den Gden, zou zij nog voor twee maanden leeftogt genoeg hebben om voor hongersnood bewaaïd te blijven". Daarentegen zegt de binnen Parys verblijf houdende correspondent van het I.ondensche Daily News in een schrijven van den 5den: De Parysche bevolking is eenigermate onthutst door te zien dat de groote , de zegevierende uitval uitgeloopen is op eenen terugtogt. De ultrademokraten alhier blijven weigerachtig om zeiven te gaan vechten. Bij den uitval vocht de mobile garde over het geheel, en met uitzondering van zekere bataillons, tamelijk wel. De linietroepen kweten zich , voor jonge troepen , zeer goed ; de vermetele moed der officieren , van de linietroepen en van de mobile garde beide, was boven allen lof verheven. Doch het is eene onder de militairen erkende waarheid dat een onevenredig groot aantal gesneuvelde officieren bewijst dat hunne troepen niet vooruit wilden. ii Wat er nu verder zal gebeuren is moeijelijk te gissen. De generaals kunnen zich niet ontveinzen dat een nieuwe uitval eene nuttelooze menschenslagting zou zijn indien hij niet gepaard gaat met eene beweging van troepen der departementen tegen den rug des vijands. Doch aan den anderen kant zullen de Paryzenaren onvoldaan blijven tot dat al de linietroepen en mobile garden buiten de omwalling gesneuveld zijn, opdat Parys kunne gezegd worden zich roemrijk te hebben verdedigd. Indien ik Trochu ware , zou ik eenen uitval uitsluitend met de nationale garde ondernemen, ten einde die burgers te doen «woelen dat vechten eene gansch andere zaak is dan paraderen langs de straten der hoofdstad en eene uniform dragen." Een adjudant van den generaal Trochu is den 5den met eenen luchtbal uit Parys gezonden om aan de gezagvoerders daarbuiten te berigten dat de hoofdstad door de laatstelijk aangelegde werken volstrekt onneembaar was geworden,nog ruim van leeftogt voorzien was en aan capituleren zelfs niet° dacht, en bepaaldelijk om de bevelhebbers der Fransche troepen in het oosten, het westen en het noorden des lands alsmede aan de Loire bekend te maken met de nieuwe krijgsoperatien die in Parys waren voorgenomen, opdat deze door bewegingen van buiten
ondersteund zouden worden. De bedoelde adjudant is den lOden te Ryssel gekomen bij den commissaris voor 's lands verdediging. — Naar hetgeen uit Versailles aan de lndépendance Beige wordt geschreven, was de heer Gambetta in de laatste dagen, zich naar het Loire-leger begevend, twee malen eensklaps midden tusschen Pruissische soldaten geraakt, maar hun door gelukkige toevallen ontsnapt, terwijl hij hun onbekend was. De luchtbal, die den 24sten November van Parys naar Noorwegen is afgedwaald, moest ook instructien naar Tours brengen voor militaire bewegingen die in verband met groote uitvallen uit Parys door de legers der departementen ondernomen zouden moeten worden; het uitblijven dier instructien wordt door den berigtgever der lndépendance te Tours beschouwd als de omstandigheid die de beoogde zamenwerking van strijdkrachten belet beeft. Uit Versailles wordt in een schrijven van 7 December aan het even genoemde blad gemeld dat er, alvorens in eenige onderhandeling met het Bewind van nationale verdediging te treden , uitlevering zal worden geëischt van die Fransche officieren, welke krijgsgevangen geworden zijnde, op vrije voeten zijn gesteld onder beding van zich gedurende den oorlog te onthouden van elke bestrijding der Duitsche zaak, en welke desniettemin thans weder Fransche troepen tegen de Duitsche aanvoeren. — Het te Tours gevestigde Bewind heeft aan de deputatie van het Zuidwestelijk Verbond (eene vereeniging van ultra-republikeinen tot bestrijding der Duitschers en der reactionairen in het zuidwesten des lands) geantwoord: dat het aan zoodanige verbonden geenerlei openbaar gezag toekent, en ze enkel erkent als vereenigingen die door particulieren krachtens het algemeene regt van Fransche burgers opgerigt zijn en nuttige medewerking aan het gouvernement kunnen verleenen, doch ook ligtelijk zouden kunnen geraken in eene verkeerde en voor Frankrijks eenheid gevaarlijke rigting.
ENGELAND. In Londen zijn een aantal lieden , zonder aanzien maar eenigen invloed onder de arbeidende volksklasse uitoefenend , die zoeken het Engelsche gouvernement door openbare demonstratien te dringen om in den Pransch-Duitschen oorlog op eene of andere wijze tusschen beide ie komen en ook om het republikeinsche bewind van Frankrijk te erkennen. De Times acht die pogingen niet alleen nutteloos maar ook bedenkelijk, en zegt in zijn nommer van verleden Zaturdag : ii Het is onnoodig ons gouvernement aan te sporen tot hetgeen het bij elke gunstige gelegenheid getoond heeft volgaarne te doen. Twee malen zijn er Fransche en Duitsche onderhandelaren door Engelsche bemiddeling bij elkander gebragt. Op dit oogenblik staat ons gouvernement als op den uitkijk, om eenig verschijnsel te ontdekken waaruit het zou kunnen opmaken dat het zijne pogingen met nut zou kunnen hervatten. ii Doch het tegenwoordige tijdstip is daarvoor zeer ongunstig ; er is schier geene hoop dat de deur voor vredesonderhandelingen zal worden geopend alvorens de belegering van Parys tot een einde, welk dan ook , gekomen zal zijn ; bij den afloop daarvan , dat is binnen eenige weken , zullen de beide natiën , naar wij hopen , in eene voor onderhandelingen gunstiger stemming komen. Alsdan zal onze regering voorzeker haren pligt doen zonder aansporing te behoeven door demonstratien op het stadhuis te Londen ii De erkenning dezerzijds van het Bewind van nationale verdediging is niet anders dan eene formaliteit; in de daad is onze regering met die der heeren Favre en Gambetta in volle communicatie. Zoo hebben wij reeds verlangd dat Frankrijk zal worden uitgenoodigd om eenen vertegenwoordiger naar de conferentie ter behandeling van de zaak deiZwarte Zee te zenden, alzoo erkennende dat het republikeinsche gouvernement de regtmatige opvolger is van dat hetwelk het Parysche vredesverdrag onderteekend heeft". Uit Berlyn ontvangt de Times berigt dat de Duitsche legermagt in Frankrijk door de uitzending eener nieuwe afdeeling landweer versterkt zal worden, en dat de vredesvoorwaarden, die Duitschland eischt, denkelijk veel drukkender voor Frankrijk worden zullen indien, dit land niet weldra bukt en zwicht.
OOSTENRIJK. De Neue Freie Presse zegt: " De graaf Beust heeft onlangs in eene commissie der delegatien op eene interpellatie omtrent Oostenrijks houding ten aanzien van Duitschland geantwoord : dat Oostenrijk er zelfs in de verte niet aan dacht om aan de nieuwe regeling van zaken in Duitschland hinderpalen in den weg to leggen. Naar ons uit Pesth gemeld wordt, verwacht men in de regeringskringen, na den afloop der beraadslagingen van den Noord-Duitschen rijksdag over de vestiging van den Duitschen Bond, eene daartoe betrekkelijko nota van de Noord-Duitsche bondsregering, en is men voornemens daaruit aanleiding te nemen om Oostenrijks houding tegenover Duitschland in dezen zin te formuleren : Oostenrijk neemt gewillig en zonder voorbehoud de nieuwe orde van zaken aan , en ziet er gaarne van af om op de handhaving van art. 4 van het Prager vredesverdrag aan te dringen ; het houdt vast aan het door den Keizer uitgesproken denkbeeld om aan elk gevoel van wrok het zwijgen op te leggen ; de regering wenscht voel eer eene vriendschappelijke en vertrouwelijke betrekking met den Duitschen bond aan te kweeken en met denzelve eene innige overeenstemming te onderhouden over de gemeenschappelijke belangen. Daarbij zou echter een staatsregtelijk verband alsmede een formeel verdrag van alliantie uitgesloten moeten blijven." RUSLAND. Uit Kopenhagen wordt aan Hamburger bladen gemeld: n Eenige op onze reede liggende naar den Amur bestemde Russische oorlogsschepen hadden Kronstadt verlaten voor dat de Russische circulaire naar Londen gezonden was. Toen de bevelhebber van het eskader bij zijne aankomst alhier van het gebeurde onderrigt werd, bevond hij zich in groote verlegenheid, daar hij bevel had om van Kopenhagen naar Engeland te stevenen , ten einde zich aldaar van steenkolen te voorzien. Hij telegrapheerde terstond naar St. Petersburg en ontving tea antwoord dat hij zich aan de gegeven instructien moest houden."
TURKYE. La Turquie, een Franseh dagblad hetwelk te Konstantinopel in den geest der Turksche bewindslieden wordt geschreven, ziet in Rusland's verlangen betrekkelijk de onzijdigheid der Zwarte Zee op zich zelf weinig bedenkelijks. Zij heeft dat onderwerp behandeld in eene reeks van artikelen, waarvan de conclusie is: dat de onzijdigheid der Zwarte Zee eene voor Turkye geheel onverschillige zaak is, en dat de Porte zich in de aanstaande conferentie zonder aarzelen vereenigen kan met de strekking van vorst GortschakofFs bekende circulaire van 31 October jl. Inzonderheid wordt door het genoemde blad beweerd dat de bepalingen van het Parysche verdrag, destijds door de Westersche mogendheden gemaakt met het doel om het Turksche rijk te beveiligen door middel van eene beperking der Russische strijdkrachten in de Zwarte Zee, al haar go wig t hebben verloren door de vorderingen welke sedert in de maritime krijgskunst zijn gemaakt, vooral wat betreft de verdediging van kusten. i> Vóór den tegcnwoordigen ooi-log tusschen Frankrijk en Duitschland — zegt la Turquie — zou Ruslands opzegging van art. 14 van het Parysche verdrag hier te lande luide kreten hebben doen opgaan. Doch in deze laatste weken is het klaarblijkelijk geworden, dat de gepantserde oorlogsschepen onschadelijk zijn gemaakt door de uitvinding der torpedo's of onderzeesche mijnen. Het gevolg is dat die bepaling van het verdrag van 1856, welke de Zwarte Zee onzijdig heeft gemaakt, en die destijds van zeer groot gewigt voor ons was, heden geenerlei waarde meer heeft. !> Men heeft gezien dat de Fransche vloot door vrees voor de torpedo's terug gehouden werd van aanvallen op de Duitsche kusten en ■zeegaten. Hebben de vele millioenen schats, door Frankrijk aan zijne zeemagt ten koste gelegd, eenigen den minsten invloed op den voorttogt der Duitsche legers uitgeoefend ? Neen voorzeker. Wij vragen alzoo waarom Ruslands wensch om eene vloot in de Zwarte Zee te hebben Turkye ongerust zou maken, terwijl wij meester zouden blijven van den Bosporus en de Dardanellen, welke zeestraten wij met torpedo's kunnen bezetten en alzoo ontoegankelijk voor de schepen van alle landen der wereld kunnen maken." — Uit Konstantinopel wordt onder dagteekening van 6 December geschreven dat de Turksche vloot gereed was om uit te loopon ; dat er (en volledig stelsel van onderzeesche mijnen ter beveiliging der Turksche zeestraten onder de leiding van eenen Amerikaanschen scheepskapitein was aangelegd, en dat de Russische ambassadeur bij voortduring verzekerde geen gevaar van storing des vredes te zien. In die berigten wordt ook verzekerd dat de Russische haven Kertsch, aan de Zee van Azow, in den laatsten tijd met aardwerken en andere militaire werken veel versterkt was geworden.
ITALIË. Het katholieke Journal de Bruxelles meldt in een schrijven uit Rome van den lsten dezer, dat de Paus besloten heeft op het Vaticaan te blijven ook in geval de Koning Victor Emanuel in Rome komt; en dat schier alle ambtenaren in Rome en in de Romeinsche provincie weigeren den Koning trouw te zweren, sedert hij door eene nieuwe excommunicatie is getroffen. SPANJE. Blijkens de jongste berigten uit Madrid wordt aldaar van hooger hand verklaard dat de regering zelfs niet denkt aan een haar geruchtsgewijze toegeschreven plan om de betaling van de rente der binnenlandsche staatsschuld voor een paar jaren te schorsen , en dat de betaling van den weldra invorderbaren coupon der buitenlandsche staatsschuld reeds verzekerd is. — Te Londen worden, gelijk het Daily News van Zaturdag berigt, van wege het Spaansche gouvernement met vrijgevige regtschapenheid nieuwe bewijsstukken verschaft aan die houders van zekere klasse van Spaansche schuld, welke ze in dwaling vernietigd hadden.
ZWITSERLAND. In de rede waarmede de president Anderwerth de zitting van den Zwitserschen Nationaal Raad den 6den dezer opende, zeide hij onder anderen : » De bondsraad zal in de tegenwoordige zitting zijn verslag omtrent de tot verzekering der Zwitsersche neutraliteit genomen maatregelen indienen. Reeds bij voorbaat moet de spoed en bereidvaardigheid, waarmede onze krijgslieden onder de vanen gekomen zijn , dankbaar erkend worden , alsmede de volharding en krijgstucht waarmede zij hunne moeijelijke dienst verrigten. Zij maken het door hunne getrouwe pligtsvervulling mogelijk aan Europa het bewijs te leveren dat het kleine maar krachtige Zwitserland wèl in staat is om de onschendbaarheid van zijn gebied te beschermen. » Bij het op de been brongen onzer troepen is ongetwijfeld eeneniet onaanzienlijke reeks van leemten en onvolmaaktheden in het Zwitsersche krijgswezen aan het licht gekomen. Daardoor is aan de overlieden der kantons en des bonds de pligt opgelegd, om een naauwkeurig onderzoek te doen, aan te vullen wat ontbreekt, misbruiken af te schaffen, gebrekkige inrigtingen te verbeteren of andere in de plaats daarvan te stellen. De krijgslieden, en inzonderheid de officieren, moeten uit de jongste oorlogsgeschiedenis de overtuiging geput hebben dat het voor hen noodzakelijk is hunne kennis te vermeerderen en zich grondiger voor hunne militaire taak voor te bereiden, dan misschien tot hier toe het geval was. De Zwitsersche natie eindelijk zal de finantiele offers, welke voor de verbetering van het krijgswezen gebragt moeten worden , niet karig moeten toemeten en ze niet mogen betreuren . daar de ondervinding van den laatsten tijd op nieuw duidelijk geleerd heeft, dat alleen een volk, bij hetwelk de kunst om de wapenen te voeren aan allen gemeen is en vlijtig beoefend wordt, met gerustheid de gebeurlijkheden te gemoet kan zien," BELGIE. Wij ontvangen thans het officiele verslag van de verleden Vrijdag gehouden zitting der Belgische Kamer van Vertegenwoordigers,
waarvan reeds in ons nommer van Zaturdag een beknopt berigt is gegeven. In die zitting gewaagde de minister van buitenlandsche zaken , de lieer d'Anethan , van » eene dezer dagen gedane mededeeling aan het groothertogdom Luxemburg" als bewijzende hoe gevaarlijk elke afwijking zijn zou van de wijze waarop Belgie zijne internationale pligten jegens de oorlogende mogendheden tot nu toe opgevat en in acht genomen had. Nadat de Kamer overeenkomstig den wensch des ministers besloten had de bekende petitien van Fransche militairen niet aan de regering te zenden maar eenvoudig ter griffie neder te leggen, zeide een lid, de heer Vleminckx : » In de straks hier gehouden rede heeft de minister van buitenlandsche zaken, sprekende over het voorgevallene in het groothertogdom Luxemburg, gezinspeeld op bedreigingen welke aan dat land gerigt zouden zijn geworden. Ik zal aan den geachten minister vragen of het Belgische gouvernement een officieel stuk dienaangaande heeft ontvangen en, zoo ja, of het bedenking zou hebben tegen het mededeelen van dat stuk aan de Kamer." De heer d Anethan antwoordde, volgens het officiele verslag: «Mij wordt gevraagd of ik er bedenking tegen zou hebben, de Kamer bekend te maken met de mededeeling die ik omtrent het groothertogdom Luxemburg heb ontvangen. n Het gouvernement van Noord-Duitschland meent reden te hebben om zich te beklagen over de wijze waarop de voorschriften der onzijdigheid in het groothertogdom Luxemburg in acht genomen geworden zijn. Er is dienaangaande eene notificatie gedaan; welk gevolg daaraan zal gegeven worden, is mij niet bekend. Daar het eene aanhangige zaak betreft, meen ik het bedoelde stuk niet te moeten bekend maken." — Den 8sten dezer zijn een dertigduizendtal pelgrims uit alle oorden van Belgie (begunstigd door eene vrachtverlaging op den staatsspoorweg) in het vermaarde kerkgebouw van Hal, in de provincie Brabant, zamen gekomen om herstel van 's Pausen wereldlijke magt van den Hemel te bidden.
TELEGRAPIIISCHE BERIGTEN. Ontvangen gisteren 11 December. Berlyn , 11 December. Van regeringswege is heden het volgende berigt uit Versailles van 10 December openbaar gemaakt: » Na de gedurende de laatste dagen voorgevallen gevechten zou aan de troepen, die aan de Loire staan, den lOden een rustdag gegund worden. Intusschen beproefde de vijand in den morgen van dien dag met sterke strijdkrachten e«nen aanval, doch werd in een tot den avond voortdurend en hoofdzakelijk door de artillerie onderhouden gevecht teruggeslagen. Het verlies aan onze zijde is zeer gering. Eenige honderden gevangenen zijn in onze handen gevallen. » De generaal von Manteuffel berigt dat Dieppe den 9den des avonds door troepen van zijn leger bezet is. Een gedeelte der 3de veldspoorweg-afdeeling met 50 man is in Ham overrompeld en opgeligt." Berlyn , 11 December (Staats-Anzeiger). Volgens een gisteren avond van den bondskanselier ontvangen telegram is de Koning bereid het adres van den Rijksdag uit handen der met het overbrengen daarvan belaste deputatie te ontvangen. De deputatie zal eerstdaags vertrekken zoodra de vereischte toebereidselen hebben plaats gehad. Munchen , 11 December. Uit eene telegraphische mededeeling aan den minister van oorlog blijkt ten aanzien van het deel, hetwelk de lste Beyersche divisie aan de gevechten ten zuidwesten van Orleans genomen heeft, dat zij den 7den gezamenlijk met de 17de Pruissische divisie bij La Bardon en den 8sten bij Beaugency een hevi^ gevecht aan eene vijandelijke overmagt geleverd en de aanvallen des vijands met aanwinst van terrein terug geslagen heeft. Den 9den heeft zij, vereenigd met de 17de en 22ste Pruissische divisien, op nieuw eenen vijandelijken aanval zegevierend afgeslagen. Den llden is zij in Orleans binnen gerukt om aldaar voorloopig in garnizoen te blijven.
Weenen , 11 December. De ochtendbladen melden dat het wederantwoord van den graaf von Beust op Ruslands dupliek den 8sten dezer naar St. Petersburg verzonden is en de beweringen van den vorst Gortschakoff grondig bestrijdt maar toch in zeer verzoenenden toon gesteld is. Heden nacht is in den hofburgt een brand uitgebarsten. Even na middernacht was het kabinet van natuurkundige werktuigen uitgebrand. Het gevaar voor de daaraan belendende hofbibliotheek en muntverzameling was afgewend. Florence , 11 December. In de Kamer van Afgevaardigden heeft de heer Lanza op eene vraag van den heer Ruspoli geantwoord , dat het gerucht aangaande eergisteren te Rome voorgevallen wanordelijkheden zeer overdreven is ; dat op het plein voor de St. Pieterskerk eene vechtpartij heeft plaats gehad , waarin eenige personen gekwetst zijn , en dat liet te Rome voortdurend rustig is. Madrid , 10 December. De lmparcial zegt dat de regering niet voornemens is een observatiecorps naar de grenzen te zenden in het geval dat de Pruissen mogten naderen. De Cortes zullen ontbonden worden nadat de Koning in hun midden den eed zal hebben afgelegd. De Koning wordt op den lsten Januarij hier gewacht. De secretaris der Banque de Paris heeft volgens de Correspondencia een onderhóud van twee uren met onzen minister van finantien gehad, hetwelk tot voldoende resultaten geleid heeft. Brussel , 11 December. Een telegram uit Madrid logenstraft het gerucht aangaande eene schorsing gedurende 20 maanden van de renten der binnenlandsche schuld. Ontvangen heden 13 December. Londen , 11 December. Da Observer wederspreekt de door het Daily News vermelde tijding dat de heer Gambetta te Versailles onderhandelingen over eenen wapenstilstand geopend zou hebben. Londen , 12 December. De Times zegt dat Gambetta zich niet tot het hoofdkwartier te Versailles gewend heeft om over eenen wapenstilstand te onderhandelen, maar aan lord Lyons te kennen heeft gegeven dat Frankrijk niet op de conferentie vertegenwoordigd kon worden, zoo lang er geen gouvernement door eene nationale vergadering gevestigd was, en dat het Engelands pligt was onderhandelingen over
eenen wapenstilstand te openen ten einde de verkiezingen mogelijk te maken. Daar de heer Gambetta de proviandering van Parys daarbij tot voorwaarde stelde, werd zijn voorstel ter zijde gelegd. In berigten uit Versailles wordt de sterkte der Franschen bij de jongste uitvallen uit Parys op 90,000 man geschat. Volgens berigten uit Konstantinopel had de Russische gezant eene conferentie met Aali Pascha gehad, die een weinig voldoend resultaat had opgeleverd. Volgens een door het Daily News medegedeeld telegram uit Weenen van gisteren, verwachtte men daar dat de vredesonderhandelingen spoedig geopend zouden worden. Schwerin , 11 December. Blijkens een door den Groothertog aan zijne gemalin gezonden telegram uit Meung heeft de 22ste divisie in den namiddag van den lOden een kort doch hevig gevecht aan den vijand geleverd. Vervolgens deden de Franschen in massa eenen aanval op den Duitschen regtervleugel, doch werden ook toen door de artillerie en cavalerie op eenen afstand gehouden. München , 11 December. De Koning heeft aan den generaal von der ïann te Beaugency het volgende telegram gezonden : Uit de telegraphische mededeeling des Groothertogs van Mecklenburg vernam ik met groote voldoening de roemrijke deelneming van mijn 1ste legercorps aan de jongste op het Loire-leger behaalde overwinningen. Ik betuig aan Beyerens helden mijne bewondering en mijnen Koninklijken dank. Bordeaux, 12 December. Eene depêche van Gambetta uit Changy's hoofdkwartier meldt dat de helft van het Loire-leger sedert 28 November den strijd tegen de oude troepen van den prins Frederik Karei moedig en gelukkig volhoudt, en dat de andere helft nog niet in het gevecht is geweest. Bern , 11 December. Belfort heeft door de laatste kanonnade veel geleden. In den Faubourg de France zijn er vele huizen vernield, en 30 personen gedood of gekwetst. Brussel , 12 December. Door de Belgische douane zijn aan de grenzen twee naar Frankrijk bestemde bezendingen geweren in beslag genomen. Florence, 11 December. De commissie der Kamer heeft met verwerping van alle amendementen zich verklaard voor de aanneming van het voorstel om het besluit tot goedkeuring van het Romeinsche plebisciet in eene wet te veranderen. De Opinione verzekert dat de Koning zich den 8sten of I2den Januarij naar Rome zal begeven. Konstantinopel, 11 December. De Turquie dringt er op aan, dat de regering ten behoeve der Donauvorstendommen eene grenslijn in Bessarabie langs den Dniester vordere, op grond dat dit district geene Slavische bevolking heeft. De voormalige grootvesier Ruschdi Pascha is benoemd tot gevolmagtigde der Porte ter conferentie. In Bagdad vertoonen zich gevallen van cholera. Belgrad , 11 December. Gisteren is de wet tot afschaffing der censuur en tot vestiging der drukpersvrijheid afgekondigd.
---

