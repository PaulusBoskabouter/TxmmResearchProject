NEDERLANDEN. 's GRAVENHAGE, den 26sten November 1870.
Bij besluit van den 24sten dezer, n°, 20, heeft Zijne Majesteit goedgevonden aan Hoogstdeszelfs adjudant den majoor W. C. baron Snouckaert van Schauburg, van den grooten staf, op het daartoe gedaan verzoek, vergunning te vorleenen tot het aannemen en dragen der versierselen van ridder der 2de klasse der orde van St. Stanislaus, met de Ster, hem door Z. M. den Keizer aller Russen geschonken. MINISTERIE VAN KOLONIËN. Daartoe door den Koning gemagtigd, maakt de Minister van Koloniën , ad interim, bij deze bekend dat de ingenieur-titulair van het mijnwezen in Nederlandsch Indie, Aquasie Boachi, bij een adres aan den Koning , dd Soeka Radja, residentie Madioen (eiland Java), met het oog op den politieken toestand van Europa, ten behoeve van den Staat der Nederlanden, met ingang van 1°. October 1870 en voor den duur van zes maanden, afstand heeft gedaan van de aan hem door den Koning verleende toelage uit 'slands kas van f 500 'smaands; dat de Koning met bijzonder welgevallen heeft kennis genomen van dit zoo edelmoedig aanbod van Aquasie Boachi, die daardoor een merkwaardig bewijs gaf van erkentelijkheid voor hetgeen hij, gelijk hij het in zijn adres zoo goed uitdrukt, aan den Koning en aan den Staat der Nederlanden sedert eene lange reeks van jaren te danken heeft, doch dat Zijne Majesteit, met het oog op de omstandigheden , waarin het vaderland verkeerde op het tijdstip, waarop hier te lande van het aanbod berigt werd ontvangen, geene voldoende aanleiding heeft gevonden er gebruik van te maken.
---

BUITENLANDSCHE BERIGTEN. DUITSCHLAND.
Een door den Pruissischen Staats-Anzeiger medegedeeld rapport uit het hoofdkwartier te Versailles, van 19 November, zegt omtrent de bewegingen der Duitsche troepen ten westen van Parys het volgende: » De Groothertog van Mecklenburg had gelijktijdig met het berigt van de overwinning bij Dreux (op den 17den) gemeld dat de onder zijn opperbevel gestelde legerafdeeling (bestaande uit het 1ste Beyersche corps, de 17de en de 22ste divisie) op de geheele linie voorwaarts rukte naar de Sarthe. De bemagtiging van Chateauneuf, omstreeks 3 mijlen ten zuiden van Dreux, welke gisteren hier bekend werd, heeft op nieuw bewezen dat de troepen, waarmede de vijand het Loire-leger versterkt had, niet in staat zijn ernstigen tegenstand te bieden. Het verlies der Franschen was bijna vijfmaal grooter dan het onze; terwijl zij omstreeks 300 dooden en gekwetsten achterlieten en 200 a 250 gevangenen verloren, bedroeg het verlies aan onze zijde slechts omstreeks 100 man. i) Voor de verzekering van het bezit van Chartres en de beveiliging van den grooten weg van Chartres naar Rambouillet, die op de zuidelijke insluitingslinie van Parys uitloopt, is de tegenwoordige voorwaartsche beweging der Duitsche troepen van veel gewigt. Hoe gelukkig ook de eerste beweging naar Orleans en de Eure-linie uitviel, was het toch gebleken dat de strijdkrachten, die voor het oogenblik voor het bezetten van die landstreken in het midden van Frankrijk beschikbaar waren, niet overal sterk genoeg waren om den guerilla-oorlog te onderdrukken, welken de ingezetenen, door kleine afdeelingen troepen uit het zuiden versterkt, hier van den beginne af hadden onderhouden. Met name op den weg van Chartres naar Maintenon waren de Pruissische cavalerie-patrouilles aanhoudend aan verraderlijke aanvallen blootgesteld. Een aantal dorpen langs dien weg, uit welke op onze patrouilles geschoten werd, hebben in brand gestoken moeten worden. In een derzelve bleek het dat niet alleen vrijschutters zich daar hadden verscholen, maar dat ook een aantal mobile gardes zich daarbij gevoegd hadden, dio uit het departement der Sarthe naar dat van de Eure-en-Loir gekomen waren. Dat de Franschen in het midden van eerstgenoemd departement, bij Le Mans, eene vrij aanzienlijke wapenplaats hebben, is thans gebleken, daar van Le Mans uit de linker vleugel van het Loire-leger is aangerukt. Bij het verder voortrukken der legerafdeeling van den Groothertog van Mecklenburg zal ongetwijfeld ook deze hulpbron des vijands gestopt worden." Aan het hoofd van een overzigt over de oorlogsgebeurtenissen zegt het Pruissische regeringsblad dat, wanneer niet alle voorteekenen falen, de sedert vijf maanden durende strijd meer en meer zijn einde schijnt te naderen. De aan den Noord-Duitschen rijksdag voorgelegde overeenkomst betreffende de toetreding van Baden en Hessen draagt de dagteekening van Versailles 15 November 1870 en is hoofdzakelijk van den volgenden inhoud: «Nadat Z. M. de Koning van Pruissen in naam van den NoordDuitschen
bond, Z. K. H. de Groothertog van Baden en Z. K. H. de Groothertog van Hessen overeen gekomen zijn om over de vestiging van een Duitschen Bond in onderhandeling te treden en tot dat einde gevolmagtigd hebben, te weten enz., zijn deze gevolmagtigden te Versailles zamen gekomen , en hebben zij zich, na wederkeerige mededeeling en goedkeuring van hunne volmagten, omtrent de hieraan gehechte Constitutie van den Duitschen Bond met elkander verstaan. » Zij zijn verder overeen gekomen , dat deze constitutie, met voorbehoud van de hieronder te vermelden bepalingen, den lsten Januarij 1871 in werking zal treden, en doen elkander uit die hoofde wederkeerig de toezegging dat dezelve onverwijld aan de wetgevende vergaderingen van den Noord-Duitschen bond, alsmede van Baden en Hessen , ter grondwettige goedkeuring voorgelegd, en na die goedkeuring erlangd te hebben, in den loop der maand December geratificeerd zal worden. De uitwisseling der verklaringen van ratificatie zal in Berlyn plaats hebben. »Uit aanmerking van de groote moeijelijkheden, welke deels uit den ver gevorderden tijd, deels uit de voortduring van den oorlog, deels eindelijk uit de in enkele landen reeds plaats gehad hebbende vaststelling der landsbegrooting, voortspruiten voor de vaststelling eener begrooting van de militaire uitgaven des Duitschen bonds voor het jaar 1871, is men overeen gekomen, dat de gemeenschappelijkheid der uitgaven voor het leger te lande eerst met den lsten Januarij 1872 eenen aanvang zal nemen. Tot op dien dag zal derhalve de opbrengst der in artikel 35 vermelde gemeenschappelijke belastingen niet in de bondskas vloeijen maar ter beschikking van de staatskassen van Baden en Hessen blijven; en zal de bijdrage dier staten tot de bond-uitgaven bij wijze van matriculairen omslag opgebragt worden, tot vaststelling waarvan aan den in het volgende jaar bijeen te roepen rijksdag eene voordragt gedaan zal worden. » Ook de bepalingen van de artikelen 49—52 der constitutie [betreffende het post- en telegraaphwezen] zullen voor Baden eerst met den lsten Januarij 1872 in werking treden, ten einde den noodigen tijd te winnen voor den overgang van het landsbeheer der posten en telegraphen in het bondsbeheer. i> Voorts werden nog de volgende in den loop der onderhandelingen gedane verklaringen in het tegenwoordige protocol opgenomen: » Men was overeen gekomen : » 1.) ad art. 18 der constitutie; dat tot de volgens dit artikel aan eenen ambtenaar toebehoorende regten niet die behooren, welke zijne nagelaten betrekkingen ten opzigte van pensioenen zouden kunnen doen gelden. 2.) ad artt. 35 en 38; dat de op grond der tolverbonds-verdragen ook verder te heffen overgangs-belastingen op bier en brandewijn even zoo te beschouwen zijn als de belastingen op de vervaardiging dier dranken. 3.) ad art. 38; dat zoo lang de tegenwoordige belasting op het bier in Hessen blijft bestaan, alleen zoodanig gedeelte van die belasting in de bondskas zal vloeijen als overeenkomt met het bedrag der NoordDuitsche moutbelasting. 4.) ad hoofdstuk 8 der constitutie; dat de verdragen, waardoor de verhouding van het post- en telegraaphwezen in Hessen tot den NoordDuitschen bond thans geregeld is, niet door de bondsconstitutie afgeschaft zijn. 5.) ad art,, 52 der constitutie werd door de gevolmagtigden van Baden aangemerkt, dat de geldelijke uitkomsten van het bondsbeheer der posten en telegraphen geenen waarborg opleverden, dat het op Baden komende aandeel in de opbrengsten van dat beheer evenredig zou zijn aan de inkomsten welke het thans uit zijn eigen beheer te dier zake geniet, en welke 13(1,000 Rd. bedragen. Zij achtten het daarom billijk dat Baden door eene afzonderlijke schikking beveiligd zou worden voor eene vermindering van inkomsten, die zijne staatshuishouding op gevoelige wijze zou benadeelen. Ofschoon men aan den anderen kant de gegrondheid der vrees van de Badensche gevolmagtigden niet kon erkennen, werd toch overeen gekomen, dat, wanneer in deD loop van het tijdvak van overgang het aandeel van Baden in de opbrengst der posterij in een jaar de som van 100,000 Rd. niet mogt bereiken, het aan die som ontbrekende op Badens matriculaire bijdragen te goed gedaan zou worden. 6.) ad art. 56 der constitutie deden de gevolmagtigden van den NoordDuitschen bond, naar aanleiding eener vraag van de Badensche gevolmagtigden , opmerken dat het bondspraesidium reeds tot dus ver bondsconsulaten gevestigd had, ook dan wanneer zulks op eenige plaats door het belang van ook maar éénen bondsstaat vereischt werd; en zij gaven daarbij de verzekering dat hetzelfde ook in het vervolg zou geschieden. 7.) ad art. 62 der constitutie werd afgesproken dat de voldoening der volgens dit artikel door Baden op te brengen bijdragen beginnen zal met den lsten dag der maand, volgende op het bevel om de Badensche troepen van den voet van oorlog tot den voet van vrede terug te brengen. 8.) ad art. 78 der constitutie werd algemeen als van zelf sprekend beschouwd dat die voorschriften der constitutie, waardoor bepaalde regten van afzonderlijke bondsstaten in derzelver betrekking tot den
geheelen bond zijn vastgesteld, alleen met toestemming van die bondsstaten gewijzigd kunnen worden. 9.) ad art. 60 der constitutie was men het daaromtrent eens dat vermeerdering van het personeel van het hooggeregtshof voor handelszaken roDdig was en dat tot dat einde eene verhooging der begrooting van uitgaven voor dat hof voor 1871 voorgedragen zou moeten worden. i) Voorts werd algemeen erkend dat tot de in den Noord -Duitschen bond uitgevaardigde wetten, wier verklaring tot wetten van den Duitschen Bond aan de bondswetgeving voorbehouden blijft, niet behoort de wet van 21 Julij dezes jaars, betreffende de buitengewone behoeften van het beheer van oorlog en marine ; en dat de wet van 31 Mei jl., betreffende den St. Gotthard-spoorweg , in geen geval zonder wijziging van haren inhoud tot bondswet verklaard zou kunnen worden. » Het tegenwoordige protokol is voorgelezen , goedgekeurd en door de gevolmagtigden onderteekend." (Volgen de onderteekeningen.) — Ook de aan den Rijksdag ingediende nieuwe constitutie van den Duitschen Bond wordt door de heden ontvangen Berlynsche bladen medegedeeld. Het 11de artikel daarvan bevat de volgende bepaling: n Het praesidium van den bond berust bij de Kroon van Pruissen, welke bij de uitoefening daarvan geregtigd is den Bond volkenregtelijk te vertegenwoordigen, in naam van den Bond oorlog te verklaren en vrede te sluiten, bondgenootschappen en andere verdragen met vreemde Staten aan te gaan, gezanten te accrediteren en te ontvangen. Voor eene oorlogsverklaring in den naam des Bonds wordt de toestemming van den bondsraad vereischt, ten ware er een aanval op het bondsgebied of des zelfs kusten geschiedt." De cursief gedrukte zinsnede kwam niet voor in art. 11 der constitutie van den Noord-Duitschen bond van April 1867.
F R A IV K ft IJ K. Het dagblad van het te Parys gevestigde Bewind zeide in zijn nommer van den 17den dezer, na berigten van de herneming van Orleans te hebben medegedeeld, alsmede uittreksels van hetgeen in Londensche dagbladen van 3 November omtrent Frankrijks gesteldheid verhaald en geredekaveld werd : » Sedert lang zijn wij aan de verzinselen en de overdrijvingen van de politieke partijen gewoon, en het is zelfs onnoodig eenen voet buiten Parys te zetten om te kunnen hooren dat de hatelijkste en belagchelijkste sprookjes als waarheden en feiten worden uitgekraamd. Wij gelooven wel, dat Frankrijk in groote beroering verkeert door het zoo weinig verwachte binnen dringen van eenen meedoogenloozen vijand; wij houden het, zonder bewijzen daarvan te hebben, voor zeker dat op vele punten onzes lands het gezag der overheid verzwakt en verslapt is, dat er woelingen van voorstanders van regeringloosheid gaande zijn, en dat onze vijanden, getrouw aan hunne vaste gewoonte, de toevlugt nemen tot de logens en de lasterlijke geruchten, waarvan zij een zoo valschaardig gebruik weten te maken. » Doch tevens is het onze overtuiging, dat alles hier te lande beheerscht, alles tot eendragt gebragt, elk gemoed weggesleept, bij een iegelijk de moed aangevuurd wordt door het nationale eergevoel, dooide hoop, de behoefte, den wil, den vurigen en alvermogenden wil om het vaderland te redden door eene beslissende zege of wel door eenen eervollen vrede. n De Duitsche dagbladen, geschreven door onze vijanden, laten ons, huns ondanks, zien dat Frankrijk op de been is. Zij klagen dat wij nog hoop koesteren waar alles ons wanhopig zou schijnen te moeten maken; zij verwijten ons dat wij niet erkennen willen geslagen en overwonnen te zijn; zij vermelden dag op dag doorslaande blijken van den moed onzer soldaten en onzer burgers. »Toen die verhalen der Duitsche dagbladen te Versailles en te Berlyn werden geschreven , had ons Loire-leger de overwinningen van 9 November nog niet behaald. Het is ons onbekend, of Europa thans tot het besluit zal komen om Frankrijk in staat testellen tot het vormen en zamenroepen eener nationale volksvertegenwoordiging op eenen voet waardoor de vrijheid der verkiezingen en het zedelijke gezag der verkozenen verzekerd worden. De menschenslagting zal voortduren indien Europa het gedoogt en het Pruissische gouvernement het hardnekkig wil; doch wat er ook gebeuren moge, Frankrijk, hetwelk den oorlog niet heeft gewild, hetwelk in het geheel geen oorlog meer wilde voeren, zal uit den strijd treden met zijn gansche grondgebied en met onbezwalkte eer." — Een der laatstelijk uit Parys ontvangen dagbladen , le Combat , een orgaan der roode partij, behelst de volgende mededeeling: «Het republikeinsche comité van de 19de wijk der hoofdstad, in overeenstemming met de andere comités; lettende op de omloopende geruchten van eenen wapenstilstand met Pruissen , die niet anders dan de voorbode van eenen schandelijken vrede kan zijn , en overwegende dat er over den vrede niet mag worden onderhandeld zoo lang ook maar een enkel soldaat van den vijand den voet op den heiligen grond des vaderlands heeft, — verklaart dat het Parys in de lucht zal doen springen en zal verbranden en zich alzoo te gelijk met de verraders en de lafaards onder zijne puinhoopen zal begraven, eer dan zich te onderwerpen aan de gevolgen van zulk eene eerlooze handeling als het sluiten van vrede vóór de uitdrijving des vijands zou zijn. Deze verklaring is in eene openbare vergadering vastgesteld. Namens het comité : Chilman. Een ander orgaan der roode partij in Parys, la Patrie en Banger, erkent dat het voorstel der revolutionairen om Parys in de lucht te doen springen niet ernstig gemeend was. » Het doel waarnaar wij sedert twee maanden streven — zegt dat blad — is iets geheel anders dan die akelige troost van den zelfmoord eener stad." Hierop wordt door een ander blad de aanmerking gemaakt »dat men noch verstandig handelt, noch achting verwerft, met aan te kondigen dat men zich onder de puinhoopen eener stad wil begraven, wanneer men niet den minsten lust daartoe gevoelt". — Het volgende is ontleend aan berigten nit Parys van dsn 20sten, medegedeeld door de Corresp&ndance Havas : » De kring waarin wij ons bekneld zien wordt door onze krachtinspanning werkelijk, al is het ook maar langzaam , verruimd. Onder de beschutting onzer forten worden onze verschansingen bezuiden de stad vooruit gebragt tot gene zijde van Villcjuif. Aan den anderen kant wordt aan onze vestingwerken met eiken dag meer sterkte bijgezet; een van onze bastions is
met zwaar scheepsgeschut gewapend , om voor de Pruissen hunne positie te Chatillon onhoudbaar te maken. »Aan gene zijde van den spoorweg die binnen den kring der forten en langs hunnen voet rondom de hoofdstad loopt, zijn nieuwe werken aangelegd om er in verband met reeds bestaande eene tweede omwalling of verschansten omtrek voor de verdedigers te vormen; zij maken een zeer indrukwekkend geheel uit. »Kortom, ons zamenstel van middelen en aanstalten tot verwering en tot aanvallen wordt van dag tot dag beter; het zal weldra volledig zijn." RUSLAND. Het Brusselsche dagblad le Nord , hetwelk in den geest der Russische staatkunde wordt geschreven, heeft het volgende schrijven uit St. Petersburg van 20 November ontvangen: » De afgeloopen week was rijk aan gedenkwaardige gebeurtenissen, den lande bekend gemaakt door twee mededeelingen van het officiele regeringsblad, welke ieder eenen doortastenden stap uitmaken van even groot gewigt als eenipe jaren geleden de emancipatie der lijfeigenen; de eene raakt onze politieke gesteldheid in Europa, de andere de inrigting onzer burgermaatschappij. De eerste, Ruslands verklaring betrekkelijk het verdrag van 1856, vervat in de circulaire van den vorst Gortschakoff van 31 October, werd hier Dingsdag bekend gemaakt. Twee dagen later verscheen s Keizers bevel tot het ontwerpen eener nieuwe leger-organisatie op den grondslag van algemeene dienstpligtigheid zonder onderscheid van volksklassen en standen der maatschappij. » Daardoor is aan de vurige wenschen der Russische natie eene voldoening gegeven, zoo afdoende als ooit kon geschieden. Thans vooral doorgrondt men de beduidenis en strekking der gedenkwaardige woorden, door onzen minister van buitenlandsche zaken uitgesproken kort na Sebastopol's val, die in lessen zoo rijke gebeurtenis; wij bedoelen de woorden: » la Russie se recueille" [dat is: Rusland verdiept zich in zelfbepeinzing]. Thans plukken wij de hoogste vrucht van die diepe zelfbepeinzing van veertien jaren; na de innerlijke herschepping door de vrijmakende en hervormende hand des Souvereins heeft Rusland zich thans, aan het slot van dat veertienjarig tijdvak, als met éénen sprong weder geplaatst op den hoogen rang die aan hetzelve in de politieke en in de militaire wereld toekomt. » Oneindig diepen indruk hebben die twee stappen bij onze natie gemaakt. Onze dagbladen zijn vol verhalen betrekkelijk de wijze waarop de^ beide mededeelingen van het officiele dagblad in alle oorden van dit wijd uitgestrekte rijk door het publiek opgenomen zijn. De telegraaph is aanhoudend bezig met berigt te brengen van de vaderlandlievende juichkreten, die tot in de minst bekende uithoeken van Rusland, tot in de afgelegenste steden van het uiterste Oosten opgaan." ENGELAND. De Times schetst den staat van het, geschil met Rusland uit het Engelsche standpunt aldus: » Het antwoord van den vorst Gortschakoff op lord Granville's depêche is hier thans (24 November) nog niet ontvangen ; en ofschoon er eenige grond is om te denken dat het van verzoenende strekking zal worden bevonden, bestaat er weinig reden om intrekking te verwachten van hetgeen hij in zijne eerste nota meende aan Rusland vrij te staan. Wij zouden bezwaarlijk kunnen verwachten dat de kanselier van het Russische rijk dadelijk zijne verkeerd gekozen positie ontruimt. Ook is het niet onmisbaar dat hij verklare volstrekt af te zien van het door hem beweerde regt om de bepalingen van het Parysche verdrag alle , of althans de voor Rusland hinderlijke ter zijde te stellen. » Het punt waarop het aankomt is : of het Russische gouvernement voornemens is eenigen stap te doen waardoor praktisch gevolg, verwezenlijking aan de beweerde opheffing van het verdrag zou gegeven worden. Zoo lang het enkel op papier beweert iets te mogen doen doch zich daartoe bepaalt, is het genoeg te antwoorden dat wij die bewering niet toegeven maar de daarop gebouwde opzegging als nietig, als niet geschied beschouwen. Rusland mag zich van zijne verbindtenissen ontheven achten; in ons oog blijft het daardoor gebonden. Hierop kwam lord Granville's antwoord neer; en verder behoefden wij voor het oogenblik niet te gaan. '>Doch indien Rusland van woorden tot daden overgaat, — indien het beproeft in de Zwarte Zee oorlogsschepen te brengen of een arsenaal op hare kust op te rigten, welk een en ander het verdrag van 1856 heeft verboden, — dan zullen wij insgelijks tot dadelijkheden moeten overgaan ten einde inbreuken op het verdrag te weren. Dat wij met Oostenrijks bondgenootschap in staat zouden zijn om de Zwarte Zee van Russische schepen te zuiveren en de oprigting van maritime etablissementen op hare kust te beletten, houden wij voor zeker; het zou eene lastige taak zijn, doch niets meer dan dat." In zijn nommer van gisteren , Vrijdag, wijdt de Times weder een hoofdartikel aan het geschil met Rusland, en zegt: «Wat Rusland antwoorden zal laat zich wel vooruit zien; het zal den vorm van diplomatieke gematigdheid in acht nemen, maar niet terugtreden uit de positie waarin het zich nog kort geleden, op zoo stoute en zoo beleedigende wijze, geplaatst heeft Het zal, naar ons verzekerd wordt, antwoorden met eene mededeeling die vast is van toon, dat is in de daad niets toegeeft, maar welke de deur voor onderhandeling niet sluit. Dit maakt eene dergelijke handelwijze voor ons noodzakelijk; wij moeten eenen vasten toon voeren, eene vaste houding hebben, maar evenwel de deur voor onderhandelingen open laten." TURK YE. In een door de Augsburger Allgemeine Zeitung medegedeeld schrijven van den Beneden-Donau, van 18 November, wordt gemeld dat de jongste stap van Rusland de bevolking in die streken in groote beweging gebragt heeft, en met name onder de Bulgaren de hoop heeft verlevendigd, dat de vermoedelijk aanstaande oorlog hun eene gelijke halfslachtige zelfstandigheid zal aanbrengen, als Servie en de Vorstendommen bezitten. Er zouden vele Russische en Rumanische zendelingen in Bulgarye rondzwerven om dat denkbeeld onder het landvolk te verspreiden en het tot opstand aan te sporen, waarbij het uitzigt geopend wordt op hulp van de zijde der Russen » die reeds aan den Pruth staanDit laatste meent de berigtgever te kunnen bevestigen. «Zeker is het, zegt hij, dat bij Skulany een Russisch leger zamentrekt; sedert een tiental dagen is de spoorweg tusschen Moskau,
Kiew, Balk en Odessa schier geheel door den minister van oorlog in beslag genomen; dagelijks werden langs die lijn omstreeks 2000 man aangevoerd. Ook de troepen in het militaire district van Odessa worden met spoed bijeen getrokken en ten noord-westen van Jassy wemelt het van Russisch krijgsvolk. Intusschen mag men het er voor houden dat de Russen voor alsnog niets anders beoogen dan om door militaire demonstratien nadruk aan hunne vordering bij te zetten. Te Konstantinopel heeft men de officiele opzegging van het tractaat van 1856 wel is waar eerst voor een paar dagen ontvangen, maar reeds sedert eene week worden aanhoudend troepen naar Bulgarye ingescheept en aan de wapening der vestingen gearbeid. Vóór den 15den moeten in die provincie drie legercorpsen vereenigd zijn, waarover Izzet-Pascha bevel zal voeren, Te Varna wordt veel artillerie ontscheept, en over land zijn reeds 16 batterijen te Schumla aangebragt." '— Volgens een berigt uit de Herzegowina wordt er tusschen de Porte en Oostenrijk onderhandeld over den afstand aan laatstgenoemde mogendheid van de Suttorina. Deze aan Dalmatie grenzende landstreek, wier bezit uit dien hoofde voor Oostenrijk zeer wenschelijk is, werd tot dus ver ingevolge onderlinge overeenkomst als eene soort van neutraal gebied beschouwd, waar niet meer dan 30 Turksche soldaten wacht mogten houden, en waar geen der beide staten het regt had verschansingen op te rigten. Eerst gedurende den opstand in Cattaro had het Oostenrijksche gouvernement aan den grootvesier vergund aldaar een fort en eenige versterkte kazernen aan te leggen. Do mare dat de Suttorina in het bezit van Oostenrijk zou overgaan had in Montenegro groote opschudding verwekt.
BELGIE. Het voorstel van veertien leden tot herziening van de artt. 47, 53 en 56 der Belgische constitutie (welke de hoofdbepalingen voor de vorming der wetgevende kamers behelzen) is gisteren door de Kamer van Vertegenwoordigers op nieuw behandeld; en ten slotte is er, overeenkomstig den wensch der regering, besloten het niet in overweging te nemen. Dit besluit is met eene indrukwekkende meerderheid van stemmen genomen; 73 leden stemden er voor, en slechts 23 tegen; onder deze laatste waren sommige leden die oordeelden dat het voorstel thans niet aanneemlijk was maar toch verdiende een onderwerp van nadere overweging uit te maken. Deze voor de progressisten ontmoedigende afloop der vierdaagsche discussie over de eerste poging tot wijziging der in 1830 gemaakte en sedert meer en meer bevestigde staatsregeling werd in de zitting van gisteren vooraf gegaan door eene belangrijke discussie waarbij de minister van binnenlandsche zaken wederom het woord heeft gevoerd. De minister betoogde dat er geene nieuwe bepaling in de grondwet mogt worden gebragt tenzij de noodzakelijkheid daarvan was gebleken; •dit nu, meende hij, was door de voorstellers der aanhangige verandering niet aangetoond ; in tegendeel, noch zij zeiven noch de publieke opinie in den lande wezen op eenige bepaalde hervorming die in de regeling van het politieke stemregt te brengen zou zijn. De minister verklaarde dat de regering voor eiken vooruitgang gestemd was, maar dien niet aan de publieke opinie wilde opdringen , en dat zij bestendigheid in de grondslagen der staatshuishouding hoogst wenschelijk achtte.
VEREENIGDE STATE IV. De generaal Butler, een van de leiders der republikeinsche partij in de Vereenigde Staten, hield den 23sten dezer te Boston eene openbare redevoering, waarin hij Engeland aanviel, verklarende dat het met de vereeniging zijner bezittingen in Noord-Amerika ten doel had de magt der Vereenigde Staten te verlammen. Hij beschouwde het als eenen plïgt der republikeinsche partij de beslechting der Alcibamaquaestie te verzekeren; en het zou laaghartig zijn daarmede te wachten tot dat Engeland eenen oorlog had te voeren in Europa, bij voorbeeld tegen Rusland. Voor het geval dat Engeland weigerde de door den Alabama aangerigte schade te vergoeden, gaf hij aan de Vereonigde Staten den raad om alle verkeer met hetzelve af te breken ; Engeland kon de Amerikaansche katoen en granen bezwaarlijk ontberen, en de Vereenigde Staten zouden ligtelijk eene andere markt voor die producten van hunnen grond kunnen vinden. Doch indien Engeland zijne scheepsstations op Jamaica, te Nassau en op de Bermuda's wilde afstaan als schadevergoeding, dan zouden de Vereenigde Staten daarmede hunne vorderingen gekweten kunnen achten. Verder klaagde Butler over Engelands handelwijze in zake der visscherij op de "kusten zijner Noord-Amerikaansche bezittingen, welke naar zijne bewering onwettig en gewelddadig was en op den duur tot eenen oorlog zou moeten leiden. Hij voegde daarbij dat er voor de Vereenigde Staten groote verzoeking bestond om Engeland den oorlog aan te doen: zoo, bij voorbeeld, telden zij onder hunne bevolking anderhalf' millio a n Ieren, allen koene en geharde mannen, brandende van begeerte om Engeland te bestrijden ; en in het verschiet lag de verovering van Canada, als vrucht van den oorlog. Ook uit het oogpunt van het belang der republikeinsche partij was de oorlog tegen Engeland aanlokkend; immers hij zou haar den bijval en de ondersteuning van de meeste demokraten verzekeren en alzoo hare heerschappij voor eene lange reeks van jaren bestendigen. Deze redevoering heeft de opmerkzaamheid des publieks inhooge mate tot zich getrokken , des te meer daar Butler in naauwe vriend - schapsbetrekking met den President Grant staat en als aanstaande minister van buitenlandsche zaken wordt gedoodverwd. TELEGRAPÜISCHE BEBIGTEN. Londen, 26 November. Het antwoord van den vorst Gortschakoff is gisteren hier aangekomen. De ministerraad heeft daarvan kennis genomen , en zal hetzelve aanstaanden Maandag tot een onderwerp van overweging maken. Gortschakoff volhardt in de aangenomen houding, zoekt die te regtvaardigen door verwijzing naar de schending van het verdrag door andere mogendheden , en twijfelt of een voorstel van Rusland om eene conferentie te houden zou aangenomen zijn geworden.
De Times acht het een gunstig voorteeken dat de beraadslaging van den ministerraad tot Maandag verdaagd is. De Morning Post wederspreekt het berigt dat de Keizerin Eugénie met haren zoon Engeland verlaten zou om zich naar Kassei te begeven , en zegt dat de Koningin Victoria eerlang een bezoek aan de Keizerin zal brengen. Berlyn , 26 November. Een officieel berigt uit Thionville meldt dat die vesting den 25sten in den voormiddag door onze troepen bezet is, die er 200 stukken geschut bemagtigd hebben. De krijgsgevangen bezetting is 4000 man sterk. Ons verlies bij het bombardement is slechts gering geweest. Uit Vorsailles heeft de regering het volgende berigt van den 25sten ontvangen: » Gisteren heeft de overste Lüderitz ter halver wege tusschen Roye en Amiens de mobile garde geslagen , welke met achterlating yan hare bagage in de rigting van Bray gevlugt is. Bij eene later met 2 compagnien , 4 escadrons en 2 kanonnen ondernomen verkenning ontmoette de overste Lüderitz bij Mezières 6 vijandelijks bataillons met artillerie en bragt hun een niet onaanzienlijk verlies toe. Ons verlies is gering." Saarbrücken , 26 November. Berigten uit Versailles van 23 November melden: » Gisteren had de heer Odo Russell eene conferentie van twee ürèn met den graaf Bismarck; des namiddags was hij bij den Koning ter tafel genoodigd, doch had zich wegens ongesteldheid moeten verontschuldigen. » De Paryzenaars komen thans reeds bij duizenden naar buiten om op de velden aardappelen te zoeken, zoodat op hen geschoten moest worden om ze naar de stad terug te drijven. De vorst von Linar is heden morgen met een eigenhandig schrijven des Konings naar München vertrokken." Da.rmsta.dt , 26 November. De Stenden zullen den 5den December bijeen komen als wanneer hun het nieuwe bondsverdrag voorgelogd zal worden. Stuttgart , 26 November. De Würtembergsche Staats-Anzeiger berigt dat den 24sten te Berlyn in eene bijeenkomst der gevolmagtigden van Würtemberg , den Noordduitschen bond , Baden en Hessen de documenten betreffende Würtembergs intrede in den bond vastgesteld zijn. De bescheiden betreffende de voorloopig te Versailles gesloten militaire conventie zouden waarschijnlijk den 26sten onderteekend worden. Tours , 24 November (Times). De hertog van Mecklenburg was gisteren 30 kilometers van Le Mans; te Verneuil overrompelde hij een corps mobile garde , welks aftogt door een detachement van 700 mariniers manmoedig gedekt werd ; de mobile garde week eerst na eene vertwijfelde verwering, en na zware verliezen geleden te hebben. De twee Pruissische corpsen, het eene van Chartres en het andere van Dreux komende, hebben zich waarschijnlijk vereenigd en trekken naar Le Mans; hunne sterkte wordt op 50,000 man begroot. De Duitsche legermagt die langs de Loire opereert bestaat uit 200,000 man. Ryssel , 25 November. Te Villers-Bretonneux, 15 kilometers van Amiens is een gevecht geleverd. Gisteren den geheelen dag werd het schutgevaarte gehoord. Bijzonderheden zijn niet bekend. Te Amiens zijn vele krijgsgevangenen binnen gebragt. Volgens een in omloop zijnde gerucht zou er op dit oogenblik een algemeene slag bij Amiens plaats hebben. Florence , 25 November. De Koning heeft de gezanten van Oostenrijk en Pruissen ontvangen, die gelast waren hem geluk te wenschen met de verkiezing van den hertog van Aosta. Er zijn verscheiden personen aangewezen om de Spaansche deputatie, welke den 23sten dezer uit Madrid moest vertrekken, te Genua te ontvangen, alwaar zij Maandag of Dingsdag verwacht wordt. De miliciens der klasse van 1843 worden met 1 December voor onbepaalden tijd met verlof gezonden. In de Romagna duren de aardbevingen voort. Madrid , 25 November. Heden morgen ten 10 ure is de deputatie der Cortes naar Carthagena vertrokken. De leden der regering en eene groote volksmenigte bevonden zich aan het station. De kreten: leve Amadeus! leve de Cortes ! weergalmden door de lucht. Er heerscht volmaakte rust. Pesth , 25 November. Heden heeft de graaf von Beust in de zittinc der delegatie van den rijksraad op de interpellatie betreffende de Russische quaestie geantwoord, dat het op dit oogonblik niet oirbaar was over oorlog of vrede te spreken, omdat er alligt eene teleurstelling zou kunnen plaats grijpen. Hij beloofde later nadere inlichtingen te zullen geven. New York , 25 November. Goudagio 121 /g.
---

