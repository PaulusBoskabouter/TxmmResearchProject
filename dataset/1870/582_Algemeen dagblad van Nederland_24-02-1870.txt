Advertentie
BERICHT. Zij die zich met 1 Maart a. s. op ons blad abonneeren, ontvangen het tot dat tijdstip gratis. Proefnommers worden tot 1 Maart aan ieder op franco-aanvraag verzonden. De betaling der abonnements-gelden geschiedt vóór den afloop van ’t kwartaal, door franco-toezending van een postwissel, aan ’t Bureau.
---

PARFUMERIEËN.
(Brieven aan het „elegante” volk.) III. Ofschoon minder direct tot de parfumerieën behoorende, maakt de kamfer een krachtdadig deel uit van de toilettafel. Wij mogen haar dus niet geheel onopgemerkt voorbijgaan. Behalve dat men haar veelvuldig gebruikt om er zeep, tandpoeder en andere toiletartikelen mede te parfumeeren, wordt ze, of afzonderlijk of in vereeniging met muskus, dikwerf aangewend om insecten, inzonderheid de mot, uit de garde-robe te houden. Dit gedierte toch is zeer afkeerig van sterkriekende zelfstandigheden. Het maakt dus eene uitzondering op onze fijne nufjes en pieperige salet-1 jonkertjes.
Wel is waar heeft men ook kunstkamftr, uit terpentijnolie bereid, doch deze komt volstrekt niet in vergelijking bij de Japansche (ook Rollandsche genoemd, omdat zij vroeger vooral te Amsterdam werd geraffineerd), alsmede zij de Chineesche of Formoza-kamfer; zij kan nooit als surrogaat worden gebezigd. Indien gij weten wilt, hoe men de kamfer verkrijgt, behoef ik u slechts te zeggen, dat men de takken van den kamferboom (laurus camphora), nadat ze gebroken zijn, met water kookt, waarbij de kamfer aan de oppervlakte van het water komt, en stolt, zoodra de temperatuur genoegzaam gedaald is. Voor geneeskundig gebruik ia zij van groote waarde. In vroeger tijd schreef men er zelfs buitengewone krachten aan toe tegen „pestilentiale” ziekten en rotkoorsen; alsook tegen het „inslaan” der kinderpokjes. Als bestanddeel van onderscheiden reukwerken komen vervolgens in aanmerking sommige balsems, zijnde min of meer geurige vloeistoffen, die door insnijding in de schors der hoornen verkregen worden. Hiertoe behoort b. v. de Peruen Tolubalsem, zeer aangenaam van geur, en wel eens in plaats van vanille gebruikt bij de spijzen; ofschoon zulks wegens den goedkooperen prijs der vanille in de laatste jaren niet meer plaats heeft. Op gloeiende kolen gestrooid, wordt de geur gewijzigd, omdat daarbij de haar vergezellende reukelooze hars ontleed wordt. Tot het bereiden der rookpastilles, onder allerlei fraaie, Oostersche namen, bekleeden zij eene voorname plaats. Zij worden dan ook veelvuldig als zoodanig in de ziekenkamers gebruikt, om onaangename geuren te bedekken.
Terwijl de verschillende balsems op zich zelf reeds een natuurlijken geur bezitten, kan dit niet gezegd worden van de welriekende harsen, als mirrhe, wierook, enz., ofschoon de storax en benzoë, even als de echte balsems, een duidelijken reuk hebben en aan vanille herinneren. De eerstgenoemden worden eigenlijk eerst welriekend, wanneer men ze verhit of in poedervormigen staat op gloeiende kolen werpt. In Egypte gebruikte men in vroeger tijd vooral mirrhe om te branden, ten einde daardoor de kwaadaardige uitwasemingen van het Nijislik tegen te gaan, hetgeen volgens de oude schrijvers uitnemend aan het doel beantwoordde. In verbinding met wierook, aloë, benzoë, storax en alibanon maakt men er poeders of pastilles van, die een aangenamen geur verspreiden. Dat en waarom in de Grieksche, Roomsebe en heidensche tempels veel van deze reukgevende harsen als wierook gebrand worden, heb ik reeds met een enkel woord vermeld.
Hooger dan de Peru- of Polubalsem wordt de vanille geschat, als eene fijne parfumerie. Mij hebben reeds aangestipt, dat het geurig bestanddeel "deh bevindt in de zaadpeul, en wel, van eene orchidee ,vaniUa aromatica), reeds bij de oude Mexicanen bekend en gebruikt, om hunne chocolade geurig te maken. Ook wij maken er gebruik van, om chocolade, banketbakkersijs, likeuren, enz., geurig te maken. De vanille-balsem, dien men uit de rijpe peulen verkrijgt, moet bij uitstek geurig zijn. Trouwens, een peul levert niet meer dan 2 a 6 droppels balsem. Het schijnt echter, dat deze balsem nooit in Europa komt. In verschen staat zijn de peulen zonder reuk, doch wanneer men ze in de zon droogt, en ze daarna eene lichte gisting doet ondergaan, ontwikkelen ze den aangenamen geur, dien ieder kent. Het glansend, vettig aanzien der peulen zijn zy verschuldigd aan de olie, waarmee men ze inwrijft, wanneer men ze naar de markt zendt. Als aromatische prikkel wordt de vanille bijzonder geroemd, omdat zij de geestvermogens opwekt en tot werkdadigheid aanzet. Gelijk zoovele
andere geuren, schijnt de vanille op sommige menschen een bedwelmende uitwerking te hebben. Er zijn er zelfs, wier zenuwen den geur moeielijk verdragen kunnen. Onder de reukgevende zelfstandigheden, welke dienen moeten om den geur van andere stoffen te verhoogen, heb ik nog genoemd de welbekende, veelgelief koosde tonka-boontjes, ook Tongo-boontjes genoemd, welke men in de snuif legt. Aan de reukstof dezer boontjes of aromatieke zaden der dipteryx odorata hebben de scheikundigen den naam van coumarine gegeven eene zelfstandigheid, die gemakkelijk door alcohol uit de boon kan worden getrokken. Na de verdamping der alcohol laat zij witte, schitterende naalden achter, welke een zeer aromatieken geur bezitten. Dezelfde geur, die door onze snuifliefhebbers zoo hoog gewaardeerd wordt, treffen we ook aan bij verscheidene inlandsche en Europeesche planlen. De heerlijke geur, dien wij in de zomermaanden bij het gced-gedroogde hooi waarnemen, is niets anders dan het coumarine, afkomstig van het zoogenaamde reuk- of goudgras (anthoxanlhum odoratum), dat zich in goede weilanden in overvloed bevindt. Dezelfde reukstof treft men bovendien bij ’t in schaduwrijke bpssehen voorkomend plantje, dat onder den naam van „onze-lieve-vrouwe-bedstroo” (asperula odorata) algemeen bekend is ; terwijl voorts vermelding verdienen de melilotus-soorcen, of honigklavers, waarvan
de blauwe honigklaver (melilotus coerulea) in Zwitserland gebruikt wordt om de „Zwilschersche kaas” geurig te maken. Eindelijk behooren nog tot de parfumerieën de verschillende ethersoorten, als de peren-olie of jargonellen-peren-essence; de appel-olie, de ananas-olie en de meloen-essence, die allen op kunstmatige wijze verkregen worden, en waardoor men de fijnste vruchten-geuren, als van ananassen, peren, aardbeziën enz., genieten kan, zonder dat de genoemde vruchten daartoe noodig zijn. Yoor zoover gij een weinig met de scheikunde bekend zijt, zult gij begrijpen, dat b. v. de perenolie eene alcoholische oplossing is van azijnzuur amyl-oxyde, de verbinding van azijnzuur met foesel-etker. Met zesmaal zoo veel wijngeest vermengd, krijgt men den geurigen reuk en smaak der jargonelle-peer. De ananas-olie is niets anders dan gewone ether, met boterzuur verbonden, en vervolgens in alcohol opgelost. Dit product wordt dikwijls, vooral in Duitschland, gebruikt om den smaak van slechten rum te verbeteren. Onder boterzuur verstaan wij die zelfstandigheid, welke ons aan ranzige boter doet denken. Om dien ether te bereiden, is het noodig de boter te verzeep cn, en die zeep weder met alcohol en zwavelzuur te destilleeren. Men ziet, dat ook bier weer onaangenaam riekende zelfstandigheden in de handen van den parfumeur en likeurstoker in geurige reukstoffen veranderd worden 1 De geurige ananap-die heeft echter dit tegen, dat ze, wanneer men haar menigmaal inademt, eene onaangename prikkeling van de luchtpijp en zware hoofdpijn veroorzaakt, iets dat evenwel ook andere sterke geuren hebben, gelijk wij later zullen zien.
Het aantal dezer essences kan op oneindige wijze vermeerderd worden. Zij zijn, behalve voor de parfumerie, ook voor de nijverheid van groote waarde, vooral tot verbetering der verschillende wijnsoorten, als b. v. de Hongaarsobe tcijn-olie, samengesteld uit ether, in verbinding met een bijzonder zuur, het oenanthzuur (van oinos, wijn). In zuiveren staat bezigt men haar, om kunstmatige cognac een geur en smaak te geven, die haar bijna niet van echten doet onderscheiden. Dit oenanthzuur werd het eerst in Hongarije {van daar den naam) uit wijnmoer gestookt. Toen werd het voor den prijs van / 162 het pond verkocht; doch later heeft zekere Schwarz daarvan eene goedkoopere bewerking openbaar gemaakt. Daar ik mij heb voorgesteld, alleen over de parfumerieën, of over algemeen als aangenaam bekende geuren te schrijven, en niet over datgene, wat men onder den naam van rtukstoffen verstaat (ofschoon ik reeds heb doen opmerken, dat de eene mensch geurig vindt wat de andere stank noemt, waarvan we b. v. in uien, knoflook en duivelsdrek, bij Arabische, Moorsche en Ethiopische volksstammen een heerlijke geur, het duidelijkst bewijs zien), zal ik het hierbij laten, om in een volgend artikel op het misbruik der parfumerieën te wijzen, en het nadeel aan te tooneD, dat daaruit voor de gezondheid wordt geboren.
---

BUITENLANDSCHE POLITIEK.
Pruissen kan zijne ergernis over de afvalligheid der Beiersche patriotten van de zaak der Germaansche stamverwantschap noode verbergen. De economische band tot vereeniging van Noord- en Zuid-Duitschlands belangen moge door ’t gebeurde in Beieren, niet zoo spoedig als Pruissen gewenscht bad, alle Noord- en Zuid-Duitsche staten saamverbindeD, men mocht echter van de wijsgeerige Pruissen verwachten, dat zij zich daarover niet zoo gevoelig zouden betoond hebben als werkelijk ’t geval is. Beieren is onder den invloed der ultramontanen, maar daarom nog niet bij machte zich van de Zuid-Duitsche eenheid los te maken, en de gevo'gen van den tegenwoordigen ommekeer in de binnenlandsche staatkunde van Beieren zullen voor de thans bovendrijvende partij niet voordeelig zijn. De Wurtemburger bisschop Hefele schreef dezer dagen uit Rome aan het te Stutgard uitkomende orgaan der Wurtembergsche katholieken, over de mededeeling van de conciiiegeheimen aan de Augsb, Zeit., dat, hoewel hij zelf mede-on-
derteekenaar was geweest van de memorie van bezwaar tegen de onfeilbaarheid, hij toch de mededeeling dier memorie en van andere geheimen beschouwde als ’t gevolg van lichtzinnigheid . Wie die geheimen verraden heeft, weet tot nu toe niemand. Dat dj\ Friedrichs daarvan beschuldigd werd, beschouwt bisschop Hefele als een ongegronde wraakoefening tegen den kardinaal von Hohenlohe. De bisschop eindigt met de klacht, dat de vrijheid van spreken op ’t concilie tot nu zeer belemmerd werd door den ongehoord-langzatnen gang van werken. Hij spreekt de hoop uit, dat, nu er eene andere manier van werken op de kerkvergadering wordt toegepast, hierin verbetering kome. Volgens de Gezette de France, zou die veranderde manier van werken daarin bestaan, dat er op het concilie niet meer zal gesproken worden, maar dat de kerkvaders ever alle onderwerpen schriftelijke verhandelingen zullen inleveren.
La France, dit bericht overnemend, zegt: „Hoewel de Gazeite door de Fransche geestelijkheid goed onderricht wordt, wenschen wij, dat zij zich ditmaal vergist. Mant wat moet er van een kerk, gegrondvest op het levend woord, worden, indien zij have grondvesten afbreekt, en er de doode letter voor in de plaats wil stellen?” In Frankrijk wordt het verzet tegen de aanmatigingen der ultramontanen dagelijks sterker. Verschillende gemeenteraden hebben zich, naar aanleiding van de weigeiing eener eerlijke begrafenis aan een jong meisje, bezig gebonden met de overdreven aanspraken der geestelijken. Zoo heeft de gemeenteraad van Havre, in zijne vergadering vandenl6en dezer maand, het houden van processiën langs den publieken weg, als verboden bij art. 4 5 der wet van 18 Genninal jaar X, ongeoorloofd verklaard, en den maire opgedragen, voortaan te waken tegen ’t ontduiken van dat verbod, ’t geen sedert 1848 oogluikend was toegelaten.
De geestelijkheid is dus thans weder teruggedrongen binnen de perken der wet, De koortsige spanning der gemoederen, zoowel te Rome als te Parijs, bewijst nog weinig voor ’t besef van vrijheid, en eerbied voor de oveituiging van anderen. De revolutie van 1789, die de banden tusschen kerk en staat op geweldige wijze heeft losgescheurd, heeft zoowel voor ’t katholicisme als voor Frankrijk gevolgen gehad, die zich ook thans nog doen gevoelen in Frankrijks maatschappelijken toestand. De Fransche natie heeft slechts van meester verwisseld. Op de heerschappij van ’t katolieisme is die van den staat gevolgd, en naast dat gezag vau den staat heeft zich tot nu toe geen enkele zelfstandige instelling kunnen verheffen. De maatschappij, altoos bevreesd voor de buitensporigheden van ’t gezag, heeft niet saamgewerkt om ’t te bevestigen als een middelpunt. Iedereen in Frankrijk ziet met wantrouwen op ’t staatsgezag neer, en dit behoeft dus allo krachten tot zelfbehoud. Hoe geheel auders is de verhouding van den staat tot het maatschappelijk leven in Engeland! Daar worden de belangrijkste sociale vraagstukken opgelost met eene gemakkelijkheid, die zou doen vermoeden, dat er staatsalmacht invloed oefende; en toen is er misschien geen land ter wereld, waar de staat zoozeer in bedwang wordt gehouden door de verschillende maatschappelijke instellingen.
In Frankrijk is de leuze van allen, die naar eer en macht haken, zich meester te maken van ’t staatsroer. In Engeland zijn de maatschappelijke instellingen niet minder eerbiedwaardig en machtig als de staatsinstelling. In Engeland is ’t even eervol tot de oppositie als tot de regeeringspartij mede te werken. Niemand denkt er daar aan, zijne tegenpartij tc vernietigen. Van daar dat men elkander wederkeerig eerbiedigt, omdat men weet, dat men elkanders hulp niet ontberen kan.
Engeland brengt de grootste sociale hervormingen tot stand, zonder dat er in de staatspartijen verandering wordt geboren. Frankrijk kan geeae verandering van eenige beteekeuis invoeren, of onmiddellijk wordt de staatsinstelling medegesleept. Grondbezitters, kapitalisten en werklieden in GrootBrittanje zijn, behoudens de handhaving hunner bijzondere belangen, doordrongen van de beteekeuis der vrijheid van ’t individu tegenover den staat. De vrijheid weten zij te vermeesteren door samenwerking. M'einig vermogen in Engeland de holle theoriën van hen, die ééne klasse der maatschappij willen instellen als de bebeerscheresse der overigen. In Engeland heeft men geen
bezwaar tegen de inmenging der belangen van de werklieden in de algemeene belangen; daar worden de vertegenwoordigers van den arbeid meer en meer als vredelievende, ordelijke mannen bekend. In Frankrijk worden de werklieden nog altoos opgehitst tegen het staatsgezag, en is men over ’t algemeen nog weinig genegen, het beginsel der gelijkheid op maatschappelijk gebied, hoewel het algemeen stemrecht is ingevoerd, te huldigen. In Engeland is ’t algemeen stemrecht als de vrucht eener langdurige politieke volksontwikkeling nog in den schoot der toekomst verborgen, en een lage census de wegbereider tot het bereiken dier vrucht. In Frankrijk is ’t algemeen stemrecht tot hiertoe steeds het middel geweest om eene absolute regeering staande te houden.
Terwijl in Engeland staat en maatschappij elkander ontvikkelen, tracht in Frankrijk nog steeds de maatschappij onler den invloed van katolieisme en socialisme den staat te jverkeerseken. Daarom behoeft deze alle veerkracht om zich e handhaven.
---

FRANKRIJK.
BUITENLAND.
Men leest in te iranqms-. „De eerstdaags af te schaffen wet, houdende exeptionneele bepalingen ter verzekering der algemeene veiligheid, behelst eene bepaling ter beperking van liet vervaardigen, bezitten of verkoopen van moordsfagen, helsche werktuigen en stoffen, die door ontploffing verwoestend werken. Eene bepaling van dien aard diende er, ter voorkoming van ongelukken en van misdaden, in onze wetgeving te blijven. Uit dien hoofde zullen de moordslagen, Orsini-bommen, ontploffende stoffen, enz., bij eene voor té iragen wet met krijgswapenen en buskruid gelijkgesteld en aan de daaromtrent in 1834 gemaakte wetsbepalingen onderivortren worden ”
Diie hoofdofficieren van het Hannoverscbe legioen zijn Zaterdag te Rouaan aangekomen, waar zij de Hannoversche uitgewekenen van Rouaan, Evreux en Caen bijeengeroepen Hebben, om hun mede te deden, dat het legioen als ontbonden kan worden beschouwd, koning George in de onmogelijkheid verkeerende de kosten voor het onderhoud der manschappen te dekken. De manschappen van het legioen zullen hun scldij tot 15 April ontvangen, op welk tijdstip aan ieder eene som van 400 frs. zal verstrekt worden, waarmede zij den overtocht naar Amerika kunnen bestrijden of zich in Oostenrijk, Zwitserland of België kunnen neerzetten. Naai het schijnt, heeft de koning van Ilannover zijnen getrouwen geraden, zich niet naar Algerië te begeven om er eene koiouie te stichten , zooals zii eerst vnnrn„mpna
---

SPANJE.
De Madridsche correspondent van den Parijschen Conslitulionnel zegt in een schrijven van den 18den: „Er is iets uitgelekt omtrent het doe! en de uitwerkselen van het onverwachte bezoek, hetwelk de herlog van Montpensier aan de hoofdstad heeft gebracht. Hij kwam op raad van den regent Serrano, met het doel vooral oir. den generaal Prim gunstig voor zijne candidatuur te stemmen. Door den minister van buitenlandsohe zaken cu dien van finantiën is hjj koel bejegend, door de andere leden des kabinels met vriendschapsbetuigingen en goede beloften ontvangen. Het hoofd des kabinets, de maarschalk Prim, beeft hem gezegd, dat hij persoonlijk geene bedenkingen tegen zijne troonsverheffing had, maar voor als nog door de met het Fransche gouvernement gemaakte afspraken belet werd, daartoe mede te werken, en dat hij, uit gevoel van eigenwaarde en ter instandhouding der vriendschapsbetrekking met het Fransche gouvernement, die afspraak moest naleven. In eene nieuwe samenkomst, te houden wanneer de hertog uit de badplaats Alhama terugkeert, zal Prim misschien nog wel tot zijne zaak toetreden. Zelfs Rivero, de nieuwe minister van brnnenlandsche zaken, is thans op de hand van Montpensier, even stellig als de minister van marine Topete. De troonsverheffing van dien prins zou dus zeker kunneu schijnen, zoover zjj van het gouvernement afhangt; dcch in de Cortes-vergadering en in het land vindt zij alles behalve algemeene ondersteuning. Veeleer kan men zeggen, dat de Carlisteu partij hier te lande veld wint, terwijl de partij der Isabellisten weinig vermag, zoolang de abdicatie der koningin uitblijft.”
---

DUITSCHLAND.
een officier, Hellhoff en een ambtenaar, Bahn. Bahn, meer met de peil dan met het pistool vertrouwd, schoot mis, maar werd door den zoon van Mars in de borst getroffen, en bleef op de plaats dood. De officier begaf zich daarop naar het militair gerechtshof, om van zijne roemvolle daad kennis te geven. Ai de groote en kleine Bismarcken uit Duitschland hebben de vorige week te Berlijn familie-dag gebonden in het Grand-Hötel de Rome. „Onze president-mmister en onze kanselier” bekleedde het voorzitterschap en heeft een toast geslagen op den koning. Al de Bismarckjes hebben zich uitstekend geamuseerd.
---

TURKIJE.
in ue v»eener tresse leest men: „iie buiteniandsclie dagbladen houden zich thans druk bezig met het tusschen Turkije en Montenegro bestaande geschil over zekere aan de grenzen gelegen weide-distiicten, cn daarbij wordt verhaald, dat het voorstel om die districten neutraal te verklaren van Oostenrijk uitgegaan zoude zijn. Wij vernemen integendeel, dat dit voorstel niet door Oostenrijk maar door Rusland gedaan is, en dat het Oostenrijksch-Ilongaarsche kabinet verklaard heeft, dit voorstel niet te kunnen aannemen. Het kon niet besluiten om van de Porte volkomen afstand te velgen van eene landstreek, waarop zij een onbetwistbaar recht van e,gendom heeft, alleen omdat de naburige gemeente Piperi waarborgen verlangt voor het aan haar toekomende recht van vrije weide in die landstreek. Het Oostenrijksche kabinet
neen daarom, naar wij vernemen, onder afwijzing van het
Russische voorstel, ernstig bij de Porto er op aangedrongen, dat zij de ingezetenen van Piperi door het geven van behoorlijke waarborgen geruststelle en dit op zichzelve weinig beduidend incident uit den weg ruime.” Daarentegen schrijft men uit St.-Petersburg: „In NoordDuitsehe bladen vindt men het bericht, dat de vorst Gortschakoff aan de groots mogendheden het voorstel zou gedaan hebben om eenige tusschen Turkije en Montenegro in geschil zijnde weide-districten neutraal te verklaren, ten einde het uitbarsten van een oorlog tusschen de Porte en de Monteuegrijnen te voorkomen. Dit bericht kan uit eene goede bron tegengesproken worden. Het Eussische kabinet wenscht vurig het behoud van den vrede en heeft zich van alle diplomatieke bemoeienis met de Turksche aangelegenheden onthouden. Het behoud der rust in Bosnië en de Herzegowina raakt in de eerste plaats Oostenrijks belangen. Mocht het Oostenrijksche kabinet een voorstel tot ueutraalverk.aring doen, dan zal het ook hier in overweging genomen worden, maar het initiatief tot zoodanigen maatregel is van dezen kant niet te verwachten.”
---

