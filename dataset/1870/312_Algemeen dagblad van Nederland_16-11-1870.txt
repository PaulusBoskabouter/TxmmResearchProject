DUITSCHLAND.
De Norddeutschc Allgemeine Zeitung zegt in haar nommer van gisteren: „Uit de mededeeling, dat de rijksdag in zijne aanstaande zitting zich zal hebben bezig te houden met de bewilliging van de middelen, vereischt voor de voortzetting van den oorlog, is door verscheiden bladen de gevolgtrekking gemaakt, dat er eene nieuwe geldleening ten behoeve van den Bond ophanden was. Wij gelooven dat deze bewering vooralsnog ongegrond is: er zal wel een crediet voor het bondsbestuur geopend moeten worden, maar omtrent de wijze om
UCMUUI gcupcitu maai uiu uuni uc, ujjz/u urn daarin te voorzien schijnt nog niets beslist te zijn.” Uit Weenen wordt aan de Kölnische Zeitung gemeld: „Ofschoon de bemiddeling van Engeland op het verzet der Parijsche bewindslieden schipbreuk geleden heeft, houdt men zich toch in de diplomatieke kringen alhier overtuigd, dat de pogingen tot bemiddeling niet gestaakt zullen worden. In weerwil van de jongste hoogdravende circulaire van den heer Jules Favre, vertoonen er zipu me^waardige verschijnselen, waaruit afteleiden is, dat zhrls irw/en boezem van het gouvernement voor de nationale verdediging het besef van de nutteloosheid van verderen strijd levendig begint te worden, ja, dat men zich zelfs met het denkbeeld eener eervolle capitulatie van Parijs begint bezig te houden*. Mocht er dus binnenkort sprake zijn van een nieuwen stap van Engeland, dan kan men zich verzekerd houden, dat zulks op rechtstreeksch verzoek der regeeringsdelegatie te Tours (alwaar de Oosten rij ksche gezant zich bevindt) geschiedt. Alleen zal er alsdan, gelijk van zelf spreekt, geene quaestie mem' zijn van een wapenstilstand, maar van de voorwaarden, op welke de oorlog door ’t sluiten van vrede geëindigd zou knnnen worden. Dat het Engelsche kabinet ten volle bereid zou zijn, om zich met zulk eene taak te belasten, mag uit de jongste verklaringen van lord Granville opgemaakt worden.” Volgens een bericht uit Frankfort a/M., dd. 12 dezer, zijn aldaar twee bankiers, die te Londen voor de jongste Fransche leening ingeschreven hadden, te dier zake in hechtenis genomen.
---

GROOT-BRITTANJE.
Het Daily-News zegt in zijn nommer van verleden Zaterdag: „November is in Engeland de maand der kabinetsraden. De vacantie, die voor de parlementsleden nog drie maanden duurt, is voor de ministers, zoover het eene werkelijke vacantie heeten mocht, met deze maand geëindigd; zij worden aan het werk geroepen door de taak om voordrachten voor de naderende parlementszitting te ontwerpen. Aller gedachten zijn hier te lande zoozeer op den oorlog tusschen Frankrijk en Duitschland gevestigd, dat de kabinetsraden, in de afgeloopen week herhaaldelijk gehouden, onder het publiek geruchten hebben doen ontstaan, volgens welke er zich eene nieuwe gelegenheid tot bemiddeling tusschen de oorlogende partijen aan ons gouvernement voorgedaan zou hebben. Doch het is meer waarschijnlijk, dat op dit oogenblik binnenlandsche aangelegenheden de gedachten van Hr. Ms. raadslieden bezig houden. Het departement van finantiën, die van binnenlandsche zaken, van oorlog, van marine en van onderwijs hebben ontwerpen intedienen. De volgende parlementszitting zal wel niet zoo gewichtige wetten leveren als de afgeloopene, maar zal toch een aantal wenschelijke verbeteringen kunnen aanbrengen.” Te Londen wordt moeite gedaan tot het oprichten eener „Zuid-Afrikaansche diamant- en mineraal-maatschappij”, die zich tot taak zou stellen: het verkrijgen en exploiteeren van concessiën in verband met de diamant-gronden aan de Vaalrivier en elders in Zuid-Afrika. De oprichters, personen die te Londen een goeden naam hebben, verzekeren in den prospectus, dat zij zich reeds door eene overeenkomst met een inlandsch opperhoofd hebben verzekerd van het uitsluitend recht om in eene landstreek van 12,000 vierkante mijlen uitgestrektheid diamanten en andere delfstoffen te zoeken. Eene Engelsche firma, die belang bij den diamanthandel heeft, de Jongh en zoon, geeft in het Daily News de verzekering, dat zij, na gedaan onderzoek, verklaren kan, dat de Kaapsche diamanten noch in quantiteit noch in qualiteit de verseliikins met de Braziliaansche kunnen doorstaan.”
---

ITALIË.
Het Italiaansche gouvernement heeft een rapport ontvangen van hel te Rome bewerkstelligd onderzoek omtrent de mogelijkheid eener spoedige verplaatsing der regeering derwaarts. Daaruit blijkt, zegt VItalië, dat de geraadpleegde ingenieurs eenstemmig van oordeel zijn, dat alle aanstalten voor de huisvesting der hooge colleges van staat te Rome met 1 Juli 1871 volbracht zouden kunnen zijn.
---

SPANJE.
De Pensamiento Fspanol, een voornaam orgaan der katholieke partij in Spanje, verklaart zieh tegen de troonsverheffing van den hertog van Aosta, met groote bitterheid, doch op zulk een toon, dat er geene poging van die partij daartegen te verwachten schijnt. De groote bedenking tegen dien candidaat is, dat hij behoort tot het huis van Savoye, ii den vijand van den paus, den overweldiger van Rome, den vertegenwoordiger der revolutionnaire en anti-katholieke beginselen, welks hoofd onder den banvloek'van de kerk ligt.”
---

VEREENIGDE STATEN.
De in November en October jl. gekozen leden voor het congres der Unie aanvaarden hun lastbrief met 4 Maart e. k. en behouden dien gedurende twee jaren, d. i., tot het einde van ’t presidentschap van den generaal Grant. Groote vraagstukken had de stemgerechtigde bevolking ditmaal niet te beslissen; de verkiezingen waren vooral merkwaardig, omdat zij de eerste zijn onder de heerschappij van ’t algemeene stemrecht, ten gevolge van den burgerkrijg en van
de slaven-emaneipatie ingevoerd bij bet nieuwe, of 15de, ( additionneele artikel der eedgenootschappelijke constitutie. De i zwarten en kleurlingen zijn gedeeltelijk van de republiekein- < scheof slavernij-werende partij naar de zijde der deinocrati- i sche of conservative partij overgegaan; ook in de noordelijke i staten heeft de laatstgenoemde partij een aantal stemmen ’ gewonnen; evenwel heeft de republiekeinsche partij eene be- 1 slissende meerderheid in het congres behouden. i De nog niet geheel bekende uitkomsten der onlangs in < de Vereenigde Staten gehouden volkstelling zullen bij de i volgende verkiezing van congresleden tot grondslag dienen voor de bepaling van ’t aantal der in eiken staat te verkiezen afgevaardigden. Het aantal vertegenwoordigers van ’t i Zuiden, alwaar de zwarten thans op denzelfden voet als de ■ blanken meegeteld worden, en van ’t Westen, alwaar de bevolking sedert de voorlaatste volkstelling door den toevloed ■ van landverhuizers bijzonder sterk is aangegroeid, zullen alsdan meer stemmen in ’t congres bekomen, en ’t evenwicht over de oostelijke staten verkrijgen, waarvan het gevolg zal zijn, altans naar de verwachting van ’t Raily News, dat het stelsel van beschermende invoerrechten valt, en dat de politieke verdeeling der Unie in het Noorden en Zuiden verdwijnt, wellicht om door eene verdeeling in ’t Oosten en Westen vervangen te worden.
---

ONZE OOGEN.
1. Van eene geachte zijde aangezocht, om in ons blad een hygiënisch artikel over de oogen optenemen, voldoen we gaarne aan dat verlangen, ofschoon we het ons bewust zijn, dat onze wenken en raadgevingen weinig ter harte zullen genomen worden, omdat men toch niet schijnt te willen laten wat voor de oogen nadeelig en verderfelijk is; en juist het laten beveiligt de oogen veel meer dan er iets voor te doen, d. i. hulp en raad zoeken bij oogheelkundigen, die trots alle mogelijke oogmiddelen en brillen, de gebreken en ziekten der oogen niet kunnen wegnemen en verbeteren, wanneer de oorzaak niet weggenomen en de toestand niet gewijzigd wordt. Vooraf zullen we echter eenige algemeene denkbeelden over de oogen en het zien geven, die we voor ons doel noodzakelijk achten. Zooals men wéét worden onze oogen „gezichtsorganen” genoemd. Aan ieder oog onderscheidt men: oog-appel, oogspieren, oog-leden en traanwerktuigen. De oogappel is een, uit verscheiden vliezen — waarvan het witte vlies, het hoornvlies, het regenboogvlies, het adervlies en het netvlies de voornaamste zijn — samengestelden bol, in wier holte zich het glasachtig lichaam, de kristallens en het water achtig vocht bevinden. liet witte vlies, ook „het harde vlies” genoemd, is ondoorschijnend en zeer vast; het omsluit bijna den geheelen oog-appel tot op eene kleine cirkelvormige ruimte aan de voorzijde, welke door het hoornvlies wordt ingenomen. Dit heeft den vorm van een horlogeglas, is even doorschijnend als een glas en laat
daarom ue nun is uaicu uu^uumciu m dringen. Het witte vlies en het hoornvlies te samen geven aan het oog zijne eigenaardige gedaante, beschutten de daarin ingesloten deelen, tegen uitwendige schadelijke invloeden, en bewerken dat deze inwendige deelen bij alle bewegingen en schokken des lichaams, steeds in hunne natuurlijke positie blijven. De inwendige vlakte van het witte vlies wordt met het adervlies overtrokken, dat grootendeels uit fijne, dicht aan elkander liggende bloedvaten bestaat, waardoor, zooals men aanneemt, alle inwendige deelen van het oog de noodige voeding en warmte krijgen. Het adervlies is op zich zelf donker, bruinachtig en daarenboven aan zijn voorste vlakte met een zwartachtig slijm overtrokken. Daardoor wordt het binnenste van het oog ‘ recht donker en bijgevolg voor het invallend licht des te gevoeliger. Het regenboogvlies (juist dat gedeelte ’twelk men gewoonlijk de oogappel noemt) is rond en bevindt zich achter het hoornvlies evenals het cijferblad van een horloge achter het horloge-glas; de voorste vlakte van dit vlies is verschillend gekleurd, van het helderst grijs tot het donkerst bruin; bij de Albino’s is-het zelfs rood, maar de achtervlakte is bij alle menschen zwart. Binnen ifi den, door de genoemde vliezen gevormden oogappel bevinden zich de reeds genoemde doorschijnende lichaampjes en wel in de eerste plaats het glasachtig lichaam, dat het grootste gedeelte van het oog vult en uit een uiterst teer, doorschijnend vlies bestaat, dat inwendig vele kleine cellen vormt, die _mt een volkomen doorschijnend eiwitachtig vocht (het zoogenaamde glasvocht) gevuld zijn. Het glasachtig lichaam is bijna kogelvormig en aan zijne achtervlakte door het netvlies omgeven. Aan zijn voorste gedeelte bevindt zich eene groef, waarin de kristallens ligt, zijnde dit een lens vormig, kristalhelder lichaam, dat bijna de geheele breedte achter het hoornvlies vult en half zoo dik als breed is. De kristallens is een tamelijk vast lichaam, dat uit verscheidene dicht over elkander liggende lagen bestaat. De ruimte tusschen de kristallens en het regenboog-vlies (de zoogenaamde achterste oogkamer) en de ruimte tusschen regenboog-vlies en hoornvlies (voorste oogkamer) wordt door een helder vocht, het zoogenaamde waterachtig vocht ingenomen. Dat zijn nu de deelen van den oogappel, tot wiens bevestiging en bescherming echter nog verscheidene andere deelen behooren. In de eerste plaats de oogkuil, die met vet bekleed is, ’t welk in den ouderdom of bij zware ziekten verbruikt wordt, tengevolge waarvan dan de oogen inzinken en dieper in hunne holten liggen. Vervolgens zes spieren, waarvan ieder aan den eenen kant aan de beenderen van de oogkas, aan den anderen kant aan het witte vlies van den oogappel eene willekeurige richting en beweging kunnen geven. Stoornissen of ziekelijke aandoeningen van dit spierstelsel veroorzaakt het scheelzien. Aangaande de wenkbrauwen en wimpers neemt men aan, dat
dj tot beschutting van de oogen dienen. Van onmiskenbaar belang zijn echter de beide oogleden, iie willekeurig geopend en gesloten kunnen worden en de oogen tegen vele schadelijke invloeden beschermen. Wérden ze afgesneden, zoo zou de mensch ten doode toe in wakenden toestand moeten blijven — eene vreeselijke marteling, welke men zegt, dat de Karthagers aan den Romein Regulus moeten uitgeoefend hebben x). De inwendige vlakte der oogleden wordt door een glad en teeder vlies bedekt, dat ook de voorste vlakte van den oogappel overtrekt, en omdat het de oogleden en oogappel verbindt, den naam van bindvlies gekregen heeft. Aan den rand van ieder ooglid, naast de wimpers, bevindt zich een rij zeer kleine openingen, die van kleine kliertjes uitgaan, welke den naam van Meyboomsche klieren dragen. Deze zijn het, die het zoogenaamde oogsmeer, ook wel eens verkeerdelijk „slaap” genoemd, afscheiden, waarvan het doel is, de oogleden en oogappels glibberig te maken, zoedat ze zonder beschadiging over elkander heen kunnen glijden. Eene
dergelijke vette vloeistof wordt van den dusgenaamden traanheuvel, een klein, rond, rood lichaampje aan den binnensten ooghoek afgescheiden, terwijl de boven den buiten-uithoek in de oogholte liggende traanklieren de zoute tranen, die zich door 7 tot 10 openingen onder het bovensten ooglid op de vrije vlakte van den oogappel uitstorsten en deze door het oogknippen of „pinken” aanhoudend afspoelen. Deze verzamelen zich aan den binnen-ooghoek in eene verdieping, niet oneigenaardig het „tranenmeer” genoemd, en worden hier door twee kleine op de traantepeltjes zittende traanpunten opgezogen en verder in de traanbuisjes, den traanzak en door het iraankanaal in de neusholte gebracht. Onder den naam van traanpunten verstaat men openingen, waarvan zich één aan het bovenst en één aan het onderst ooglid bevindt. Zij, die iets meer over het nut der tranen willen weten, verwijzen wij naar een opzettelijk daarover handelend hoofdartikel: „de Tranen”, voorkomende in no. 76 van ons blad. 1) Zie -o. a. ook de door dr. Sigma ia de Delftsche Courant geplaatste „Populaire Brieven,” XVII, betreffende de thee-legende, voorkomende in de nos. van 6 en 7 Nov. jl.
---

BUITENLANDSCHE POLITIEK.
Te Rome is men niet tevreden over de tegenwoordigheid der jezuïten, die den paus in ’t vaticaan gevangen houden, en, mag men de in omloop zijnde geruchten gelooven, vergunning zouden hebben om de inrichting van onderwijs, die zij te Rome bezitten, weder te openen. De bevolking wil hunne verwijdering zoó al niet uit Rome, dan uit dit openbaar onderwijs. De gemeenteraad is voornemens ontslag te nemen, indien aan den wensch der bevolking geen gehoor wordt verleend door den koning, en ’t is niet onwaarschijnlijk, dat men tot dadelijkheden tegen de jezuïten zal overslaan, zoo de regeering hun invloed niet durft vernietigen. In Zwitserland zijn opnieuw de scherpschutters onder de wapenen gekomen, om de grenzen te bewaken. Duitsche troepen uit de omstreken van Belfort trekken in massa langs de Zwitsersche grenzen op, en ’t gevolg daarvan is dat er eene ware exodus van Fransche grensbewoners met hun vee huisraad en bagaadje op Zwitsersch giondgebied is gekomen. Ook spoorwegmaterieel (alleen de administratie van den weg naar Lyon heeft 27 locomotieven te Genève in veiligheid gebracht) wordt in massa op Zwitsersch grondgebied gevoerd. De bondsraad bevindt zich in moeielijke omstandigheden, die een streng toezicht en des noods gewapende handhaving der grenzen noodig maken. Om de moeielijkheden nog te vermeerderen twist ae kantonnale raad van Tessino over den zetel van ’t kanton, dien sommigen te Bellinzano en anderen te Tessino willen vestigen. De door ’t Pruisische volk gekozen kiezers zullen heden de afgevaardigden voor de volksvertegenwoordiging kiezen, en naar aanleiding daarvan vermaant de Köln. Zeit. die kiezers tot eene ernstige en welberaden keus ter bevestiging der liberale beginselen en zelfregeering in gemeenten en districten. Het blad wijst er op, hoe ook ten dienste der onderwiisweteevine de handhaving der krachten van de nati-
onaal-liberalen noodzakelijk is. Zonder omverwerping van de grondslagen, waarop ’t nieuwe werd opgebouwd, is er ter uitbreiding van de liberale beginselen, in ’t onderwijs vooral, veel te verbeteren. De Köln. Zeit. zou niet gaarne zien, dat ’t zwaartepunt van ’t Huis der Afgevaardigden verder naar de linkerzijde werd verlegd, en evenmin dat ’t rechts zou wenden, en gelooft ook niet, dat dit ’t gevolg der verkiezingen worden zal. Een der ministeriëele bladen beweerde nog onlangs, dat de nationaal-liberalen toch gesluierde radicalen zijn, en, zoo zij de- keus hadden tusschen Jacoby en v. Blanckenburg, zouden allen Jacoby kiezen. Daarom vraagt de Köln. Zeil. waarom men dan toch den heer Jacoby niet kiezen zou, al vereenigt men zich ook niet met de strekking zijner staatkundige beginselen. Alle partijen moeten door hunne beste capaciteiten vertegenwoordigd worden, wanneer dus een kiezer liever den eerzamen Jacoby op zijne plaats aan ’t uiterste einde der linkerzijde wil brengen, dan een conservatief te verkiezen, die toch altoos een tegenstander der liberale beginselen blijft, dan zal niemand daarin ’t streven zien om liever een Jaco1 bytische als eene conservatieve meerderheid te huldigen. De feodaal-conservatieven zijn toch voornemens al hunne , kracht intespannen, om hunne droombeelden van patriarchale
autoriteit te verwezenlijken, en de bureaucratie-conservatie- 1 ven, die de speelruimte, welke zij thans in ’t binnenlandsch : bestuur hebben, niet willen beperkt zien door wet en recht, : vormen met de clericalen onder die beide partijen reeds eene zoo sterke conservatieve macht, dat als men daar tegenover : ’t liberaal beginsel niet eendrachtig handhaaft, de eenzijdige heerschappij der kerkbesturen zich op nieuw zal doen gevoelen in ’t onderwijs, terwijl men ’t volk zal verblinden door de vrees, dat de godsdienstige zin bij de bevolking ondermijnd wordt, indien ’t onderwijs niet onder den invloed der kerk blijft. Het is dus wel noodig ook een candidaat als Jacoby, dieden vooruitgang op sociaal gebied en de volkomene scheiding van kerk en staat wat sneller wenscht dan de meerderheid der liberalen, tot afgevaardigde te kiezeD, al weet men ook dat hij de, door ons voor ’t rechte doel erkende, grenzen op enkele punten overschrijden wil. Het plan om den rijksdag te Versailles te beleggen is tot aller genoegen opgegeven, en den 21 dezer maand zullen de afgevaardigden te Berlijn bijeenkomen. Het Boheemsch genootschap voor wetenschappen te Praag heeft aan de Oostenrij ksche regeering verzocht, diplomatieke handelingen ter vermijding van ’t bombardement van Parijs te doen, op grond van de internationale conventie van Genève. Nu evenwel Rusland verklaard heeft, alle internationale overeenkomsten, uit ’t internationaal tractaat van 1856 ontsproten, als nul en van geene waarde te beschouwen, zal ook dat verzoek wel geen ingang vinden en is wellicht reeds ’t bombardement van Parijs begonnen.
---

FRANKRIJK.
BUITENLAND.
De Frangais meent, dat — gedurende den strijd van de r Duitschers op 9 en 10 dezer — niet minder dan 100,000 ^ man buiten gevecht zijn gesteld. Achttien honderd man 1 hebben zij aan krijgsgevangenen verloren, en dit aantal zou f nog aanzienlijker geweest zijn, indien de regen de Fran- 1 schen bij de vervolging niet belemmerd had. _ * De op den vijand buit gemaakte geweren zijn onmiddel- 5 lijk onder de nationale garde te Orleans verdeeld. De Moniteur zegt, dat de slag van Bacon —- dezen naam geeft het blad aan het gevecht — veel gewichtiger schijnt 5 geweest te zijn, dan men aanvankelijk gedacht heeft. De ( Pruisen moeten aan dooden en gekwetsten meer dan zesdui- ( zend man verloren hebben. Omtrent het gevecht zelf deelt het blad voorshands, in afwachting van het officiëel rapport, het volgende mede: Toen de strijd eene geruime poos geduurd had, begon het bataljon mobielen van Loir-et-Cher, door het vijandelijk schrootvuur geteisterd, te wijken. Maar op dat oogenblik ‘ hield de generaal Barille, zich aan de spits der zijnen stellende, de mobielen tegen, en riep hun toe: „Ik zal u doen ' zien, hoe men den vijand op het lijf valt”. De troepen kregen op die woorden hun élan terug; zij sloten zich weer in dichte gelederen aaneen, stormden op den vijand los en : maakten geduchte openingen in de Beiersche regimenten. De mobiele garde van het departement der Sarthe moet zich bewonderenswaardig gedragen en verscheidede kanonnen op den vijand veroverd hebben. De inwoners van Orleans hebben van hunnen kant vijfhonderd Beieren, die niet tijdig genoeg de stad hebben kunnen ontruimen, gevangen genomen. Volgens den Indépendant van Blois hebben de Fransche troepen ook daar ter stede vele Beieren aan het spoorwegstation krijgsgevangen gemaakt. Orleans is door de troepen van v. d. Tann ontruimd, zonder dat zij zich den tijd gegund hebben de bruggen te doen springen. Voor de eerste maal — zegt de France, die een artikel wijdt «AUnnnlnnin larsillrs* A a TT VO TV O die PP11 11 pL ï'Jlfll
aan UCZlC gCUCUI tcmo, TYCIIVO UO x iwuvvuvn M.AO OV11 in hun donkeren nacht begroeten — voor de eerste maal, sedert de opening van dezen noodlottigen veldtocht, kunnen de Franschen eindelijk van een wezenlijk succes gewagen, op eene onbetwistbare overwinning bogen. Voor de eerste maal hebben onze troepen den vijand, dien wij gedoemd schenen steeds verder in het hart des lands te zien dringen, genoopt te wijken. Voor de eerste maal kan ons legerbulletin der natie verkondigen, dat wij op de Duitschers, die het monopolie der overwinningen en zegeteekengn schenen te hebben, kanonnen hebben veroverd, dat tal der hunnen als krijgsgevangenen in onze handen zijn gevallen. Voor de eerste maal hebben wij eene plaats, die wij reeds verloren hadden, weer als overwinnaars bezet. Onder roemrijker voorteekenen kon het Loire-leger den veldtocht niet openen. Het wapenfeit is zoo aanmoedigend mogelijk voor de zaak der nationale verdediging. Maar het betaamt ons bescheiden te zijn na de overwinning; onze tegenspoeden hebben het ons wel geleerd. De natie heeft dan ook met diepe ontroering, welke zoozeer afsteekt bij de luidruchtige vreugde van weleer, eene tijding vernomen, die bijna aller hoop overtrof. Zal die overwinning slechts eene flauwe en kortstondige flikkering zijn aan onzen somberen horizont, of is zij een voorbode van het keeren der krijgskans? Op die vraag kunnen alleen de nadere gebeurtenissen een antwoord geven. De ondervinding leert ons op onze hoede te zijn ten aanzien van voorspellingen. Overigens zal ons ongeduld niet
lang op de proef worden gesteld. Immers is t waarschijnlijk, dat de vijand, die.. den roep had van onverwinbaar te zijn, alles zal aanwenden om zijn prestige terug te krijgen, te meer daar hij door het verlies van Orleans zijn strategische linie, waardoor hij in het zuid-westen des lands kon dringen, verbroken ziet. Daarentegen zal de generaal d’Aurelles van zijne overwinning zeer zeker alle mogelijke vruchten willen plukken. Het gevecht in de paar laatste dagen is dus niets anders dan het begin eener nieuwe campagne. Wat daarvan ook de uitslag moge zijn, het herwinnen van Orleans zal op den geest onzer troepen een voortreffelijke uitwerking hebben. Zij zullen daardoor tot het besef komen, dat de verdediging der nationale zaak geen ijdel woord is, wanneer het hun in alle opzichten ernst is. De
herovering van Orleans kan voorts den vijand toonen, dat zoo Frankrijk al overwonnen is geworden, het daarom nog niet onderworpen is. Naar men wil weten, zijn thans te Parijs eenige winkels geopend, waar honden- en kattenvleesch wordt verkocht. In een klein winkeltje wordt zelfs rattenvleesch ten verkoop aangeboden, en het moet veel aftrek vinden.
---

