AMSTERDAM, 30 Julij.
Het terugroepen der fransche troepen uit Rome brengt niet alleen den Paus in groote ongelegenheid, maar evenzeer Europa en de gansche maatschappij. Immers het hoofd der Kerk, de Stedehouder van Christus is met, in en door Christus de sluitsteen van de maatschappelijke orde, zoodal, waar die sluitsteen, namelijk de Paus, wordt aangevallen, van zelve de gansche maatschappij in gevaar gebragt wordt.
De maatschappij hangt niet in de lucht; maar rust op een fondament, dat haar draagt. Dat fondament, sinds de Zoon Gods in de wereld verscheen , is voor christene volken geen ander dan de waarheid, die Hij verkondigd, en ten grondslag van de maatschappij gelegd heeft. De goddelijke Verlosser der menschen immers heeft zelf in volstrekten zin gezegd: »Ik ben de weg, de waarheid en het leven;" zoodat buiten hem geen weg, geene waarheid en geen leven is. Men kan, wel is waar, buiten Hem een brokje wegs, een stukje van de waarheid en een gering deeltje leven hebben; maar men heeft niet den weg, noch de waarhciJ, noch het leven. Dat is alleen te vinden in Christus en in de Kerk, die Hij gesticht heeft, en voortdurend tot zaligheid der menschen voortzet en handhaaft. Weshalve: Een ieder, die de Kerk, d. i. zijne Kerk aantast en bestrijdt, werkt daardoor van zelf tegen de maatschappelijke orde, en verwoest haar.
Er zijn Protestanten, die dat niet inzien, verblind, als zij zijn, door vooroordeelen,die zij in de dwaling, van jongs af opgenomen, en zichzelven eigen gemaakt hebben. Zij zijn in het ongeluk, dat hen treft, zeer te beklagen. Zij zien niet in, wat nogtans zoo duidelijk in de wereld te zien is, als de zon bij dag aan een onbewolktenhemcl. Wat immers is er thans klaarder in de wereld , voor al wie de oogen niet gesloten houdt, dan dat de moderne beschaving', de moderne verlichting' en de moderne beginselen het produkt zijn van het Protestantisme? De revolutie, die thans in de wereld heerscht, is de echte en niet te verloochenen dochter van de dwalingen die Luther en Calvijn in de wereld gebragt hebben. Daarom dan ook hebben reeds die dwalingen bij hare eerste verschijning al dadelijk, gelijk altijd gebeurt, hare laatste konsekwentiën geopenbaard; gelijk een ieder zulks waarnemen kan in de geschiedenis van den boerenkrijg.
Maar dewijl het protestantisme in den beginne voornamelijk slechts tot hoofdmannen en begunstigers eenige roofzuchtige vorsten had, die haar met het zwaard beschermden en voortplantten, zoo werden de uiterste gevolgen van het Protestantsche beginsel spoedig met geweld van wapenen bedwongen en eene zekere orde in het Protestantisme gebragt, door den sterken arm van het zwaard. Maar dat zwaard, gehanteerd door voormelde vorsten, maakte onmiddellijk het zoogenaamd vrije Evangelie tot een leugen, en voerde het verderfelijke beginsel in, dat de bevolkingen zonder vrijheid van geweten waren, terwijl zij gedwongen werden, de religie van hun vorst aan te nemen. Zelfs Nederland bleef niet geheel vrij van die dwingelandij en het zwaard van prins Maurits besliste voor de hervormde Kerk, dat dedordtsche synode de ware leer bezat. Zoo trad voor de bandeloosheid van het protestantsche beginsel de opperheerschappij der vorsten in de plaats, die na den stedehouder van Christus verworpen le hebben, zich zelven, ieder in hun gebied, tol pausen opwierpen.
Langzamerhand evenwel moest het eenmaal verkondigde beginsel van het protestantisme, ten spijt der heerschappij der vorsten, bij de geleerden zich ontwikkelen en van de geleerden onder het volk verspreid worden. Zoo ging het Protestantisme, dat in beginsel rationalisme is, ongemerkt tot volslagen ongeloof over, en, wal erger is, decldt dat ongeloof vooral door middel van geheime genootschappen, aan katholieke volken mede onder den naam van filozofie, en bragt in Frankrijk de beginselen van 1789 voort.
Maar gelijk bij het ontstaan van het Protestantisme de boerenkrijg op kwam, zoo zag Frankrijk binnen korte jaren de laatste konsekwentiën van de filozofie uitgewerkt in de vreeselijke en onmenschelijke verwoestingen van 1793. Intusschen heeft Napoleon destijds die vloekwaardige uitspatlingen met het zwaard onderdrukt, maar, de revolutie temmende, toch de beginselen gehandhaafd, waaruit de revolutie voortgesproten was. Ongelukkig zijn sinds al de vorsten van Europa, de eene meer, de andere minder in het sop van de revolutie gekomen, en werken voortdurend de beginselen van 1789 in hunne landen uit. Verblind voor het licht, dat de feiten in de wereld spreidden, en doof voor de vermanino-ftn de.r PniKPn, die niet nagelaten hebben de vorsten ie waarschuwen, hebben zij de maatschappij van de Kerk willen scheiden, en aldus orde willen stichten zonder grondslag, en eene maatschappij in de lucht willen bouwen zonder anderen steun dan het zwaard van hunne legermagt.
Zoo staan dan alom in de wereld de volken en vorsten prijs gegeven aan allen wind van leering en hebben geen ander beginsel meer dan de kracht van het zwaard. De volken, losgemaakt van hunne vorsten, kunnen nog sympathiën voor hen voeden; maar volgens de moderne beginselen bestaat er geen pligt van geweten meer, om aan de vorsten en de wetten te gehoorzamen om God.
Insgelijks staan de vorsten vrij van allen band van geweten, en doen wat zij goedvinden, als zij over genoegzame krachten beschikken, om hunnen wil te doen gelden; en zeer natuurlijk heeft von Bismarck de regten der vorsten naar de beginselen der moderne maatschappij uitgesproken, als hij openlijk voor de volksvertegenwoordiging van Pruissen zeide: Magt
is regt.
Dit verfoeijelijke beginsel is alzoo de onloochenbare konsekwentie, door het Protestantisme voortgebragt, en beheerscht evenzeer de volken als hunne vorsten. Vandaar door de vorsten de vertrapping der onafhankelijkheid der volken uit onverzadigde heerschzucht. Vandaar bij de volken de zucht en het steeds veldwinnend streven om de vorsten te verjagen en de republiek uit te roepen. Vandaar eindelijk de verleidelijke leer, aan de armen en aan hen die niets bezitten, gepredikt van het verderfelijkste socialisme, opdat er gelijkheid zij tusschen arm en rijk, en de een niet meer bezitte dan de andere.
In de afgrijs olijk en toestand, waarin wij verkeeren, waarin stelselmatig alle regel en tucht bestreden en verworpen wordt; waarin in tallooze geheime genootschappen, alom in Europa van Moskou tot Lissabon en van Brussel tot Bucharest onder de groote menigte verspreid, de republiek en hel socialisme betracht worden, op het oogenblik dat twee groote potentaten elkander om het gebied der wereld bevechten, komt de een, Keizer Napoleon namelijk, die uit dc omstandigheden een voorwendsel ontleent, om den Stedehouder van Christus, Pius IX, aan de revolutie over te leveren. Dit achten wij eene groote ramp, niet alleen voor {het fransche goevernement, dat dit verraad pleegt, maar tevens voor gansch Europa.
Laten wij hier de beginselen, die wij zoo even. besproken hebben, ter zijde; alleen de feiten, gelijk zij zich in Europa voordoen, bewijzen, dat daarom groote gevaren over Europa hangen, en niet slechts om den oorlog tusschen Pruissen en Frankrijk, maar ook en meer nog om de gevaren, waaraan de Paus wordt prijs ge-
geven
Wat het fransche goevernement noemt: Rome toevertrouwen aan de bescherming van de italiaansche troepen, is niets anders dan Rome overleveren aan de Italianen als hoofdstad van Italië. Zoodra de italiaansche troepen bezit van Rome zullen hebben genomen, wat voor alsnog alleen God verhoeden kan, zal de Paus feitelijk ophouden Koning te zijn van R.ome en feitelijk onderdaan worden van het goevernement van Italië.
In Italië heeft Viktor Emanuel, zoo nog iets, weinig te beduiden, en de italiaansche soldaten zullen in Rome weldra worden opgevolgd door tal van garibaklisten en mazzinisten, die er pogen zullen, de republiek uit te roepen.
Gewis, Keizer Napoleon, die den zooveel mogelijk de Convenances in acht nemen wil, om geleidelijke overgangen te vinden, zal trachten dit te verhinderen, en schijnt met het oog daarop eenige fransche troepen naast de italiaansche te zullen achterlaten. (1) Die waarborg is gering, als men in aanmerking neemt, dat Garibaldi en Mazzini minstens evenzeer over het italiaansch leger magt hebben als Viktor Emanuel. Het italiaansche leger is gedemoralizeerd en grootendeels op de hand der revolutie. Men mag dus aannemen, dat de voltooijing van het koningrijk van Italië voor Viktor Emanuel zal uitloopen op zijnen val, en dat weldra de republiek-, uitgeroepen te Rome, de magt over Italië in handen zal geven aan Garibaldi en Mazzini.
Men weet wat de republiek ml 848 over Europa in verwoestingen heeft aangerigt. Ditmaal is het te vreezen dat de republikeinsche beginselen, vermengd met socialisme, nu veel meer verspreid zijn dan in 1848, en wat nog erger is, veel beter en krachtiger zijn georganizeerd. Als dus nu de republiek te Rome verrijst te midden van den verjielgenden kamp tusschen Pruissen en Frankrijk, dan kan niemand de gevolgen berekenen, die wijd en zijd in Europa pijnlijk gevoeld zullen worden.
Uit dien hoofde hebben wij eens gezegd en herhalen het hier: Wie den Paus te Rome beschermt, verdedigt en handhaaft, die beschermt te gelijker tijd zijn eigen vaderland. Gewis, er zullen er zijn, die dit niet aannemen. Wij'kunnen 't niet helpen maar aarzelen niet de vrees uit te spreken, dat, wie dit, blind voor de lessen der geschiedenis en der logika, niet gelooven wil, het weldra gevoelen zal.
Wel is waar, God leeft en verlaat nooit de zijnen. De Katholieken mogen gelooven en verwachten, dat de veelvuldige gebeden en goede werken voor het behoud van den Paus gedaan, zeker verhoord zullen
worden, dat wil zeggen, op de manier, die God het beste voor ons vindt. Welke die manier is, kan niemand weten dan Hij alleen, die alles
(1) Dit wordt echter heden dooi- berigten uil Parijs, ontvangen na het schrijven en zetten dezer beschouwing, tegengesproken.
regeert. Maar te oordcelen naar den stand der zaken, en naar de natuurlijke gevolgen, die hij voortbrengen moet, is het te vreezen dat Europa door een bloedbad zal gaan, en aldus boete zal moeten doen voor de vreeselijke dwaling, waarmede het Christus en de Kerk verstootend, G-od buiten de maatschappij geworpen heeft.
Nü bij de eindstemming, in de openbare zitting van het Koncilie, de afkondiging der onfeilbaarheid niet alleen door de meerderheid, maar door de gansche Kerkvergadering, op slechts twee stemmen na, werd goedgekeurd, kan de liberale pers haar spijt niet opkroppen. Sommige harer organen doen zelfs pogingen om hun publiek wijs te maken, dat de aikondiging de afwezige bisschoppen niet verbindt, en een gedeelte der kerk den Paus geenszins voor onfeilbaar houden zal, in weerwil der uitspraak van het Koncilie!
De Times, ofschoon geen juister besef hebbende van het wezen der Kerk dan de bedoelde organen, spaart zich toch zulke belagchelyke beweringen; hij erkent dat de pauselijke onfeilbaarheid nu eene voor alle katholieken uitgemaakte zaak is, maar heeft er toch iets op gevonden, om zijn wrevel over dat feit lucht te geven. Hij schrijft namelijk de volgende regels:
• Men zegt nu, dat alle geschillen verzoend zullen worden, en dat, daar gehoorzaamheid de eerste pligt is van den Roomsch- Katholiek, ieder tegenstrever zich buigen zal voor het besluit van het Koncilie. liet zij zoo; maar er volgt uit, dat de hooggeroemde éénheid van de Kerk slechts uiter}pe W^ii^nc^'m*^^ iemand, die zijne individualiteit wegwerpt, is ongerijmd. Al wilde hij dit, hij kan het niet; en zoo hij in het openbaar iets betuigt, en daarna, uit gehoorzaamheid, omkeert en het tegenovergestelde gevoelen belijdt te gelooven, dan moge hij een zeer goed Roomsch-Katholiek zijn, maar hij is, wat alle eerlijke lieden een zeer grooten huichelaar zullen noemen."
Het spreekt van zelfs, dat wij dit of iets dergelijks ook weldra in onze nederlandsche liberale bladen aantreffen zullen. Het is te fraai om het ongebruikt te laten liggen. Hun duidelijk te willen maken, dat de onderwerping aan de Kerk, hier huichelarij genoemd, een daad van aandoenlyken en verheven geloofsmoed en zelfs verloochening is, zou een onbegonnen werk wezen. Misschien zullen zij echter begrijpen, dat bij de Katholieken het geloof aan de onfeilbaarheid der Kerk antérieur is aan het vertrouwen op de gegrondheid hunner eigene persoonlijke gevoelens. Het is dus, wel beschouwd, niets verbazends, dat de laatsten verdwijnen, zoodra de Kerk gesproken en ze afgekeurd heeft. Intusschen, hierin heeft de Times regt, de pauselijke onfeilbaarheid zal voortaan ook beleden worden door de Katholieken , die, vóór de uitspraak van het Koncilie, meenden er de afkondiging van te mogen en te moeten bestrijden. De andere liberale bladen zouden verstandig handelen dit te willen inzien, en zich bij een feit neder te leggen, waaraan, hoe veel spijt het hun ook berokkent, niets meer te veranderen valt.
Het befaamde ontwerp-traktaat, door den Times medegedeeld, is nu door de pruissische regering, zooals men weet, voor de diplomatie te Berlijn ter vizie gelegd, waar zij zich kan overtuigen, dat het door den franschen gezant aldaar, den heer Benedetti, eigenhandig werd geschreven. Maar ziehier nu hoe dit stuk, volgens eene lezing van fransche zijde, in de wereld gekomen zou zijn. Bij het onderhoud tusschen von Bismarck en Napoleon 111 te Biarritz, vóór het uitbreken van den oorlog van 1866, beloofde de eerste aan den tweede eenige vermeerdering van grondgebied, maar, na de overwinning van Sadowa, verklaarde hij in de onmogelijkheid te wezen zij nebelof te te houden. Uit dien hoofde moest hij dikwijls verwijten hooren van den franschen gezant. Eens, dat dit weder het geval was geweest, voegde hij Benedetti toe: »maar waarom zoudt gijlieden België niet nemen ?" en aanstonds begon hij eenige regels op een papier te schrijven. Toen stond hij op, en zeide: »gij schrijft beter fransch dan ik; breng dat in het net; ik zal het den Koning voorleggen, en wij zullen er dan later nog eens over spreken."
Benedetti was argeloos genoeg om t© doen wat de handige pruissische staatsman hem vroeg, en leverde het stuk in, dat thans als geducht diplomatiek wapen tegen zyne regering wordt gebezigd.
Wij weten natuurlijk niet of dit verhaal juist is. Wij voegen er echter nog een tweede bij, ook van een franschen berigtgever afkomstig, waaruit, als het waar is, blykt dat von Bismarck Benedetti meermalen in de fuik heeft doen loopen. Het was na den slag van Sadowa. Benedetti was in het pruissische leger, om, door bemiddeling van Frankrijk, de Pruissen op hun weg naar Weenen tegen te houden. Beijeren, dat een inval vreesde, was in doodsangst, en zond twee gezanten at, een naar Parijs, om daar bijstand te zoeken, en een naar von Bismarck. Toen de laatste, de baron van der Pfordten aankwam, werd hij aanstonds door von Bismarck ontvangen, die hem noodzaakte de preliminairen te teekenen voor de vermaarde militaire overeenkomst tusschen Pruissen en Beijeren.
Toen alles geregeld was, zeide de eerste bij het afscheid nemen: »waarde baron, keer naar de voorposten terug; vraag om mij te spreken; ik zal weigeren om ute ontvangen; dan wendt gij u tot den franschen gezant, en, op zijn verzoek, zal ik u te woord staan." Dit gebeurde. Benedetti nam het voor von der Pfordten op, en geleidde liem zelf naar Bismarck, die toen . met den Beijer deQnitief de overeenkomst vaststelde, waarvan de preliminairen reeds bepaald waren, en die Beijeren verpligtten om, in geval van oorlog tusschen Frankrijk en Pruissen, het laatste gewapenderhand bij te staan!
Voor een paar dagen leverden wij eene beschouwing over een schandelijk schoolboek, die de aandacht getrokken heeft vau het Vaderland, een blad, dat zich, meer dan elk ander, op de verdediging der onderwijswet en der openbare scholen toelegt. Naar aanleiding van ons artikel, gaf het gisteren de volgende regels te lezen:
-Na de agitatie tegen de wet van 1857, een agitatie tegen de wet van 1863! Men leze de 'lijd van heden, waarin Een Schets der Algemeene Geschiedenis van dr. W. Hecker, een leerboek op een middelbare school in gebruik, wordt nagegaan, om daarin natuurlijk op iedere bladzijde zinsneden te vinden, die zeer ongeschikt zijn om te laten van buiten leeren door iemand, wien men een ultramontaansch gekleurd idee van de wereldgeschiedenis wil laten krijgen. — Dat acht echter De Tijd reeds in strijd met den eerbied van anderer godsdienstige begrippen, en roept uit:
»-Hoe komt toch, in 's Hemels naam, zulk een boek op een openbare school? En hoe is 't mogelijk, dat een Katholiek eenig vertrouwen kan stellen in de handhaving deischoolwet , zoo ze dan is ? Hoe is 't mogelijk dat een Katholiek jongeling van 14—16 jaren, die uit zulke boeken de geschiedenis moet leeren, een greintje geloof bewaart aan de goddelijke waarheden, waarin hij niet veel zorg en menigvuldige opofferingen is opgevoed en onderwezen.""
■ Hoe 't mogelijk is, dat zulk een boek op een neutrale school gebruikt wordt ?, dit kan alleen hij vragen wiens orthodoxie zoo onnatuurlijk en onwetenschappelijk is, dat zij slechts met -veel zorg en menigvuldige opolleringeu," in het gemoed van jongelingen van 14—16 jaar onderhouden kan worden, zoodat zij dan ook in gevaar gebragt wordt door ieder woord dat niet gehaald is door de geestelijke zeef, door welke het geestelijk voedsel dezer geestelijke znigelingen van 14 tot 16 jaar wordt toebereid. Jongens van 14 tot 16 jaar, die nog altijd kunstmatig, of', gelijk de Tijd dat noemt,met -veel zorg en menigvuldige opofferingen" in 't geloof — 't zij dan gereformeerd of katholiek —moe- gehouden worden, mogen elders onderwijs zoeken. Met hetgeen voor zulke jongens noodig is, kan de Staat zich niet inlaten,"
Wij danken het Vaderland voor deze openhartige woorden, vooral voor die, welke wij hier in kursiet hebben afgedrukt. Sedert jaar en dag toonen wij aan, dat de openbare scholen niet neutraal zijn noch kunnen zijn, en dat, »de eerbiediging van elks godsdienstige begrippen", op vele dezer inrigtingen niet anders is dan een bedriegelijk uithangbord. Het is een groote stap voorwaarts, dat onze tegenstanders dit nu zelven gaan erkennen, en toegeven dat de openbare school, die, volgens de wet, voor elk [toegankelijk moet wezen, onbruikbaar wordt voor de Katholieken. Deze moeten dan ook, zooals het Vaderland zeer teregt zegt, elders onderwijs zoeken. De Staat kan het hun niet verschaffen. Wij verwachten, dat het Vaderland ons nu ook behulpzaam zal zijn in onze I pogingen om den hatelijken en eiken I dag meer wrevel wekkenden toestand te doen ophouden, volgens welken de Katholieken moeten betalen en rijkelijk betalen voor scholen, die zij niet kunnen gebruiken. En al mogt het blad zoo inkonsekwent en onbillijk zijn van dit na te laten, wij zullen desniettemin, en al onze vrienden met ons, die pogingen blijven volhouden.
Wij vernemen dat al de pauselijke zouaven, die met verlof naar huis zijn, worden opgeroepen om onmiddellijk naar Rome terug te keeren.
De N. B. Ct. bevat een partikulier telegram uit rPa»ijs, meldende dat de bewering van den Avenir National dat de Grootvorst Wladimir met eene politieke zending bij de belgische en nederlandsche Hoven was belast, tegengesproken wordt. De reis van den Grootvorst had slechts een artistiek doel.
Blijkens berigt van Zr. Ms. konsulaat in fransch Cochin-China heeft het bestuur dier kolonie besloten, de ankeren vuurbaken-regten slechts alle vier maanden te heffen, volgens de thans geldende bepalingen, en zulks van af 1 September aanstaande. (Slaats-Ct.)
Aan de Friesche Ct. wordt gemeld, dat door eenige ingezetenen van Leeuwarden een adres is opgezonden aan den minister van Oorlog, met verzoek om derwaarts eenig garnizoen te doen terugkeeren, ter bewaking van het tuchthuis.
Z. M. heeft benoemd: tot burgemeester der gemeente Zevenhuizen, J.B.Nederveen; tot surnumerair der direkte belastingen, in- en uitgaande regten en accijnsen, ter vervanging van den heer J. Volkmaars, overleden, H. Damsté,te Hoogezand.
LEIDEN, 29 Julij. Het lijk van den veldwachter van Voorschoten, die sedert geruimen tijd werd vermist, is heden morgen opgehaald in het Galgewater. Het werd gevonden onder een vlot, waaraan het dan ook is toe te schrijven dat alle nasporingen vroeger vruchteloos bleven.
HARLINGEN, 28 Julij. Er is hier een Engelschman gearriveerd, die de lokale gesteldheid van Harlingen als haven heeft opgenomen, met het plan om hier wekelijks geregeld een paar stoombooten te doen varen, vooral voor de verzending van goederen naar Duitschland. Zijne booten evenwel, die eirka 1100 ton laden, gaan te diep, om bij den tegenwoordigen trekken. Hieruit is te leeren 1° dat onze haven voor het vervoer tusschen Duitschland en Engeland gezocht wordt, 2° dat er haast is bij de verbetering der haven.
MEPPEL, 29 Julij. Als een bewijs wat overdreven vrees vermag, deelt men ons mede, dat bij het agentschap der Nederlandsche Bank alhier voor duizenden guldens bankbiljetten tegen klinkende munt worden verwisseld, vojjrnamelijk afkomstig van eigenaren te Hoogeveen, die ze eveneens daar ter plaatse tegen i procent belooning en hooger, bij massa aan partikulieren, kooplieden, neringdoenden enz. in ruil tegen geldspecie aanbieden, en zich zoodoende, uit vrees dat de Nederlandsche Bank bij een eventueelen oorlog met het buitenland zou kunnen failleeren, eene niet geringe geldelijke schade berokkenen. Het dwaze der zaak springt van zelf int oog, doch redenering baat niet. (N. li. Ct.)
---

