NEDERLANDEN. 's GRAVENHAGE, den 19den December 1870. PROGRAMMA, ONDER DE HOOGE GOEDKEURING DES KONINGS VASTGESTELD, VOOR DE PLEGTIGE BEGRAFENIS VAN WIJLEN HARE KONINKLIJKE HOOGHEID MEVROUWE DE PRINSES FREDERIK DER NEDERLANDEN, GEBOREN PRINSES VAN PRUISSEN, op Woensdag, den 21sten December 1870, des voormiddags ten twaalf ure. EERSTE AFDEELING.
Betreffende de beschikkingen van af het Huis de Paauw, tot aan het Paleis van Zijne Koninklijke Hoogheid Prins Frederik te 's Gravenhage. Op den dag bestemd voor de Begrafenis, zal het Koninklijk Lijk, na voorafgaande geheel Huisselijke Godsdienstige plegtigheid in het Huis de Paauw op den Koninklijken Rouwwagen geplaatst, en van daar naar 'sGravenhage gevoerd worden, in de navolgende orde: A. Een Escorte Cavalerie. B. Een Hoffourier en twee Rijknechts te paard. C. De vier Heeren , bestemd tot het dragen der slippen van het Koninklijk Lijkkleed , met name : Baron J. Taets van Amerongen, Jhr. .T Boreel, Mr. W. Baron Brantsen van de Zijpe, Jonkheer Mr. W. G. Hovy , gezeten in eene Hofkoets met twee paarden bespannen, gaande één lakkei naast elk portier. D. De Rouwwagen, bespannen met zes paarden, behangen met rouwkleeden, elk paard geleid wordende door een koetsier. De Koninklijke Kroon, op een rood fluweel kussen, benevens de Ordeteekenen, zijn op het rouwkleed, dekkende de kist, geplaatst en vastgehecht. E. De Hofmaarschalk van Z. K. H. Prins Frederik , gezeten in eene Hofkoets, bespannen met twee paarden, gaande één lakkei naast elk portier. tweede afdeeling. Aan de Boschbrug gekomen zijnde, zullen de Heeren, bestemd tot het dragen der slippen, zich op hunne plaatsen naast den Rouwwagen begeven, zoo ook de zestien aangewezen Kamerheeren tot het dragen van het Koninklijk Lijk, acht aan elke zijde. Zestien onderofficieren der Land-en Zeemagt, worden hunne plaatsen achter den Rouwwagen aangewezen. Aan de Kerk te Delft zullen zij de Kamerheeren behulpzaam zijn bij het dragen van het Koninklijk Lijk, gaande zij alsdan aan de binnen- en de Kamerheeren aan de buitenzijde. De intusschen geformeerde Lijkstatie, wacht het Koninklijk Lijk af, aan het Paleis van Zijne Koninklijke Hoogheid. Één uur vóór den tijd bestemd tot den optogt der Begrafenis, zullen alle de personen tot dezelvo behoorende, zich bevinden in het Paleis van Z. K. H. Prins Frederik te 'sHage, in de daartoe bestemde localen De Heeren zullen aldaar voorzien worden van de noodige mantels en handschoenen. Aan de Hofbeambten en Officianten zal worden bekend gemaakt, waar «ij zich van het bovengenoemde zullen kunnen voorzien. De optogt zal zijn als volgt: A Een Escadron van het Regement Huzaren, met den Staf van het Regement, tot opening van den trein , de Standaard hierbij tegenwoordig. Een Bataillon van de Stedelijke Schutterij der Residentie, gevolgd door een Bataillon van het Regement Grenadiers en Jagers, met den staf van het Regement en het Vaandel. De Haagsche Schutterij zal een deel uitmaken van den optogt tot bij de barrière op den Rijswijkschen weg. Bij de stad Delft zal een gelijk corps Delftsche Schutterij zich op diezelfde plaats in den stoet aansluiten. Eene Compagnie met het Vaandel van het Corps Koninklijke Scherpschutters der Residentie zal het Bataillon van de Haagsche Schutterij in den trein opvolgen. B. Een Hoffourier en twee rijknechts te paard. C. De Kamerheer-Ceremoniemeester des Konings, voor deze plegtige gelegenheid door Zijne- Majesteit toegevoegd aan Z. K H. Prins Frederik der Nederlanden , rijdende in eene koets met tweepaarden bespannen, gaande één lakkei naast elk portier. D. De Hofbeambten en Officianten van het Huis van Z. K. H.
Prins Frederik , allen in diepen rouw, met lamfers aan de hoeden, gaande twee aan twee, de jongsten in rang vooruit. E. Vijf Hofkoetsen met twee paarden bespannen, bestemd voor de Heeren Slippendragers en de Kamerheeren, dragers van het Koninklijk Lijk, gaaude naast elk portier één lakkei. F. De Secretaris van Z. K. H. Prins Frederik , de GeheimHofraad van Otterloo , benevens de Graaf van Bylandt , Lijfarts van de Overledene, in eene koets met twee paarden bespannen, gaande één lakkei naast elk portier. G. Baron van der Goes van Dirksland , Grootmeester van het Huis des Konings, vervangende den Hofmaarschalk van Z. K. H. Prins Prederik , in eene koets met twee paarden bespannen, gaande één lakkei naast elk portier. H. De Rouwwagen, zoo als bij lett. D beschreven in de eerste afdeeling. De vier slippen van het Rouwkleed, gedragen door de Heeren, in de tweede afdeeling bij lett. C aangewezen , de Kamerheeren-dragers van het Koninklijk Lijk, acht aan elke zijde van het Koninklijk Lijk. Regts van den Rouwwagen Jonkheer van Goedecke , Kamerheer , toegevoegd aan het Hof van Z. K. H. Prins Frederik , buitengewoon Adjudant des Konings, waarnemend Stalmeester van Zijne Koninklijke Hoogheid. 1. Z. K. H. Prins Frederik der Nederlanden en Z. D. H. Vorst von Wied , in eene koets met zes paarden bespannen, gaande drie lakkeien naast elk portier. De Adjudanten volgen te paard. Zijne Majesteit de Koning en Hunne Koninklijke Hoogheden, de Prins van Oranje , Prins Alexander en Prins Hendrik deii Nederlanden , in eene koets met acht paarden bespannen, gaande één rijknecht naast elk paard en vier lakkeijen naast elk portier. De Adjudanten-Generaals en de waarnemende Gouverneur deiKoninklijke Residentie te paard, rijdende de oudsten in rang regts, de jongsten links van de koets; daarop volgen de Officieren van het Militaire Huis, rijdende twee aan twee, de oudsten in rang vooruit. J. Twee Hofkoetsen met twee paarden bespannen, met één lakkei naast elk portier, bestemd voor de speciaal afgevaardigden der verschillende Hoven. K. De Opper-Kamerheer en de Grootmeester, dienst doende bij Hare Majesteit de Koningin , in eene koets met twee paarden bespannen, gaande naast elk portier één lakkei. L. De Heeren van het gevolg van Hare Majesteit de Koningin van Zweden en Noorwegen en van Z. D. H. den Vorst von Wied. M. Tot sluiting van den trein: Een escadron Cavalerie. De trein zal den volgenden weg nemen: Vijverberg — Plaats — Hoogstraat — Dagelijksche Groenmarkt •— Veenestraat — Wagenstraat — Huigensplein — Huigensstraat naar den Rijswijkschen weg. Aan de barrière gekomen zijnde, zullen de Heeren bestemd tot het dragen der slippen, en de Heeren bestemd tot het dragen van het Koninklijk Lijk, zich begeven in de voor hen bestemde koetsen. De trein gaat verder over den Delftschen weg, tot voor de stad Delft. De Heeren dragers der slippen, en Heeren dragers van het Koninklijk Lijk, hernemen hunne plaatsen bij den Rouwwagen. De trein zal alsdan den volgenden weg nemen: Het Oude Delft — Over de Kerkbrug — Het Oude Delft — Door de Nieuwstraat — Voorbij de Hal — Achter het Stadhuis om — Langs de Hoofdwacht — Over de groote Markt — Voor de Nieuwe Kerk. Aan de Kerk gekomen plaatsen zich de militaire magt bij A. en M. genoemd in bataille. Naar mate de trein aankomt, zullen de personen tot dezelve behoorende, uit hunne rijtuigen treden, en zich in dezelfde orde, waarin zij bij den trein gerangschikt waren, in de Kerk begeven. De Officianten zullen zich aldaar in twee rijen rangschikken, de jongsten aan de Kerkdeur, en zoo vervolgens naar het Choor toe. De Officieren en Groot-Officieren scharen zich in dezelfde rigting, makende dus twee rijen uit, tusschen welke het Koninklijk Lijk zal doorgaan. De Heeren dragers van het Koninklijk Lijk, bijgestaan door een gelijk getal Onderofficieren, zullen hetzelve naar den Koninklijken Grafkelder dragen. Aan het Graf gekomen zijnde, zal het Koninklijk Lijk, vóór hetzelve op eene daartoe bestemde Lijkbaar worden gesteld, de Kroon en de Ordeteekenen daar afgenomen en overgegeven worden aan den Baron van der Goes van Dirksland , om later wat de Kroon aangaat, door den Hofmaarschalk des Konings in bewaring te worden genomen Vervolgens wordt de kist van het Rouwkleed ontdaan, en het Koninklijk Lijk in het Graf' geplaatst. Daarna zal de Koninklijke Familie de Kerk verlaten, ten welken einde de voor Hoogstdezelve bestemde rijtuigen aan den ingang zullen gereed staan. De kist zal vervolgens met het Groot Zegel van het Rijk verzegeld wordendoor den Minister van Justitie, bijgestaan door den Secretaris-
Generaal van gezegd Departement, die Zijne Excellentie te dien einde overal volgen zal, in het bijzijn van den Baron van der Goes van Dirksland en den Baron J. Taets van Amerongen. Genoemde Minister zal zich tot dat einde vooraf naar de Kerk begeven. Na de verzegeling der kist zal de lijkbaar, met het rouwkleed daarover , boven den ingang van het Graf gesteld worden, waarna de Baron van der Goes van Dirksland , de aan de Lijkstatie deelgenomen hebbende Heeren, in naam van Z. K. H. Prins Frederik bedanken zal, voor de laatste eer, aan wijlen H. K. H. Mevrouw de Prinses Frederik der Nederlanden bewezen. Van het oogenblik waarop de Lijkstatie zich in beweging stelt, tot dat het Koninklijk Lijk in het Graf geplaatst zal zijn, zal elke minuut te 's Gravenhage en te Delft een Kanonschot gelost worden. derde afdeeling. Betreffende algemeene verordeningen. Alle rijtuigen tot den stoet behoorende, zullen aan den Boschkant, in hunne volgorde gerangschikt staan, zoo als het Programma zulks aangeeft, en zich daarheen begeven door de Kasuariestraat. De militaire magt begeeft zich mede op de haar aangewezen plaatsen. Alle klokken zullen, zoo te 's Hage als te Delft, geluid worden, van des morgens negen ure, tot dat het Koninklijk Lijk in het Graf geplaatst zhI zijn. Aan het Paleis van Zijne Koninklijke Hoogheid zal eene Eerewacht worden gesteld, om do posten te bezetten, zoowel binnen, als buiten het Paleis, en verder al waar zulks noodig zal bevonden worden. Piketten Cavalerie, zullen in de steden, en langs den weg, tot bewaring der goede orde medewerken. De Commissaris van het Koninklijk Graf zal zorg dragen , dat hetzelve geopend zij, en, nadat de Begrafenis geschied is, wederom behoorlijk gesloten worde. De Heer Hofraad Camp , Intendant van het Koninklijk Domein Het Loo, belast met de intendance der Koninklijke Paleizen, zal zich met
den Commissaris van het Koninklijk Graf verstaan, omtrent de voorbereidende maatregelen, ter nederlating en plaatsing van het Koninklijk Lijk in het Graf. Militaire wachten zullen aan de kerkdeur en bij het Graf geplaatst worden, van het oogenblik der opening, tot na de sluiting van het Graf. De zorg, dat de kerk inwendig opgeruimd zij, en dat in dezelve behoorlijke orde heersche, is aan het Stedelijk Bestuur van Delft opgedragen. De Stedelijke Besturen van 's Gravenhage en Delft, zullen zorg dragen, dat de straten en plaatsen, langs welke de trein passeren moet, onbelemmerd blijven. Burgemeester en Wethouders van 's Gravenhage zullen bij de barrière aan den Rijswijkschen weg de uittogt van het Koninklijk Lijk, en Burgemeester en Wethouders van Delft, aan den ingang der stad, de aankomst van hetzelve bijwonen. De Kamerheer-Ceremoniemeester is met de hem toegevoegde AideCeremoniemeesters, belast met de handhaving der goede orde. De Eerste Stalmeester des Konings, is belast met het formeren , in beweging stellen en doen ophouden van den trein, waartoe hij zich zal kunnen begeven ter plaatse, waar zijne tegenwoordigheid wordt vereischt, en hem twee wachtmeesters der Cavalerie, als ordonnances zullen worden toegevoegd. De Groot-Officieren en Officieren des Konings en der Prinsen, benevens de Staatsdienaren, zijn in groot costuum , met zwarte pantalons, en de Militaire Officieren in groot tenue, in den rouw, volgens de dienaangaande gegeven voorschriften voor het Leger. Alle liverijbedienden zullen in gala gekleed zijn, met eenen rouwband om den linker arm. 's Gravenhage, den 12den December 1870. De Hofmaarschalk van Z. K. H. Prins Frederik der Nederlanden, Graaf van Limburg Stirum.
---

