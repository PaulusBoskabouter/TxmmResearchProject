NEDERLANDEN. 's GRAVENHAGE, den 6den Augustus 1870. (Staatsblad no. 122.) WET van den 20sten Julij 1870, tot voorziening omtrent een verschil van gevoelen betreffende de uitlegging der wet van den 10 den Februarij 1844 (Staatsblad no. 6), houdende aanvulling der instructie voor de Algemeene Rekenkamer. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het noodig is voorziening te treffen omtrent een verschil van gevoelen, dat zich over de uitlegging van de wet van 10 Februarij 1844 ( Staatsblad n°. 6) heeft voorgedaan ; Zoo is het, dat Wij , den Raad van State gehoord en met gemeen overleg der Staten-Generaal, hebben goedgevonden en verstaan , gelijk Wij goedvinden en verstaan bij deze: Artikel 1. De overigens deugdelijke betalingen, vóór het in werking treden dezer wet, ten laste van de diensten 1868 en 1869, ten gevolge van in die jaren goedgekeurde contracten gedaan, worden alsnog en, voor zooveel zij de dienst van 1868 betreffen, met afwijking van het bepaalde bij art. 31 der wet van den 5den October 1841 (Staatsblad n c . 40), door de Algemeene Rekenkamer verevend. Artikel 2. De bij de artt. 37 en 38 der wet van den 5den October 1841 ( Staatsblad n°. 40) gestelde termijnen worden verlengd als volgt: a. de termijn voor de overbrenging bij de Algemeene Rekenkamer van de tweede rekeningen van uitgaaf wegens de hoofdstukken der Staatsbegrooting van het dienstjaar 1868 bij de in het voorgaande^artikel bedoelde vereveningen betrokken, tot uiterlijk ééne maand na het tot stand komen dier vereveningen: b. de termijn voor de overbrenging bij de Algemeene Rekenkamer van de algemeene rekening wegens de Staatsontvangsten en uitgaven over het dienstjaar 1868, met een gelijk tijdsverloop als waarmede onder lit. a van dit artikel de termijn voor de overbrenging der aldaar vermelde rekeningen is verlengd. Artikel 3. Deze wet is verbindend met den dag harer afkondiging. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 20sten Julij 1870. WILLE M. De Minister van Financien, van Bosse. Uitgegeven den eersten Augustus 1870. De Minister van Justitie, van Lilaar. (Staatsblad n°. 123.) WET van den Wsten Julij 1870, tot wijziging van artikel 29 der wet van den hden October 1841 (Staatsblad n°. 40), houdende instructie voor de Algemeene Rekenkamer. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het noodig is art. 29 der wet van den 5den October 1841 ( Staatsblad n°. 40), houdende instructie voor de Algemeene Rekenkamer, te herzien; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Art. 29 der wet van den 5den October 1841 ( Staatsblad n". 40) wordt gelezen als volgt: » De Algemeene Rekenkamer verevent geene vorderingen ten laste van den Staat, die niet te harer kennis zijn gebragt binnen ééne maand na het tijdstip, waarop de vorderingen, ingevolge de wet van den 8sten November 1815 ( Staatsblad n°. 51), verjaard zouden zijn, tenzij, om bijzondere redenen, de voldoening van volgens die wet verjaarde of niet tijdig ter kennis van de Algemeene Rekenkamer gebragte vorderingen, vóór de afsluiting der betrokken begrooting, door Ons mogt worden toegestaan." Artikel 2. De overigens deugdelijke, doch volgens de wet van den 8sten November 1815 (Staatsblad n°. 51) verjaarde of niet tijdig ter kennis
van de Algemeene Rekenkamer gebragte vorderingen , waarvan de voldoening vóór het in werking treden der tegenwoordige wet door Ons is toegestaan, worden door de Algemeene Rekenkamer verevend. Artikel 3. Deze wet is verbindend met den dag harer afkondiging. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 20sten Julij 1870. WILLEM. De Minister van Financien, van Bosse. Uitgegeven den eersten Augustus 1870. De Minister van Justitie, van Lilaar. Bij Koninklijk besluit van 6 Augustus 1870, n°. 20, heeft Zijne Majesteit goedgevonden van het vaderlandlievend aanbod van den luitenantkolonel A. G. ,T. baron Taets van Amerongen met erkentelijkheid gebruik te maken, en hem op nieuw te benoemen tot commandant deidienstdoende schutterij te Utrecht. Bij hetzelfde besluit is tot majoor bij die schutterij benoemd R. Mijsberg, thans kapitein. Bij Koninklijk besluit van 5 Augustus jl.. n°. 2, is jhr. C. W. van Weiier tot Poelwijk, thans ontvanger der directe belastingen en accijnsen te Herwijnen c. a., benoemd tot ontvanger derzelfde middelen te Elburg c. a. Bij Koninklijk besluit van 5 Augustus jl., n°. 3 , is de heer C. W. A. Essers, thans ontvanger der directe belastingen en accijnsen te Rijssen, benoemd tot ontvanger derzelfde middelen te Raalte c. a. Bij Koninklijk besluit van 5 Augustus jl., n°. 4 , is aan den heer A. A. van der Baan eervol ontslag verleend uit zijne betrekking van ontvanger der in- en uitgaande regten en accijnsen te de Poppe (Overijssel), behoudens aanspraak op pensioen; voorts is het ontvangkantoor der in- en uitgaande regten en accijnsen gevestigd te de Poppe (gemeente Losser), zoo als het thans bestaat, opgeheven, en is ingesteld een grenskantoor der in- en uitgaande regten te de Poppe , met bepaling dat het in verband met ait. 8 van Zr. Ms. besluit van 2i'Mei 1869, n°. 29, door een commies-ontvanger zal worden waargenomen. Bij Koninklijk besluit van 5 Augustus jl., n°. 5 , is benoemd tot ontvanger der registratie en domeinen te Enkhuizen , de heer J. W. Keiser, thans ontvanger der registratie en domeinen te Gulpen. Bij besluit van den 5den dezer, n°. 21, heeft Zijne Majesteit goedgevonden bij het wapen der infanterie te benoemen: tot 2den luitenant: bij het 1ste regement, den sergeant H. Deegenaar, van het corps; bij het 3de regement, den sergeant J. W. F. II. Tissot van Patot, van het corps; bij het 5de regement, den sergeant J. M. Obreen, van het corps; bij het 6de regement, de sergeanten J. C. van Dijk, van het 2de regement, G. Sterk, van het regement grenadiers en jagers, en A. E. van Dullemen, van het 5de regement; bij het 7de regement, den sergeant W. M. E. Le Maitre, van het regement grenadiers en jagers; bij het 8ste regement, den sergeant H. A. Kantelaar, van het corps. MINISTERIE VAN BINNENLANDSCIIE ZAKEN. De Minister van Binnenlandsche Zaken, Gelet op art. 13 der wet van 1 Junij 1865 (Staatsblad n°. 59); Maakt bekend dat voor de tweede maal in het loopende jaar gelegenheid zal worden gegeven tot het afleggen der natuurkundige en geneeskundige examens, bedoeld in artt. 4 en 5 dier wet, in de maand September e. k. , en dat de examens bedoeld in artt. 8 en 9 , ter verkrijging eener acte van bevoegdheid als hulpapotheker en apotheker, voor de tweede maal zullen worden afgenomen in de maand December e. k. De dagen waarop en de plaatsen waar de voormelde examens worden afgenomen , zullen nader worden bekend gemaakt. Zij , die tot de examens wenschen te worden toegelaten, worden uitgenoodigd daarvan schriftelijk opgave te doen : 1°. wat betreft het natuurkundig examen , vóór 15 Augustus e. k. aan den voorzitter der commissie, den hoogleeraar dr. F. C. Donders, te Utrecht; 2°. wat betreft het geneeskundig examen, vóór 15 Augustus e. k., aan den voorzitter der commissie, den hoogleeraar dr. F. Z.Ermerins, te Groningen. De termijn binnen welken belanghebbenden zich tot het afleggen van
het examen van hulpapotheker of apotheker moeten aanmelden, zal nader worden bekend gemaakti Zij , die tot het geneeskundig examen wenschen te worden toegelaten, moeten bij hun verzoek eene verklaring voegen van een hier te lande bevoegd geneeskundige , dat zij gedurende minstens twee jaren de genees- en heelkundige behandeling van zieken hebben gevolgd en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt , behoudens de uitzonderingen , vermeld in art. 6 , 2°., en die welke een gevolg zijn van het bepaalde in de artt. 27 en 28 der wet van 1 Junij 1865 (Staatsblad n°. 59). 's Gravenhage , 20 Junij 1870. "Voor den Minister, De Secretaris-Generaal, Hubrecht. De Minister van Binnenlandsche Zaken, Gelet op het Koninklijk besluit van 14 Februarij 1870 (Staatsblad n°. 31), maakt bekend, dat zij, die in de tweede zitting der Commissie, welke in het loopende jaar belast is met het afnemen der natuurkundige examens, volgens art. 4 der wet van 1 Junij 1865 (Staatsblad n°. 59), alleen wenschen te worden toegelaten tot het leveren der bewijzen bedoeld in de eerste zinsnede van dit artikel, en alzoo het natuurkundig examen voor alsnog niet wenschen af te leggen, daarvan vóór 15 Augustus e. k. schriftelijk opgave behooren te doen aan den voorzitter der Commissie voor dat examen, den hoogleeraar dr. F. C. Donders , te Utrecht. 's Gravenhage, 24 Junij 1870. Voor den Minister, De Secretaris-Generaal, Hubrecht. MINISTERIE VAN OORLOG. De Minister van Oorlog, ontwaard hebbende dat nog hier en daar onzekerheid bestaat omtrent den weg dien vrijwilligers van 17 tot 50 jaren oud behooren te volgen om tot een engagement voor onbepaalden tijd te worden toegelaten: Brengt, bij deze, ter algemeene kennis: 1°. dat ieder, die vrijwillig in dienst wenscht te treden, zich in persoon behoort aan te melden bij den commandant van het corps zijner keuze, of, zoo dat corps niet in de plaats is gelegen waar de vrijwilliger verblijf houdt en hij reisgeld derwaarts verlangt, bij den naastbij zijnden plaatselijken of garnizoens-commandant, die hem voorloopig kan aannemen en op het corps dirigeren; 2°. dat hij moet medebrengen de volgende bescheiden: a. een extract uit het geboorteregister; b. een bewijs van goed gedrag, afgegeven door den burgemeester zijner woonplaats; c. voor zooveel h'j op den lsteri Januarij van het jaar waarin hij zich ter dienstneming aanbiedt zijn 19de levensjaar was ingetreden en op het tijdstip zijner verbindtenis zijn 40ste jaar niet heeft volbragt, een bewijs van voldoening aan de nationale militie of dat hij daartoe ongehouden is of geweest is, en d. voor zooveel hij zijn 23ste levensjaar niet heeft volbragt, een behoorlijk gelegaliseerd bewijs van toestemming, inhoudende, dat de jongeling het ouderlijk huis verlaten en zich tot do militaire dienst verbinden mag, af te geven door den vader, zoo deze overleden of onbekend is door de moeder, indien de ouders gestorven zijn door den voogd; in het algemeen doorhem die het ouderlijk gezag over den minderjarige uitoefent. Gehuwden worden alleen aangenomen als zij bovendien overleggen eene schriftelijke, behoorlijk gelegaliseerde verklaring van hunne echtgenoote, dat deze met hun in-dienst-treden genoegen neemt; en zij afzien van al de voorregten, die bij de corpsen aan gehuwden beneden den rang van officier worden toegekend. Met gewoon paspoort ontslagen militairen van het leger hier te lande, van de koloniale troepen en van het corps mariniers, zoo mede ontslagen schepelingen, behoeven de voormelde bescheiden niet te produceren; zij leggen alleen hun paspoort over, alsmede het bewijs sub b bedoeld, zoo zij langer dan drie maanden buiten dienst zijn geweest en, gehuwd zijnde, de liiervoren bedoelde verklaring hunner echtgenooten. Gepensioneerde militairen, op nieuw in dienst tredende, ontvangen, volgens de bestaande bepalingen, geen pensioen over de dagen waarop zij soldij enz. hebben genoten. J. J. van Molken. MINISTERIE VAN KOLONIËN. Voor de dienst van den waterstaat en 'slands burgerlijke openbare werken in Nederlandsch Indie zijn benoodigd drie adspirant-ingenieurs. Deskundigen, Nederlanders van geboorte of door naturalisatie, in het bezit van een diploma van civiel ingenieur, verkregen aan eene van 's Rijks instellingen, die genegen zijn zieh op den voet, onder genot der voordeelen en onder de verpligtingen, omschreven in het Koninklijk besluit van 26 December 1864, n°. 70, opgenomen in de Nederlandsche Staatscourant van den 30sten dier maand, n°. 309, als adspirant-ingenieur aan 'slands dienst in Nederlandsch Indie te verbinden, kunnen zich tot en met den I5dender maand September e. k. tot het deel nemen aan een vergelijkend onderzoek bij gezegeld request tot het Departement van Koloniën wenden , onder overlegging van: a. het diploma van civiel ingenieur, verkregen aan een van 's Rijks instellingen; b. een bewijs van zedelijk gedrag, afgegeven na de dagteekening dezer bekendmaking, door burgemeester en wethouders der gemeente van inwoning van den verzoeker; c. een certificaat van voldoening aan de wet op de nationale militie; d. eene door een bevoegden geneesheer afgegeven verklaring op zegel, houdende dat de verzoeker is van een gezond ligchaamsgestel en vrij van voor de ingenieursdienst in Nederlandsch Indie hinderlijke gebreken. Het vergelijkend onderzoek zal loopen over: de theoretische en toegepaste mechanica en de kennis van werktuigen; de konnis van bouwstoffen gebruikelijk zoowel voor bouwkundige als waterbouwkundige werken ; de waterbouwkunde;
de burgerlijke bouwkunde voor zooveel betreft de constructie van eenvoudige gebouwen, het landmeten en waterpassen, het administratief regt in betrekking tot den waterstaat, het situatie-, ornament- en handteekenen benevens het teekenen van waterbouwkundige voorwerpen , zullende hierbij tot grondslag van beoordeeling de reeds vervaardigde behoorlijk gewaarmerkte teekeningen worden genomen; de Nederlandsche taal; goed leesbaar schrift en de mate der kennis van de Fransche, Hoogduitsche en Bngelsche talen strekt tot aanbeveling; bij gelijke geschiktheid wordt de voorkeur gegeven aan ongehuwden, beneden den leeftijd van dertig jaren. Aan de betrekking van adspirant-ingenieur van den waterstaat en 'slands burgerlijke openbare werken in Nederlandsch Indie is verbonden een tractement van f 250 'smaands of f 3000 'sjaars. Ten opzigte der bepalingen omtrent verlof, pensioen, enz., ook wat hunne echtgenooten en kinderen betreft, staan de ingenieurs van den waterstaat en 's lands burgerlijke openbare werken in Nederlandsch Indie in allen deele gelijk met de overige burgerlijke lands dientren daar te lande. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie om te worden benoemd tot adspirant-ingenieur, bestaan in: 1°. een voorloopig tractement van f 100 'smaands, ingaande met den dag van inscheping in eene der zeehavens van Nederland voor de reis naar Batavia , waarop vóór het vertrek een voorschot van drie maanden wordt uitgekeerd; 2°. eene gratificatie voor uitrusting ten bedrage van f 2500; 3°. overtogt naar Batavia als gouvernementspassagier der eerste klasse, casu quo ook voor het hem vergezellend wettig gezin. Daarentegen moet door belanghebbenden , vóór het vertrek, schriftelijk de verbindtenis worden aangegaan tot de onverwijlde teruggave aan 's lands kas in Nederlandsch Indie van alle gelden, welke aan hen of te hunnen behoeve zullen zijn voldaan, zoo wegens gratificatie voor uitrusting, als wegens overtogt naar Indie, bijaldien zij binnen den tijd van vijfjaren na hunne aankomst aldaar, anders dan ten gevolge van welbewezen ziels- of ligchaamsgebreken, buiten eigen toedoen ontstaan , uit 's Gouvernements dienst worden ontslagen 's Gravenhage, 5 Augustus 1870. De Minister van Koloniën, de "Waal. Militaire (Geneeskundige dienst in West-Indie. De Inspecteur van de Geneeskundige dienst der Landmagt verwittigt allen Genees- en Heelkundigen , zoowel Nederlanders van geboorte als vreemdelingen, die genegen zijn om zich als Officier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 's Gravenhage , Rlein n°. 5, behooren aan te melden , met overlegging der nagenoemde bewijzen , als: 1". eene geboorte- acte, ton bewijze van eenen oudordom beneden de 35 jaren: 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats ; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen, bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ten gevolge van nader voor dien hoogeren rang af te leggen examen , en dat aan de betrekking van Officier van Gezondheid der 3de klasse in de West-Indien de volgende voordeelen zijn verbonden, als: 1°. een jaarlijksch tractement van f 1700, benevens vrije woning of schadeloosstelling voor huishuur; 2°. een tractement van f 900 'sjaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der 1ste klasse zal geschieden; onder voorwaarde echter van eene schriftelijke verbindtenis tot eene eventuele teruggave der gelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren; 4°. de rang van Tweeden Luitenant bij de Landmagt in West-Indie. 's Gravenhage, den lsten Maart 1870. De Inspecteur voornoemd, Dr. J. J. Sas.
---

