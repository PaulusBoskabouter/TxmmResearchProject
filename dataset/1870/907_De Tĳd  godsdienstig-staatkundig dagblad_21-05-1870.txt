BERIGT.
Geabonneerden op "de Tijd11 worden herinnerd aan de verpligting om de abonnements-gelden van het loopend kwartaal, aan de administratie franko te doen toekomen.
Zij knnnen daartoe gebruik maken van Postwissels op Amsterdam, die aan alie postkantoren worden afgegeven tegen 10/ a van het bedrag.
Ten einde verwarring te voorkomen, worden Geabonneerden verzocht den postwlssel niet bijvoeging van een der gedrukte sidrcsstrooütjci» . waaronder hun *de Tijd11 dagelijks wordt toegezonden , in een couvert geadresseerd Aan de Administratie van «de Tijd franko over te maken.
---

AMSTERDAM, 20 Mei.
De moderne staathuishoudkunde geraakt langzamerhand, hoe meer zij zich ontwikkelt, bijna overal aan den grond. Er is veel waarop zij roemt, dat toch niet haar werk is, maar de vrucht van het vernuft der mannen, die uitvindingen gedaan hebben, waarvan zij het gebruik algemeen hebben weten te maken. Die mannen der uitvindingen ten algemeenendienste hebben gewis groote uitkomsten voortgebragt en het uiterlijk aanschijn der wereld veranderd. Maar dat was niet het werk der ekonomisten, die daaraan geen ander deel hebben gehad, dan dat zij in een soort van geleerd bargoens daarover zeer veel gepraat hebben. Praatjes nu vullen geen gaatjes.
Het is er zoo ver af, dat de moderne staathuishoudkundigen der maatschappij tot voordeel gestrekt hebben, dat zij, omgekeerd, overal waar zij genoegzaam vrije hand hebben gehad , om hunne beginselen in de staatswetgeving te doen opnemen, den staat en de maatschappij voor onoplosbare moeijelijkheden hebben geplaatst, die al meer en meer een groot gevaar worden voor de rust en den voorspoed niet slechts van enkele staten, maar van de geheele europesche maatschappij.
Men mag en moet hier den boom beoordeelen naar de vruchten, die hij afwerpt. En als wij de moderne staathuishoudkunde toetsen aan de uitkomsten, die zij levert, dan worden wij wel gedwongen den boom, dien de ekonomisten gaarne den boom des levens zouden willen genoemd hebben, te houden voor den boom des verderfs.
Niemand, die naauwkeurig de wereld aanschouwt, zooals zij zich dagelijks vertoont in de rijken, waar de ekonomisten 's lands wetten het meest naar hunne leer hebben ingerigt, of hij moet overtuigd zijn, dat er iets radikaal valsch is in het stelsel, dat zij uitwerken en in toepassing brengen. De moderne plaag, die met den dag toeneemt in breedte en diepte, het pauperisme, die vervaarlijke plaag is de natuurlijke vrucht, de dochtervan de staathuishoudkunde.
Die klasse der bevolking, die min of meer gerekend wordt tot het pauperisme te behooren, breidt zich steeds uit en wordt van jaar tot jaar grooter en grooter. En waar zij zich eerst slechts vergenoegde met de hoofden bij elkander te steken, ten einde zich, zooals haar regt is, door arbeid het dagehjksch brood te verzekeren, is zij er van stap tot stap toe gekomen, om naar weelde te hunkeren, alsof de rijkdom, die de gelegenheid aanbiedt tot genot van de weelde- niet altijd slechts het deel van zeer weinigen kan zijn. En toch, zoo vast is het denkbeeld in veler hooiden geplant, dat, dewijl de menschen alle gelijk zijn — een waar, doch verkeerdelij k toegepast beginsel — indien het al niet mogelijk is, alle menschen rijk te doen zijn, dan ten minste alle menschen gelijkelijk arm moeten worden.
Aldus is door de moderne ekonomis-
ten, zonder dal zij het wilden, volgens den onvoorzienen, ofschoon natuurlijken gang- der zaken, niet de liefde, zooals Christus, de Messias, die wilde, maar de afgunst van satan tot beginsel, dat de wereld beheerscht, gesteld.
De reden daarvan is klaar. De moderne staathuishoudkunde is ongeloovig. Wel is waar er zijn ekonomisten, die zich Christenen noemen en opregt meenen hel te zijn. Maar wat doet dit ter zake? En wat| bewijst dit anders, dan dat dezulken geen begrip hebben van de zaken, die zij drijven, en zich gevaarlijke illuziën maken?
In den grond der zaak is en blijft de staathuishoudkunde ongeloovig en beijvert zij zich voor de taak, om den proletariër, buiten alle Christendom om, alleen door de rede, zooals zij dat noemt, voor te lichten, op te hetfen en te beschaven, namelijk door de verlichting van de wetenschap, waarbij geen goddelijke Openbaring te pas komt. Gevolgelijk is het beginsel niet alleen op den achtergrond geplaatst, maar geheel verworpen, dat door Christus, onzen Zaligmaker, werd gesteld: zoek eerst het rijk Gods, en het overige zal u toegeworpen worden! Niet alleen dit hoofdbeginsel wordt thans versmaad; maar, wat erger is, het wordt omgekeerd. Thans heet het: zoek welvaart en bekommer u niet over het rijk Gods! Begrijpt men waarheen clat leiden moet?
Ongetwijfeld is er geen talrijker klasse der maatschappij dan die, welke van den handenarbeid leeft. Zij vormt overal de groote menigte. Vervul nu de millioenen menschen, die daartoe behooren, met het valsche begrip, dat zij geen andere hoofdtaak hebben, dan eene zekere welvaart in den moeijelijken strijd der maatschappij voor zich zelven te bevechten. Verwijder uit hen zooveel mogelijk het besef, dat er eene andere wereld bestaat, waar loon en straf, naar verdiensten, worden uitgedeeld; dat het lijden dezer wereld kort is en, ter eere Gods verdragen, duizendvoud vergolden wordt in de eeuwigheid. Geef, in plaats van deze christelijke waarheden, de moderne leer van het ongeloof, dat de mensch regt heeft om hier op aarde gelukkig te zijn, dat hij dat geluk in de tijdelijke welvaart moet zoeken, dat hij die welvaart kan en moet bereiken, en dat het dwaasheid zou zijn, op het eeuwig geluk hiernamaals 'te rekenen. Verspreid die rampzalige leer onder de talrijke groote menigte, zooals men thans ook vrij erg begint te doen en reeds sinds lang elders gedaan heeft. Wat moet daaruit voortkomen ? En is het te verwonderen, dat zich in alle landen genootschappen vormen, waarin de werklieden zich verbinden — eerst tot onderlingen bijstand en later tot onderlinge bescherming?
Wat die onderlinge bescherming langzamerhand heeft gebaard en mettertijd nog baren kan, kunnen wij, in afwachting van den tijd dat wij het in Nederland zien, bij de naburen aanschouwen.
Langzamerhand zijn in vele landen de handwerkslieden tot de meening gekomen, dat er in de tegenwoordige organizatie der maatschappij geen plaats voor hen is voor het genieten van welvaart, en dat zij gevolgelijk moeten streven om de maatschappij geheel en al om te keeren, zoodat er ook voor hen gelegenheid tot welvaart aanbreekt. Daartoe verbinden zich de werklieden in genootschappen, die wijd en zijd alom hunne vertakkingen hebben en niet alleen de steden en dorpen van een rijk, maar de verschillende rijken onderling verbinden.
De toestand is dusdanig geworden en breidt zich al meer en meer uit, dat de handwerkstand zich over geheel Europa tot één bond vormt, ten einde tot de sociale republiek te komen, die, op den vierden stand gebouwd, vooral ten doel moet hebben om de magt in handen van dien vierden stand te brengen; die de maatschappelijke betrekkingen op een nieuwen grondslag zal moeten inritten. Een droombeeld, dat niet ten uitvoer te brengen is en geen ander gevolg kan hebben dan vreeselijke revolutiën, die vreeselijke rampen zullen baren.
De overtuiging dat die revolutiën in aantogt zijn is algemeen, gelijk ook de meening dat er irt den huidigen toestand der dwaalbegrippen, waarmee de wetenschap de wereld voedt, geen redmiddel daartegen is. Hetgeen niet belet, dat er nu en dan personen optreden, die.,zich aangorden tot den zwaren, ondankbaren arbeid, om den volkstroom. te willen leiden.
Wij verwachten niets van hun pogen dan vermeerdering der kwaal, die zij zich voorstellen te bestrijden: hetgeen niet belet dat wij hun pogen evenzeer als de illuziën, waarmede zij zich vleijen, bewonderen. Het zelfvertrouwen van de mannen der wetenschap is groot, zoo groot, dat het op het veld van den vierden stand zeer gewaagd wordt. Des te belangrijker zal het zijn, kennis te nemen van hunne beraadslagen en na te gaan, welke wijze raadgevingen zij aan den handwerksman zullen toedienenbij den nood, die zich alom openbaart. Er zijn namelijk eenige lieden tot de overtuiging gekomen, dat ook hier te lande de buitenlandsche socialistische genootschappen invloed uitoefenen. Zij willen waken tegen de gevaren, die daaruit kunnen ontstaan. En voor dat doel hebben zij eene vergadering belegd op den 27 Mei e. k. ten 10 ure des morgens te Amsterdam in het lokaal de Eensgezindheid op het Spui. Zij, die eene uitnoodiging tot die vergadering in eene cirkulaire hebben verzonden, zijn de heeren: J. B. baron van Hugenpoth, P. H. Testas, dr. S. Coronel, mr. D. J. baron Mackay, mr. J. F. Buys, dr. J. F. van Hengel, J. van den Wall Bake en Jhr. mr. J. de Jong van Beek en Donk.
Hunne cirkulaire, biedt, zooals wij die in de Haarlemsche Courant vinden, weinig punten aan, waarop wij eenige hoop op het welslagen hunner pogingen zouden kunnen bouwen. Waarom met — zullen wij later zien.
De hulp, die de heer Heijdenryck aan de liberalen heeft verleend om het vorig ministerie omver te werpen, en zoodoende zelven het gezag te vermeesteren, heeft ons, in die dagen, aanleiding gegeven zijne houding te beoordeelen: wat een polemiek tusschen den afgevaardigde uit Nijmegen en ons ten gevolge had. Hetgeen wij toen schreven verpligt ons, en met blijdschap kwijten wij ons van die verpligting, om de aandacht onzer lezers te vestigen op de redevoering*, door dien heer gisteren in de Kamer uitgesproken , en wel bijzonderlijk op dat gedeelte, waar hij den liberalen heer Cornelis, afgevaardigde uit Roermond, wegens een onbehoorlijke uitdrukking, zeer gevoelig teregtwees. Bij deze gelegenheid beleed de heer Heijdenryck onbewimpeld, dat hij van alle illuziën ten aanzien der liberale partij genezen was, en erkende nog eens ruiterlijk vroeger gedwaald te hebben.
Deze openlijke en ondubbelzinnige verklaring strekt het karakter van den heer Heijdenrijck tot hooge eer. Zij toont aan, dat hij, als het de waarheid en de regtvaardigheid geldt, niet schroomt zijn eigenliefde volkomen te verzaken. Zij is ook een sterke waarborg voor de vastheid zijner gedragslijn. Niemand toch heeft een inniger en onverwinlijker afschuw van de dwaling dan hij, die door eigen ervaring het bedriegelijke van haar valschen schijn heeft leeren kennen.
Er is altijd baas boven baas. In Nederland wil men de doodstraf afschaffen; elders zet men reeds een aanmerkeljjken stap verder op de baan van den vooruitgang, en maakt men een begin met de publieke verheerlijking der moordenaars. Wij lezen althans heden in een der dagbladen, dat eerstdaags te Mannheim een monument onthuld worden zal op het graf van den student Sand, die, gelijk men weet, met voorbedachten rade, den dichter Kotzebue om het leven heeft gebragt, en deswege — naar verdienste, zou men in een minder beschaafden tijd gezegd hebben — op het schavot werd onthoofd^.
In de zitting der Tweede Kamer van heden is het ontwerp tot afschaffing der doodstraf aangenomen met 48 tegen 30 stemmen.
In de zaak van regenten van het gesticht de Voorzienigheid in de Elandstraat, heeft eergisteren een getuigenverhoor plaats gehad aan de Eerste Kamer der Arrondissements-regtbank, ter voldoening aan het interlocutoir vonnis dier Regtbank van 30 Maart 1.1. Drie aanzienlijke ingezetenen, van nabij met.de armen-inrigtingen der hoofdstad bekend, hebben wel willen optreden als getuigen. Men vleit zich, dat na deze afgelegde verklaringen het karakter van gemeld gesticht als instelling van weldadigheid in den z_n van art. 1 der armenwet, voldoende zal zijn gekonstateerd. Het zal nu aan partijen staan om nader te konkludeeren.
De Stadts-Courant maakt eene statistiek openbaar omtrent het aantal personen, die als landverhuizers in het jaar 1869 uit het Vaderland zijn vertrokken. Hieruit blijkt dat er vertrokken zijn 1070 mannen en 140 vrouwen, een totaal uitmakende van 1210 personen; onder dit getal bevonden zich 91 welgestelde personen, 847 mingegoeden en 272 behoeftigen. Uit de provincie Gelderland is het grootste aantal landverhuizers afkomstig. Van de meesten, nl. van 1030, was verbetering der middelen van bestaan , de reden van hun vertrek.
Z. M. heeft benoemd: tot plaatsvervangend kantonregter te Bergum, mr. H. Ferf; tot betaalmeester: te 's Hertogenbosch, C. Hattinga Raven; te Alkmaar, J. F. Mansfeldt; te Sneek, D. baron van Slingelandt; tot ontvanger der dir. bel., in- en uitgaande regten en ace. te Helder, J. W. G. A. van Nouhuys; eervol ontslagen als on vanger der dir. bel. en ace. te Raalte c. a., D. baron van Slingelandt.
Bij beschikking van 18 Mei 1870, is aan G. J. van Leeuwen, te Alkmaar, vergund de stoombootdienst bestemd tot veevervoer, van het stoomgemaal de Lynden langs de ringvaart van de Haarlemmermeer naar Leiden, waarvoor hem vroeger tijdelijk koncessie is verleend, voorloopig des Vrijdags van iedere week te blijven voortzetten.
Bij beschikking van den minister van Financiën is bepaald, dat de navolgende ambtenaren bij de administratie der posterijen hunne funktiën zullen uitoefenen als volgt, te weten: de kommies der 3e klasse H. F. L. Klippink ten postkantore te Amsterdam; de kommies der 3e klasse H. Eekhout ten postkantore te Haarlem.
Uit het Westland schrijft men, dat de eerste nieuwe aardappelen van daar naar Amsterdam zijn verzonden.
In eene vergadering, onlangs door de Vereeniging tot aanleg van een rij- en wandelpark gehouden, werd door een der leden de aanzienlijke gift ingebragt van ƒ7OOO voor de voltooijng van het Vondelspark. (_g.)
Gisteren namiddag ten 41 ure zijn drie kinderen, twee van 5 en een van 7 jaren oud, spelende op eene ijzeren gietkast geklommen, die op haren kant, met meer anderen, was geplaatst tegen een muur tegenover het hek van de fabriek de Atlas, op de Zoutkeetsgracht. De kast viel om en verpletterde de drie kinderen. Dadelijk ingeroepen hulp kwam te vergeefs, zij waren reeds overleden. Twee dezer kinderen waren uit één gezin.
VLISSINGEN, 19 Mei. Naar men verzekert , heeft er eene aanmerkelijke verzakking plaats aan de sluis te Veere, voor het zeekanaal door Walcheren. Sommigen meenen, dat de grond niet voldoende beheid is; indien bij een nader onderzoek de juistheid van dit vermoeden zich bevestigt, zal zulks eene vertraging, welligt van bijna twee jaar, tengevolge hebben. (ff.)
UTRECHT, 19 Mei. De Hollandsche ijzeren spoorweg-maatschappij heeft zich niet bereid verklaard in onderhandeling te treden, over wijziging der ontworpen rigting van den Oosterspoorweg bij Utrecht, maar alleen om kennis te nemen van een nieuw plan, dat onder meer andere bij de raadskommissie is ter sprake gekomen. {TJtr. Dbl.)
HILVERSUM, 19 Mei. De zoo gunstig veranderde weersgesteldheid en de gevallen regens oefenen in het Gooi ook merkbaar eenen gunstigen invloed uit; de rogge heeft door de koude niet merkbaar geleden en staat welig; het gras is overvloedig; de landbouwer is druk met het uitzaaien der boekweit; vruchtboomen staan in vollen bloei en beloven veel; de veestapel is gezond; alles voorspelt een vruchtbaar jaar.
WINSCHOTEN, 19 Mei. Gisteren werd in het huis van arrest alhier overgebragt de vermoedelijke dader vaneen, in den nacht van den 15" dezer maand, in den Oosterwolder polder gepleegden diefstal van vee uit de weide, nl. van een schaap met lammeren ten nadeele van den heer J. Nap, landgebrui£er teNieuwolda. De verdachte, zekere Eekhoff, is onlangs uit eene der krimineele gevangenissen te Pruissen ontslagen, terwijl de nu plaats gehad hebbende arrestatie van zijn persoon, ongetwijfeld voor een groot deel is te danken aan het in der tijd door genoemden.landbouwer en eenigen zijner kollega's genomen besluit, hetgeen zeer aanbevelenswaardig mag worden genoemd, om nl. aan hem, die een schapendief in handen van de justicie levert, voor gezamentlijke rekening, eene premie, uit te keeren ten bedrage van /100. — Gisteren morgen is te Sappemeer een hevige brand uitgebroken in den stoom-oliemolen van den heer R. J. de Boer aldaar, aan welke inrigting tevens eene vlasfabriek was verbonden. Alhoewel de maatregelen tot blussching naar behooren werden uitgevoerd, viel aan stuiten van den brand in de fabriek niet te denken, en is deze geheel uitgebrand; de belendende perceelen zijn behouden, dank zij de gunstige windrigting en het uur van den dag. Ware de brand bij nacht uitgebroken, de gevolgen hadden ontzettend kunnen worden, omdat het feit plaats greep in het digst bebouwde deel der gemeente; naar men verneemt is een en ander geassureerd bij de Maagdenburger brandwaarborg-maatschappij. Omdat in gevolge van Kon. besluit van 1824 Staatsblad. n° 19 tot de oprigting van vlasfabrieken, de gemeentebesturen toestemming behooren te verleenen, is het te hopen, dat bij herbouw, eene meer geschikte plaats moge worden gekozen of aangewezen.
— In den afgeloopen nacht is alhier een brutale diefstal gepleegd. Een goed gesloten ijzeren kistje met den trein van 9 uur 49 m. door het agentschap van de Ned. Bank te Groningen per expeditie van v. Gend & Loos aan de agentuur van die Bank alhier verzonden en zes duizend gulden aan specie inhoudende, werd heden morgen vroegtijdig opengebroken èn nagenoeg geledigd gevonden , op het emplacement bezijden het stationsgebouw van den spoorweg alhier. Dader of daders hebben zich op de een of andere wijze toegang weten te verschaffen tot het bagagebureau van dat gebouw, alwaar het kistje na aankomst van den laatsten trein van Groningen was gedeponeerd. In de nabijheid van de ledige kist zijn nog eenige honderden guldens teruggevonden, terwijl op het buffet in eene der wachtkamers, hetwelk door de dieven was opengebroken, twee rijksdaalders waren nedergelegd, waarschijnlijk tot voldoening van de kosten der hartversterkingen, die de nachtelijke bezoekers hadden gebruikt, zooals Madera, likeuren, broodjes, enz. Men verdiept zich in gissingen omtrent de daders van deze feiten, die blijkbaar met eene groote mate van driestheid zijn uitgevoerd, en de policie onmiddelijk in beweging hebben gebragt.
OOSÏERHOUT, 18 Mei. De dag van gisteren was voor Oosterhouts ingezetenen een dag, die nog lang vele aangename herinneringen in de gemoederen zal achterlaten. De hoog eerw. heer A.Willems, pastoor en kanunnik, vierde dien dag zijne 25-jarige ambtsbediening als herder dezer gemeente. Reeds vroeg ïn den morgen wapperde dan ook schier van alle huizen de nationale vlag. Ten 9 ure werd de jubilaris statig afgehaald van de pastorij, en toog, voorafgegaan door verschillende korporatiën, langs eene keurige kunstmatig aangelegde allee tempelwaarts. Eene achtbare rei van in feestgewaad uitgedoschte geestelijken, allen van Oosterhout geboortig, wachtte bern aan den ingang van het eenvoudig doch smaakvol versierde kerkgebouw, en leidde hem, onder het zingen van eene feestkantate, naar het altaar, ten einde het H. Misoffer op te dragen. De feestrede werd uitgesproken door den hoog eerw. heer Werden, kanunnik penitencier van het kapittel van Breda, die in ongekunstelde taal de verdiensten schetste van den hoog eerw. jubilaris, zijn ambtsbroeder en vriend. Na het voltrekken van het H. Misoffer werd de jubilaris weder in triomf terug geleid naar de pastorie, alwaar de veelvuldige gelukwenschen en prachtige geschenken, die hem van alle zijden werden aangeboden, getuigden hoezeer hij algemeen wordt geacht en bemind. Op verzoek der feestkommissie, heeft het H. Z. den Paus behaagd, den jubilaris zijn apostolischen zegen te schenken.
MAASTRICHT, 18 Mei. Er is wel geene provincie in ons vaderland, waar de overgroote meerderheid der bevolking meer tegen de afschaffing van de doodstraf gestemd is, dan die van Limburg. En gean wonder. Een drietal moorden, binnen den tijd van 14 maanden in deze provincie gepleegd, geeft haar allezins gegronde redenen om voor het behoud eener strafte zijn, voor welke,* men moge zeggen wat men wil, de boosdoener nog de meeste vrees, net noodige ontzag heeft. Vreemd klinkt het den Limburger daarom in de ooren, zijn vertegenwoordiger, den heer Cornelis, te hooren verkondigen: »dat de doodstraf in Nederland geen noodzakelijk middel meer is, tot beteugeling en onderdrukking van misdaden." Men houdt zich hier dan ook overtuigd, dat de ttndere Limburgsche vertegenwoordigers meer in den geest der bevolking, d. i. tegen de afschaffing van de doodstraf zullen stemmen. (D. v. Z. II.)
— Het fort St. Pieter, met een deel der daarbij behoorende gronden op den St. Pietersberg en de onder het terrein gelegen onderaardsche gangen en steengroeven , zal op Zaturdag den 28" dezer in publieke veilling worden verkocht.
---

