Ziekte en gezondheid.
1. In den gezonden toestand van het organisme too,en de bijzondere verrichtingen van enkele deelen, organen, waaruit het geheel samengesteld is, eene gelijkmatige samenwerking tot een-en-hetzelfde doel, het behoud van het geheel. Wordt deze samenwerking, deze harmonie van het geheel ergens gestoord, wordt het emi of ander orgaan in zijne verrichtingen onregelmatig, hetzij dat het in de uitoefening daarvan verhinderd, hetzij dat het tot eene bovenmatige werking aangedreven wordt, zoo ontstaat datgene wat men ziekte noemt. Aanleiding tot dergelijke stoornissen zijn er — bij de vele schadelijke invloeden, waaraan wij bijna ieder oogenblik blootgesteld zijn, bij de ingewikkelde kunstige samenstelling van ons organisme, bij de vele voor de gezondheid schadelijke beroepsbezigheden, die deels neigingen, deels verplichtingen zijn—ontelbaar vele. In vele, maar niet in alle, zeik niet eens in de meeste gevallen zijn wij in staat die nadeelen te vermijden, en de wereld zou in nog grootere mate dan zij het reeds is een groot lazaïeth, de menschkeid wellicht reeds uitgestorven zijn, wanneer niet ons organisme eene zekere taaiheid, eene innerlijke kracht bezat, waardoor het aan talrijke schadelijke invloeden weerstand biedt en zich in meerdere of mindere mate daaraan gewent. Door middel van deze kracht werken de door deze of gene schadelijke invloeden aangetaste organen, zoolang ze niet volkomen verlamd zijn, met eene verhoogde werkzaamheid zóódanig, dat ze trachten die invloeden aftewenden, en de door haar veroorzaakte stoornissen te vernietigen of de ziekte op bijzondere plaatsen te leiden en van de overige organen aflehouden; dikwijls ook nemen enkele nog gezonde organen in meerdere of mindere mate de functiën over, waartoe de ziekelijke ongeschikt geworden zijn, zoodat daardoor de mogelijkheid van een voortduring van ’t leven of ook zelfs eene terugvoering tot gezondheid gegeven wordt. Deze wonderlijke kracht, waardoor stoornissen onschadelijk gemaakt of ook geheel opgeheven worden, noemt men — gelijk ik dit reeds in vroegere artikels heb doen opmerken — de geneeskracht der natuur, en ieder organisme bezit deze in meerdere of mindere mate. Verwonderlijk vooral vertoont zij zich in de lagere organismen, waarin zij volkomen vernietigde
of verloren gegane deelen door nieuwe weet te herstellen; maar niet minder wonderlijk in de hoogere, waaraan zij die taaiheid en die weerstand biedende kracht verleent, waardoor in ’t algemeen alles wat bewerktuigd is op onze aarde behouden wordt. Maar die geneeskracht der natuur strekt zich niet voor altijd uit; zij verlangt dikwijls ook hulp of meewerking door een bijzonder dieet of door doeltreffende geneesmiddelen. Een belangrijk vraagstuk is het vermijden der ziekte, en tot roem van onzen tijd moet het gezegd worden, dat hij door middel van de goddelijke drukpers de kennis van al wat tot het vermijden van ziekten noodzakelijk is, bij alle rangen en standen tracht aantekweeken. Maar — wat zoo dikwijls de fout is geweest van het menschelijk geslacht — het is ook hier te vreezen dat men te ver zal gaan. Er zijn menschen, die in ieder tochtje, iedere spijs, iedere handeling van anderen iets- kwaads zien, die overal gevaar voor de gezondheid en het leven vinden — zulke angstige zielen doen meer kwaad dan goed, wanneer zij aan andere zwakke stumpers nog het greintje levensmoed, dat hen bezielt, ontnemen en daardoor juist tot ziekte aanleiding geven. En er zijn ook weder anderen, die iederen mensch tot een professor in de anatomie en physiologie zouden willen maken, door te beweren dat de nauwkeurigste kennis van het menschelijk lichaam noodzakelijk is om ziekte te vermijden. Dat zulks natuurlijk tot de onnatuurlijke overdrijvingen behoort is duidelijk, en het zou ook een slecht licht werpen op de wijsheid van den almachtigen Schepper der wereld, wanneer Hij het behoud der gezondheid en des levens van de ontdekkingen afhankelijk gemaakt had, die eerst duizenden jaren na de schepping gedaan zijn en gedeeltelijk konden gedaan worden. Over groote bezorgdheid voor de gezondheid, eene p^.orgdheid die met angst en schrik in alles en bij 's een gevaar voor gezondheid en leven ziet, is is een zeker teeken van eene bestaande ziekte. •r eene verstandige zorg is een hooge en heilige it, dien wij jegens ons-zelven moeten in acht nemaar niet minder jegens de onzen en jegéns heele menschheid. edere levensperiode heeft het organisme zijn
eigene volkomenheden en onvolkomenheden, zijne sterke en zwakke zijden, zijne bijzondere verhouding tot de buitenwereld en zijne eigenaardige behoeften. Iedere leeftijd heeft zijne bijzondere ziekten, maar een groot aantal daarvan kan voorkomen worden, wanneer men op versterking van het organisme en afwering van nadeelige invloeden bedacht is. In de eerste levensperiode zijn het de ouders of zij, die met de opvoeding belast zijn, die ten dien opzichte de noodige zorg op zich moeten nemen, en zij zullen, wanneer zij een verstandigen blik in 7 leven slaan, het kind noch vertroetelen, noch aan de gevaren eener dwaze verhardings-methode onderwerpen; zij zullen het zoo dikwijls mogelijk het genot eener gezonde, zuivere lucht gunnen, het niet overladen met zwaar te verteren of opwekkende spijzen of dranken, zij zullen zijne leden niet door banden of nauwsluitende kleedingstukken beknellen, en zoodoende zullen zij in staat zijn, om de reeds in den teedersten leeftijd gelegde kiem eener ziekte te verstikken. Vervolgens zullen zij op lateren leeftijd deze zorg nog voortzetten, zijn geest en lichaam gelijkmatig, maar niet den een zonder het ander, of ten koste van den ander beschaven en trachten te ontwikkelen; ook zullen zij op eenvoudigheid en matigheid, op het verdragen van inspanning en moeite aandringen, en vooral eene te vroege ontwikkeling der geslachtsdriften trachten tegentegaan. Bij den jongeling zoowel als bij het meisje zullen zij dan naast de vorming van den geest, ook die van het hart, de zedeleer en de godsdienst als den zekersten steun onder alle omstandigheden des levens aankweeken, en vóór alles die valsche richting der phantasie tegengaan, welke dikwijls reeds vroeg door sprookjes ingeleid en vervolgens verder ontwikkeld wordt door ellendige romanlectuur, die eene rampzalige ontboezeming van onbereikbare yrensclien en denkbeelden doet geboren worden, die ten slotte op eene ontevredenheid met het leven en met zijn niet te veranderen . toestand uitloopt, waardoor het lichamelijk welzijn geheel ondermijnd wordt; want nog eerder kan een gezonde goest in een ziek lichaam wonen, dan een zieke geest in een gezond lichaam, o! Die onzinnige romanlectuur heeft reeds zooveel kwaads gesticht, heeft reeds zoovele veel-belovende bloemen in den knop, die zich eerlang zou ontwikkeld hebben, verstikt, heeft reeds zoovele jeugdige harten gebroken, zoovele menschenlevens vernietigd of ongelukkig gemaakt, dat we het ons niet begrijpen kunnen, dat er niet meer tegen deze arglistige sluipmoordenaars te velde getrokken wordt; doch helaas! de vrucht, waarvan men niet eten mag, schijnt bekoorlijk voor de oogen en verboden vruchten smaken altijd zoet! Mocht de nasmaak maar niet altijd zoo bitter zijn!
---

BUITENLANDSCHE POLITIEK.
De berichten van het oorlogstooneel luiden sedert gistermiddag weer meer gedecideerd. Volgens officiëele tijdingen, van Pruisische zijde ontvangen, hebben zij Blois bezet, in weerwil van Gambetta’s weigering, die zich daar bevond, maar ontsnapt schijnt; terwijl de Franschen daarenboven bij Pfaltzburg 52 officieren, 1859 man en 52 stukken geschut moeten verloren hebben. Inmiddels bedreigen de Pruisen Tours, waar zij naar alle waarschijnlijkheid de regeerings-delegatie wel niet meer zullen vinden, daar deze ’t voornemen koestert, haar zetel naar Bordeaux te verleggen. Overigens schrijft men van de Belgische grenzen, dat Montmédy gisteren sedert zeven ure in den morgen is aangetast. De Pruisen bombardeeren de stad wel niet, maar willen bres schieten. Middelerwijl is de verstoorde spoorweg-gemeenschap van Longyon naar Velosnes gelukkig hersteld. Havre, ’t welk men aanvankelijk bedreigd achtte, schijnt vooralsnog van een aanval vrij te blijven. De stad heeft zich nogtans op het ergste voorbereid, en zich gereed gemaakt, <ie Pruisen krachtig te ontvangen. Generaal Moignart beschermt de stad met 30,000 man, en. tracht den vijand, zoo deze eene dreigende beweging mocht maken, door behendige strategische bewegingen — ook de Franschen leeren strategie! — den weg aftesnijden. Een bericht uit Parijs, per ballon dd. 10 December ontvangen, meldt niets bijzonders. Er worden eenige scherpschutters yoor een krijgsraad gesteld, omdat hunne houding argwaan inboezemde, terwijl het veelgeruchtmakende dagblad la Patrie en Banger heeft opgehouden te verschijnen. Wat het bombardement der hoofdstad betreft, de Prov. Corr. deelt mede, dat het uitstel daarvan zijne gewichtige reden heeft. Die reden kan echter, zonder schade voor de leiding des oorlogs, niet worden genoemd. De bevolking kan echter onbepaald vertrouwen stellen in de aanvoerders des legers en het er voor houden, dat alleen militaire inzichten de besluiten leiden, dat het hoogste doel van den oorlog en de belangen van het leger bij de aanvoerders bovenal op den voorgrond staan, en dat ook omtrent Parijs op het rechte oogenblik niets zal worden nagelaten, wat tot volle verzekering van het resultaat des oorlogs voor het tegenwoordige en de toekomst strekken kan. De Luxemburgsche quaestie blijkt van lieverlee oneindig meer dan een schaduwbeeld te zijn geweest. De officiëele Pruisische bladen verhelen niet, dat Pruisen Luxemburg waarlijk begeert. De beweerde schending der neutraliteit is natuurlijk een verzinsel. Het oude spreekwoord: „Wanneer men een hond wil werpen, vindt men licht een steen”, wordt ook hier treffend bewaarheid. De hr. von Bismarck aarzelt niet te verklaren, dat hij zich ten aanzien van Luxem1 burg, in weerwil der gewaarborgde neutraliteit van dat land, de vrijste en ruimste beslissing voorbehoudt. Deze verklaring belooft niet veel goeds. Bij den treurigen toestand, waarin Europa op dit oogenblik, juist door de machinatiën van den Pruisischen despoot, verkeert, en waardooi* ’t bedreigde recht alom schijnt te moeten bukken voor ’t brutaal geweld, moet men zich op ’t ergste voorbereiden. ’t Romeinsche vraagstuk nadert zijn beslag. Binnen aeht maanden zal de zetel der regeering naar Rome zijn verplaatst, en daarmede heeft Italië’s eenheid haar beslag; daardoor is Italië’s hartewensch, Italië’s liefelijkste droom gedurende eeuwen verwezenlijkt. Indien de regeering er thans in slaagt, de verwarde finantiën van lieverlee te regelen, de veiligheid der openbare wegen te verzekeren, en de openbare orde te handhaven, gaat Italië eene ware herleving te gemoet. Nog veel echter moet er in de toekomst gebeuren, wil het door 'tallooze rampen en jarenlange onderdrukking uitgeputte en gedemoraliseerde land zich opheffen uit zijn verval. Ook van Spanje geldt dit. Men mag hopen, dat de nieuwe koning beter, altans minder oorlogzuchtig regeeren zal dan hij gesproken heeft, toen de commissie uit de Cortes hem de kroon kwam aanbieden. Die redevoering toch was zoo soldatesk, dat zij blijkbaar zelfs de beurs drukte, ’t Was niet de eeste staatsburger en staatsdienaar, die sprak: ’t scheen een generaal, geroepen om aan ’t hoofd van een leger te treden. Spanje echter heeft aan niets minder behoefte dan aan een soldaat. Ook zijne aangelegenheden, zijne finantiën, zijn handel, zijne nijverheid eischen kalme, vreedzame ontwikkeling. Moge de geforceerde koningskeus den armen Iberiërs niet de doos van Pandora hebben binnengehaald !
---

FRANKRIJK.
BUITENLAND^
De Moniteur Universel te Tours erkende in zijn nommer van den 9den dezer, dat het Loire-leger door de gevechten der laatste dagen terreiD verloren had en eenige uren afstands was teruggeweken; hij achtte het dringend noodig dat de aanvallende beweging door dat leger hervat werd, wijl zij het eenige middel was om Parijs te redden. Sedert is die beweging inderdaad hervat. Doch volgens berichten uit het Pruisische hoofdkwartier is zij spoedig weder gestaakt geworden, en is het Loire-leger verleden Maandag en Dinsdag teruggetrokken naar den kant van Blois en van Tours; hetgeen blijkens de gemelde berichten in het Pruisische hoofdkwartier bevreemding baarde en niet anders te verklaren scheen dan uit groote verliezen, welke dat leger geleden had. Te Montmédy, dat thans door het Pruisisch geschut bresgeschoten wordt, bevinden zich o. a. 350 Duitsche soldaten in verzekerde bewaring. Het voorstel tot uitwisseling van deze gevangenen is weken lang afgestuit op den eisch van den Franschen commandant, die twee Franschen voor eén Pruis wilde hebben. Hem werd geantwoord dat het omgekeerde billijke»- was. De commandant van Montmédy is een vurig republikein en aangesteld door de regeering te Tours; men verwacht derhalve sterken tegenstand. Marguérite Bellanger, een der steunpilaren der demi-monde te Parijs, is dezer dagen te Kassei aan de pokken overleden. Men herinnert zich hare relatiën met Lodewijk Napoleon, waaromtrent de in de Tuileriën gevonden lettres d garder veel licht verspreidden. Zij was de dochter eener waschvrouw te Parijs, een zwak en teer kind, waaraan de bloedarmoede juist die soort van kwijnende schoonheid had gegeven, welke zoo uitnemend aristocratisch wordt gehouden, en die voor de geblaseerde helden van het tweede keizerrijk zeer aantrekkelijk scheen. Op zekeren ochtend aan den vijver van het Boulogner-bosch aan ’t spoelen bezig, trok zij de opmerkzaamheid tot zich van twee officieren, waarvan de een haar op een zeer brusque manier zijne bewondering toonde. Met de woorden: „Laissez-moi tranquille, petite canaille!’ weerde ze den aanbidder af, die niemand anders was dan de keizer zelf. Doch de kennis werd toch gemaakt, en welhaast voerde Marguérite „par droit de conquête” den scepter in de demi-monde van Parijs, en beheerschte zij den beheerscher der Franschen. Het kind uit de volksklasse werd overmoedig en zag niet tegen schandalen op. Toen op zekeren dag de keizer ten harent door een toeval overvallen was, liet zij Z. M. in een aangeroepen fiacre dragen en zoo, op klaarlichten dag,, naar de Tuileriën rijden. De keizerin deed haar na dit feit, dat veel opzien wekte en aan de Parijsche „cancans” een paar dagen voedsel gaf, verzoeken Parijs te verlaten, doch Marguérite verklaarde, dat de Parijsche lucht bijzonder goed voor haar gestel was en zij dus blijven zou. De keizerlijke politie liet haar natuurlijk ongemoeid, en ze werd overmoediger dan ooit. Zelfs waagde zij ’t op zekeren dag, zelve haar paarden mennende, het rijtuig van de keizerin zoo te croiseeren, dat de postillons moesten stoppen. Een zoo publieke beleediging kon niet ongestraft blijven. De prefect van politie gelastte haar Parijs te verlaten, en werkelijk vertrok Marguérite Bellanger naar België, waar zij een jaar bleef. Bij haar terugkomst in de Fransche hoofdstad gelukte ’t haar niet de oude betrekkingen met zijne allerchristelijkste majesteit weder aan te knoopen. Het schijnt echter, dat ze zich als een integreerend deel van het keizerlijk régime is blijven beschouwen. Haar overlijden te KasseR in de buurt van Wilhelmshöhe, doet ons altans onderstellen dat zij, na de proclamatie der republiek, uit Frankrijk is „geëmigreerd”.
---

GROOT-BRITTANJE.
De Times, den tekst1 van Butler’s bekende redevoering tegen Engeland medegedeeld hebbende, vindt het hoogst ergerlijk maar ook diep bedroevend, dat die Amerikaansche staatsman openlijk en onbewimpeld eene uittartende en oorlog-zoekende staatkunde jegens Engeland aanbeveelt, als
zijnde het beste middel tot weder-opbeuring der republikeinsche partij in de Vereenigde Staten. De Times voegt daarbij, dat die rede onder het Amerikaansche publiek geenszins algemeenen bijval vindt, maar toch bijval genoeg om een zorgbarend verschijnsel voor Engeland op te leveren. „In schaamtelooze minachting voor internationale zedelijkheid — zegt de Times — is Butler allen vooruit. IVerden zijne inzichten door de Yereenigde-Staten omhelsd, het zou een doodelijke slag voor ons vertrouwen op den vooruitgang der menscheid zijn; doch nu reeds is zijne rede ons een bewijs, dat volmaakt zelfbeheer eens lands nog geen stellige waarborg is van ontzag voor het recht en van liefde voor den vrede.”
---

DUITSCHLAND.
Koning Wilhelm, zoo schrijft men uit Yersailles, dd. 8 Dec., is zeer treurig getroffen door ’t bericht van den dood zijner lievelings-zuster, prinses Louise, gemalin van prins Frederik der Nederlanden. Het doodsbericht werd reeds sedert eenigen tijd in den vorstelijken familiekring gevreesd; daarom had de kroonprins maatregelen genomen, om het telegram, niet als gewoonlijk, in handen des konings, maar in de zijne te doen geraken, ten einde te zorgen, dat de grijze held het onvermijdelijke niet onvoorbereid zou hooren. Des nachts kwam het treurig telegram in ’t hoofdkwartier van den kroonprins; deze begaf zich des morgens reeds vroeg naar het hoofdkwartier zijns vaders, om hem zelf de smartelijke mededeeling te doen, die den koning diep trof. Tot nu toe is nog niet bepaald, of een van de hier aanwezige prinsen zich naar ’s Gravenhage zal begeven, om de begrafenisplechtigheid bijtewonen. Maarschalk Mac-Mahon heeft zich te Wiesbaden op zijn gemak ingericht, daar hij de villa Gallenberg voor geruimen tijd gehuurd heeft. Zijn gezondheidstoestand schijnt zeer voldoende : hij maakt dagelijks groote wandelingen. Op den Brunswijkschen Landdag is voorgesteld, om aan de Brunswijksche regeering te verzoeken een onderzoek in te stellen naar ’t gedrag van den gewezen koning van Hannover na de oorlogsverklaring. Men zegt nl., dat hij met Napoleon zich tegen den Noord-Duitschen bond verbond en manschappen in Frankrijk aanwierf, Hannoveranen tot een Fransch corps franc-tireurs maakte, wapen-dépóts in Fransche havens oprichtte, enz. Mocht dit blijken waar te zijn, dan wordt voorgesteld, uit de Brunswijksche grondwet de bepalingen te schrappen, waarbij de rechten van koning George en zijn nakomelingen op de opvolging in het hertogdom Brunswijk vastgesteld zijn.
---

SPANJE.
De lndependance Beige van gisteren geeft een schrijven uit Madrid, waarin het volgende voorkomt; //Er heerscht thans overal hier te lande rust; maai- de vraag is, of het rustig zal blijven wanneer de nieuwe koning aankomt en den troon beklimt. Er zullen zich alsdan wel hier of daar oproerige bewegingen kunnen voordoen; doch in den kring der bewindslieden schijnt deswegens geene bezorgdheid te bestaan. Maarschalk Prim, die in 2 jaren tijds de Carlisten tweemalen overwonnen en verscheiden republikeinsche bewegingen bedwongen heeft, houdt het voor zeker, dat het leger hem getrouw zal blijven en de beslissing der grondwetgevende volksvertegenwoordiging des noods zal doen eerbiedigen. In Spanje is nog nooit eene revolutie tot stand geromen zoo het leger niet voorging; thans is het leger ongezind tot oproerige bewegingen; wel wordt de bevolking door de carlistische en de republikeinsche dagbladen gedurig :ot opstand aangespoord; maar ernstige aanslagen tegen de lieuwe orde van zaken zijn er thans, bij de goede gezindleid des legers, welke de troonsbeklimming van den nieuwen iouverein gemakkelijk zal maken, niet te duchten. „De Cortes zullen spoedig het vraagstuk der finantiën in rehandeling nemen. In dat opzicht is de staat der zaken liet zoo hopeloos als zekere dagbladen zeggen. Spanje heeft mberekenbare rijkdommen en hulpbronnen, waarvan nog niet jartij is getrokken; een schrander en eerlijk minister van inantiën zou daarin, zoo hij den moed heeft om een nieuven weg inteslaan, ruimschoots toereikende middelen kunnen ónden om het finantiëele evenwicht te herstellen; in dat ipzicht nu ligt er eenige waarborg in den persoon van den lieuwen minister van finantiën, den heer Morety Prender;ast: deze is nog jong, zeer kundig, grondig bekend met Ie regelen der volkshuishoudkunde, en daarbij met de beste ledoelingen bezield.”
---

ITALIË.
In de voorgedragen wetten betrekkelijk de zaak van Rome heeft het Italiaansche gouvernement voorgesteld onder anderen te bepalen: dat het in Rome gedurende twee jaren het recht zal hebben om kerkelijke gebouwen te algemeenen nutte in gebruik te nemen en te onteigenen tegen geldelijke schadeloosstelling; dat de paus te Rome den rang van souverein, zijne lijfwacht en eene jaarlijksch inkomen van 3,255,000 francs zal behouden, benevens het Yaticaan en de kerk van Santa Maria Maggiore en buiten Rome de zomerresidentie Castel Gandolfo met hare aanhoorigheden, het een en ander met vrijdom van belastingen en van andere lasten uit de gewone burgerlijke wetgeving voortkomende; dat die vrijdom zich tot elke tijdelijke verblijfplaats van den paus, van het. conclave en van conciliën zal uitstrekken; dat de paus geheel vrij in zijne briefwisseling is, en zelfs bij gerechtelijke stappen tot opsporing van misdadigers geene huiszoeking, doorzoeking of inzage zal behoeven te gedoogen. Verder wordt voorgesteld te bepalen: dat de paus in het Yaticaan een post- en telegraafkantoor met eigen ambtenaren zal mogen oprichten; dat zijne depêches, koeriers en telegrammen eveneens zullen worden behandeld als die van buitenlandsche gouvernementen; dat conciliën zonder voorafgaande vergunning belegd en gehouden mogen worden ; dat de paus kerkelijke betrekkingen en inkomsten mag begeven zonder vergunning van den koning; dat de eed der bisschoppen aan den koning, alsmede het koninklijk recht van placet en van exequatur vervallen zijn; en dat de seminariën en andere katholieke inrichtingen van onderwijs onder de rechtstreeksche leiding van den heiligen stoel zullen staan, ponder eenige inmenging van de Italiaansche overheden,
---

