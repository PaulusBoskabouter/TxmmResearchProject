AMSTERDAM, 2 Julij.
Dat de wet op het lager onderwijs een monument van partijzucht is, hebben wij herhaaldelijk aangetoond. De wet op het middelbaar onderwijs is nog erger. Het een en ander is zoo klaarblijkelijk, dat daarop niet nader behoeft aangedrongen te worden. Helaas! de droevige ondervinding leert sinds lang, dat deze wet zeer verderfelijk in beginsel is. In plaats van haar nu ten minste zooveel mogelijk in de praktijk te verzachten, wordt zij hoe langer hoe meer uitgezet en tot het uiterste gedreven. De partijwet wordt in de praktijk ook nog partijdig toegepast.
Neem b. v. de examens, waaraan het onderwijzend personeel zich onderwerpen moet. De wet had de eischen daaromtrent reeds hoog, te hoog gesteld. De schoolopzieners zijn al aanstonds begonnen met de eischen bij reglement nog veel hooger te plaatsen, en gaan nog altijd voort met de perken daarvan, niet naar het voorschrift der wet, doch naar willekeur al verder en verder uit te zetten, vooral in sommige bijvakken, als de natuurkunde en de natuurlijke geschiedenis. Men mag zeggen, dat daarin de verst gedreven willekeur heerscht. Die examens worden al te dikwerf afgenomen, naardat de examinator beschouwingen ontleent aan hetgeen men nuttig of dienstig voor de staatsschool acht.
Daaromtrent beleven wij vreemde wendingen. In het begin toen de schoolwet opkwam, moesten ook de vreemde moderne talen tot het lager onderwijs worden gerekend, ten einde dit al hooger en hooger op te drijven. Het was een onzinnige geest, die toen de schoolpartij dreef. Er heerschte in het kamp een kwalijk verborgen jubel omtrent de mirakelen, die de partij van de nieuwe wet op het lager onderwijs verwachtte. Dit heelt geduurd, totdat de wet op het middelbaar onderwijs in praktijk kwam. Onmiddellijk werden op vele plaatsen met groote ingenomenheid middelbare scholen opgerigt, en de Regering dreef daartoe met alle kracht en maakte een overdadig gebruik van de middelen, die de wet haar daartoe in de hand had gegeven. Er verrezen scholen bij menigte, beschermd en aanbevolen door allerlei middelen,vooral door eene verlaging van prijs, voorbedachtelijk er op aangelegd, dat het vrije onderwijs daartegen niet zou kunnen opzeilen.
Onder voorwendsel- van de middelbare scholen zooveel mogelijk voor allen toegankelijk te maken, werd de prijs dikwerf zoo laag beneden den middelbaren prijs der vrije scholen gesteld, dat de mededinging voor de laatsten onmogelijk scheen.
Dat kost jaarlijks hoopen geld in den vorm van belasting aan de ingezetenen, wier kinderen van het middelbaar onderwijs geen gebruik maken, ten voordeele van de weinigen, die in den regel het onderwijs hunner kinderen uit eigen beurs dubbel en dwars betalen kunnen.
Zoodat het middelbaar onderwijs in verschillende plaatsen uitloopt op een geschenk in geld, gegeven aan welgestelde familiën-, van wege de gemeente of het land, dat deze prachtige en duur betaalde scholen onderhoudt.
Wat heeft dit uitgewerkt? Dat op vele plaatsen het publiek voor zijne kinderen geen gebruik belieft te laten maken van de middelbare scholen. Of die scholen strijden al te zeer te-^ gen de godsdienstige overtuiging der ouders, óf ze zijn voor de meeste kinderen onnoodig. Zij kunnen 't doen met het uitgebreid lager onderwijs. Men kan zeggen, dat de middelbare scholen voor een groot deel mislukt zijn. Dat is zoo waar, dat sommige scholen zoo goed als leeg staan, en de leerlingen, om het talrijk en kostbaar personeel van leeraren, zooals wij herhaaldelijk met cijfers bewezen hebben, den ingezetenen schatten kosten.
Maar nu kwam Leiden in last. Men had de lagere school al te veel uitgebreid en door die uitbreiding voor de middelbare school geen plaats genoeg gelaten. Men bad zelf het gebied , waarop het middelbaar onderwijs zich bewegen moet, al te zeer besnoeid, dan dat er nog ruimte overbleef om het middelbaar onderwijs daarop te kunnen doen bloeijen.
Dat was eene onverwachte teleurstelling, die eene wending moest aanbrengen in de zienswijze der schoolpartij. Men zou namelijk, als het mogelijk was en zooveel het mogelijk was, gaarne eenigen grond aan de lagere school ontnemen, om daarmee dien van het middelbaar onderwijs te vergrooten. Maar om dit met succes te kunnen doen, zou men eene wets-verandering behoeven, die men niet aandurft. Inmiddels behelpt men zich met middeltjes, die geen steek houden en in kleine hatelijkheden ontaarden.
Tot dusverre is het eerste en voornaamste aangewende middel geweest: de bemoeijelijking van de examens in de vreemde moderne talen.
Die examens zijn trouwens toch al op eene wonderlijke manier ingerigt. Niet alle schoolopzieners, die bij de examens voorzitten, bezitten de noodige bekwaamheid in de moderne vreemde talen, om het examen daarin af te nemen. Dit heeft ten gevolge gehad, dat hun specialiteiten zijn toegevoegd, die het werk voor hen verrigten. Dit is zeer verstandig gehandeld. Maar ziehier nu het vreemde, dat er bij plaats heeft. De heeren, die door het inroepen van specialiteiten hunne onbekwaamheid belijden, achten zich toch bevoegd om over de bekwaamheid van die het examen afleggen te oordcelen, en geven of onthouden de noten, die op een examen al of niet toegekend worden. Zoodat de kandidaten, door deskundigen ondervraagd, toegelaten of geweigerd worden naar het oordeel van onbevoegden. In dien toestand is iets schromelijk valsch, dat eene wijde deur opent voor willekeur.
Voeg daarbij nog den zin en de behoefte om , ten voordeele van de middelbare scholen, de examens te bemoeijelijken, en men kan begrijpen wat er van zulke examens gemaakt kan worden en niet zelden gemaakt wordt. Wij schrijven dit niet toe aan opzettelijk kwade trouw. Verre Van daar. Wij stellen het op rekening van het systeem, dat leeft en zich beweegt in een kring van gedachten, waarin men elkander voedt en opwindt. Nu weet ieder, die eenige ondervinding heeft, hoe dergelijke gedachten zich langzamerhand vormen tot eene soort van idee fixe, die den mensch beheerscht in zijne handelingen zonder dat hij er genoegzame bewustheid van heeft, en zoo komt men er toe om zeer partijdig te handelen , middelerwijl men zich verbeeldt dat men geheel onpartijdig is. Het is wel eenigzins de fout, die van den beginne den scholarchen heeft aangekleefd. Niet opzettelijk, niet met voorbedachten wil, maar die ongemerkt is ingeslopen: zij hebben zich al dadelijk tot partij gesteld voor de openbare schol en waren behebt met vooroorde. len tegen de vrije school. Met derg -lijke gezindheid hebben zij zich tot een ligchaam vereenigd, dat door emeenschappelijk overleg in ééner geest tracht te werken. Natur "'£ heeft zich al dadelijk een esprit ac corps gevormd, zooals van zelf spreekt, in den geest en in de rigting van de gedachten en vooroordeelen, die hen bezielen. Wat er van wordt kan een ieder begrijpen. En het zou een wonder zijn, als het examen, dat door onpartijdigen moest worden afgenomen, niet sterk naarde rigting der partijschap overhelde. Het examen moest zijn als eene regtspraak en die het beoordeelen als regters. Daar heeft men bij de inrigting van de schoolwet geen acht op geslagen. Men heeft tot arbiters genomen dezulken, die uit den aard der zaak partij zijn. Daar zit de oorzaak der grieven, waarover wij hier klagen. Wij wij ten die niet aan personen, maar aan het stelsel, door de Regering en de wet uitgewerkt. Gaarne willen wij zelfs erkennen, dat de personen, die het stelsel toepassen, in den regel beter zijn dan het stelsel zelf, ofschoon het niet valt te ontkennen, dat ook die pei»_u._ nu 'en dan wel eens uit gril en luim handelen.
Zoodat ook hieruit blijkt, hoe het vrije onderwijs verre van het genot van gelijke vrijheid op te leveren, dikwerf de speelbal van partijzucht is.
In de heden gehouden zitting der Tweede Kamer zijn de overige wetten en konkluziën op kommissoriale rapporten -aangenomen. De minister van Justicie heeft gezegd, dat, nu Engeland zijne wetgeving op de naturalizatie gewijzigd heeft, voortaan Engelschen hier te lande kunnen genaturalizeerd worden. Een nieuw reglement op binnenlandsche visscherijen is gereed. Op de vraag van den heer Nierstrasz, of de minister van Koloniën op eenigerlei wijze kennis droeg van het berigt, dat de goeverneur-generaal een nieuw voorschot had gegeven aan de oost-indische spoorweg-maatschappij, heeft de minister oitkennend geantwoord. De kamer is vervolgens uiteengegaan.
Naar wij vernemen is de groote meerderheid der Tweede Kamer gekant tegen de voorgedragen wettelijke regeling van de bewaarscholen. Dit moet duidelijk blijken uit het Voorloopig Verslag, dat weldra zal worden openbaar gemaakt.
---

Vereeniging ,,REGT VOOR ALLEN".
DE VEREEKtGING heeft de eer bekend te maken, dat zij voor het Lidmaatschap van den Gemeenteraad, bij de verkiezing op Dinsdag, 12 dezer, aanbeveelt: den Heer IT J. J. W. VAN DENBIESEN. Amsterdam, 2 Juli, 4870. J. A. ALBERDINGK THIJM, Voorz, A. B. J. STERCK, Waarn. Sekr.
---

ENGELAND.
LONDEN, 30 Junij. Gisteren heeft het Lagerhuis, in komitee, de artikelen eener wet behandeld, welke strekt om de levensverzekering-maatschappgen aan het toezigt der regering te onderwerpen , en wplk_r hf.naljn.en in hetalgemeen ten doel hebben om het publiek tegen de bedriegerijen te waarborgen , waarvan het zoo vaak bij onsoliede ondernemingen van dien aard het slagtoffer wordt. De wet bepaalt o. a. dat elke levensverzekering-maatschappij bij hareoprigting, voorden tijd van 3 jaren, een waarborgkapitaal zal moeten storten van 20.000 f; dat op bepaalde tijden aan regeringsambtenaren inzage der boeken zal moeten worden verleend ; dat tot het ineensmelten van verschillende levensverzekering-maatschappijen de schriftelijke toestemming van de helft der verzekerden geëischt wordt. Na eene breedvoerige diskussie zijn de artikelen dezer wet, enkele eenigzins geamendeerd, aangenomen.
— Volgens een schrijven uit Philadelphia van den amerikaanschen korrespondent aan den Times, gaf »de Roode wolk" het stamhoofd der Sioux, niet tevreden over de gedane beloften, op eene bijeenkomst, den 10* Junij jl. te Washington met den sekretaris van Binnenlandsche Zaken gehouden, nagenoeg het volgende ten antwoord:
Hij had 87 gevechten bijgewoond maar , oud wordende, was hij voor den vrede gestemd. Voordat de „Groote Vader" [de prezident] troepen zond en een spoorweg door zijn land legde, bestonden nooit onlusten , doch sinds dien tijd had er bloed gestroomd; dat was echter niet zijne schuld maar die der Amerikanen. In 1852 waren hem, bij verdrag, gedurendess jaren geschenken beloofd. Tien jaren lang had hij hiervan een gedeelte ontvangen, maar later werd hij bestolen, 't Werd dus tijd dat de _Groote Vader" een lijn om zyn land trok, dan kon hij weten wat hem eigenlijk toebehoorde. Voorts stelde hij zijne eischen en drong vooral aan op verwijdering van het fort Fetterman en terugtrekking der troepen. Na de leugens en geschonden beloften konden zij geen vertrouwen meer in den «Blanken Vader" stellen. Sinds het verdrag van 1852 had slechts een Amerikaan, generaal Smith, waarheid gesproken. De generaals Harney, Sherman en Sanborne hadden wel is waar gezegd dat het fort Fetterman zou worden verwijderd, maar zij kwamen niet regt voor de zaak uit. Troepen onderhouden wa 3 het geld van den »Grooten Vader" nutteloos wegwerpen; want de officieren waren daar niet zoo goed als die, welke hem hier omgaven, 't Zijn allen whishydrinkers en in plaats van de Indianen te beschermen, brengen zij zelven ongenoegen en misdaad in hun land. Nog andere hoofden der Sioux o. a. »de Roode hond," »de Dappere beer," en »de Beer in iiet gras" spraken in gelijken zin.
In antwoord hierop beweerde de sekretaris dat het verdrag van 67, het laatste zijnde, alle vroegere vernietigde, en haalde vervolgens eene kaart te voorschijn, welke de grenzen, door dat verdrag bepaald, en de afgestane landen aanwees. »De Roode wolk", met de uiterste aandacht deze kaart beschouwende, merkte evenwel op, dat hem gevraagd was het verdrag te teekenen, alleen om te toonen dat hij vredelievendgezind was en niet om landen af te staan. De »Groote Geest" wist dat hij waarheid sprak. Deze was de eerste maal dat hij van zulk eene overeenkomst hoorde en hij was ook niet voornemens zich daarnaar te gedragen. Op de verzekering van den sekretaris dat het verdrag was opgemaakt door verschillende generaals, die nooit zouden liegen, al kostte 't hun leven, antwoordde de-Roode ■wolk", niet gezegd te hebben, dat deze leugenaars waren, maar de tolken hadden hen misleid. Daarna wilde de sekretaris eene gedrukte kopie van het verdrag aan »de Roode wolk" ter hand stellen, maar hij weigerde en zeide dat nooit eenige belofte, in een verdrag gedaan, was vervuld geworden. Het doel der blanken was, de Indianen te vertrappen en dus wilde hij niets van het leugenachtig papier weten. Hiermede was de bijeenkomst afgeloopen. Het rezultaat, zegt de korrespondent, drukte de Indianen ter neder en verontrustte de blanken. Een der Siouxhoofden, »het Roode hemd", zou zelfs, naar men verzekert, de hand aan zijn leven hebben willen slaan, zeggende dat hij daar even goed kon sterven als elders, wijl zij toch bedrogen waren. De uitslag der volgende bijeenkomst was niet veel beter. Alles werd hun beloofd — alleen het fort Fetterman, de voornaamste grief, kon niet worden verwijderd. »De Roode wolk" kwam er telkens op terug dat zij bedregen werden en wilde niet langs New-York, gelijk de sekretaris wenschte, maar regt toe regt aan naar zijn land terugkeeren, waarom de sekretaris dan ook niet verder aandrong. By het afscheid nemen vroeg »de Roode wolk" 17 paarden om de terugreis te maken, en verbaasde de officieele ambtenaren door de verklaring dat hij plan had in New-York een speech te gaan houden. Indien ik niet voor den vrede was, zeide hij ten slotte, zou ik niet naar de woning van mijn „Grooten Vader" gekomen zijn. Zegt aan uwe kinderen dat zij den vrede bewaren! Laat de »Groote Vader" zijn volk bij zich houden. Gij hebt uw land en verlangt niet dat wij er inkomen. Wij hebben onze landen en verlangen ook niet dat gij u bij ons indringt. Ik ben niet voornemens met den «Grooten Vader" oorlog te voeren. Ik wil in vrede heengaan. Ik heb goede paarden noodig, dezelfde als die gij aan »den Gevlekten staart" i>eht gegeven, ik oen niet boos op u. Mijn hart is daarvoor te goed. Ik ga thans naar huis. Zoo gij mij geen paarden wilt geven, even goede vrienden. DeAlmagtige God heeft mij naakt geschapen. Ik ben zeer in mijn schik met uw aanbod om mij geschenken te geven. Ik heb ze niet noodig.
Daarna schudde »de Roode wolk" den sekretaris de hand en verliet haastig, gevolgd door zijne hoofden en vrouwen, de vergaderzaal. Den volgenden, dag den ._n, vertrokken de Indianen uit Washington , zeer teleurgesteld over het mislukken hunner zending, en de amerikaansche autoriteiten, zegt de korrespondent, zijn niet weinig beducht voor de gevolgen.
BERLIJN, 30 Junij. Het verdrag ter regeling der visscherij op den Rijn, dat op den 27n November van het vorige jaar werd vastgesteld, heeft door de stemming der Tweede Kamer in Nederland schipbreuk geleden. De duitsche visscherij-vereeniging heeft zich nu de zaak aangetrokken, om te beproeven eene verstandhouding tusschen de verschillende Staten langs de oevers van den Rijn mogelijk te maken. In eene cirkulaire de zaak uitvoerig besprekende, wijst zij er op, dat zulk eene overeenkomst ook voor de nederlandsche visscherij, vooral door de jongste besluiten der Tweede Kamer betreffende de zalmvangst, van groot belang is geworden. De vereeniging, aannemende dat de nederlandsche Regering de beginselen van het verdrag genegen is, drukt den wensch uit, dat door haar wettelijke voorschriften zullen gegeven worden, die geschikt zijn om de zalrnvisscherij op den Rijn in stand te houden. Tot bereiking van dit doel is reeds in dien geest een verzoek gerigt aan den nederlandschen minister van Binnenlandsche Zaken.
— Den 22n en 23a Junij hebben de prezidenten der katholieke gezellen vereenigingen van Duitschland hunne algemeene vergadering gehouden te Keuien, onder voorzitterschap van den algemeenen prezident den heer Schaefïer. Eene plegtige hoogmis, door Mgr. Baudry in de moederkerk der vereeniging gecelebreerd, ging de opening der zittingen vooraf. Een voorstel, strekkende om alle leden, die aan eene werkstaking deelnemen, ipso facto uit te sluiten, werd in zooverre gewijzigd, dat de algemeene vergadering de werklieden verzoekt zich van alle anti-godsdienstige woelingen te onthouden. Men heeft erkend, dat in zekere gevallen de werkstaking op zich zelve, zonder het gewelddadig verzet, dat haar maar al te dikwijls vergezelt, een middel van wettige verdediging in de hand des werkmans kan zijn.
De vergadering verzocht alle vereenigingen haar werk te voltooijen door het vormen van patroonsvereenigingen (Meislervereine) voor de gehuwde werklieden, die de gezellenvereeniging verlaten, en van leerlingenvereenigingen (Lehrlingvereiné), met het doel nieuwe leden te vormen. Er is vastgesteld, dat de leden der plattelands St. Jozef gezellenvereenigingen, voor zoover zij een beroep uitoefenen , op reis en gedurende haar verblijf in de steden alle voordcelen zullen genieten, die het Gesellenverein aan zijne leden verzekert. Vóór het einde der vergadering werden eenige besluiten afgekondigd, waarbij de hoop wordt te kennen gegeven, dat men door het vormen van eene onafhankelijke middelklasse tot de christelijke oplossing van het sociale vraagstuk zal geraken. Als het krachtigste middel daartoe beschouwt de vergadering de verschillende gezellenvereenigingen, die zij daarom ten zeerste aanbeveelt in de voortdurende belangstelling van de geestelijken, professoren, vrienden en beschermers der vereeniging. De vergadering betuigt haren dank aan de vergaderde bisschoppen van Fulda, die de aandacht der geestelijkheid op het sociale vraagstuk der werklieden gevestigd hebben, en bespreekt ten slotte de wenschelijkheid van het ondersteunen der zieke en oude gezellen en van het oprigten van een dagblad der vereeniging. De H. Vader had door bemiddeling van een der leden z'ynen zegen geschonken, waarop in eene dépêche werd geantwoord. Ook aan Mgr. Fessier te Rome werd een telegram gezonden, om aan alie bisschoppen van dioceezen, waar gezellenvereenigingen zijn, de opregte toewijding der vergadering te betuigen. — Men meldt uit Hamburg, dat de werkstaking der metselaars en timmerlieden , welke aldaar reeds eenige dagen geduurd heeft, een ernstig aanzien begon te krijgen, daar de werklieden door hunnen lediggang en de opruijende redevoeringen in de vergaderingen tot allerlei buitensporigheden gebragt worden. De goedgezinden onder hen worden door angstaanjaging en bedreigingen van den kant der leiders belet hun werk te hervatten. De bevolking, algemeen zeer misnoegd over de heerschende wanorde, heeft thans met genoegen het krachtig optreden der overheid gezien, die de zamenscholingen gewapenderhand uiteen gedreven en vele belhamels gevangen genomen heeft, zoodat men het einde der staking nabij acht.
— De Keizer van Rusland vertrekt heden van het kasteel Belvedère bij Weimar naar Dresden, waar hij des nachts aankomt, om onverwijld naar Breslau door te reizen. Volgens de Zeidl. Corr. zal de kroonprins zich heden avond naar D-—»l«™ •»-_■"-"■) ™» <Kaai ran rlAn Ifoizer atscheid te nemen.
---

Telegrammen.
PARIJS, 1 Julij. Het Wetgevend Ligchaam heeft de wet op het kontingent met 203 tegen 31 stemmen verworpen.
HAVRE, 1 Julij. De heer Pré.ost Paradol is heden van hier naar Amerika scheep gegaan, zonder dat hierbij eenig incident heeft plaats gehad. MADRID, 2 Julij. Het berigt, dat carlistische benden in sommige streken van het landmijn gezien, wordt tegengesproken, evenzeer als het berigt, dat de kapitein-generaal van Kuba eene versterking heeft gevraagd van 8000 man. WASHINGTON, 1 Julij. Het kongres heeft gisteren de funding bill van Schenck in behandeling genomen. Het traktaat met St. Domingo is verworpen ; doch hiermede wordt het protokol betreffende het gebruik der Savanna baai niet uitgesloten. — De Senaat heeft met 36 tegen 12 stemmen verworpen het voorstel tot het heffen eener belasting op rente der staatsobligatiën.
Het Huis der Afgevaardigden heeft de amortisatiebill van Schenck onveranderd aangenomen.
WEENEN, 2 Julij. De Wiener Zeitung deelt twee eigenhandige brieven des Keizers mede; in den eersten brief wordt aan den baron von Widmann, öp diens verzoek, ontslag verleend als minister van Oorlog; in den tweeden, graaf Potocki ad interim met de leiding van dit departement belast.
WARSCHAU, 2 Julij. DeTzaar is hier aangekomen; de stad is versierd en hedenavond zal eene verlichting plaats hebben. De aartshertog Albert wordt heden verwacht.
FLORENCE, 2 Julij. De Kamer van Afgevaardigden .heeft al de artikelen van het wets-ontwerp betreffende de belasting van onroerende goederen goedgekeurd.
In een dépêche uit Rome van heden, wordt, in strijd met het hier in omloop gebragt gerucht, gemeld, dat degezondheidstoestand van den Paus uitmuntend is.
---

BUITENLANDSCHE BERIGTEN. FRANKRIJK.
PARIJS, 30 Junij. Dat de dépêche van den minister Ollivier aan den franschen gezant te Rome, die dóór de Augsb. Zeit. werd openbaar gemaakt, echt is, lijdt geen twijfel meer. Zoodra de inhoud daarvan alhier bekend geworden is, begaven zich acht ijverige katholieken, leden van het Wetgevend Ligchaam, naar den heer Ollivier, om hem te zeggen, dat dit staatsstuk, den vorm en sommige gezegden daargelaten, hen geruststelde over de handhaving der fransche bezetting in de kerkelijke staten, gedurende de tegenwoordige omstandigheden, doch zij verklaarden tevens zekerheid te verlangen, dat de regering die troepen van daar ook niet zou terugroepen, gedurende den tijd, waarin het Wetgevend Ligchaam geen zittingen hield. De heer Ollivier antwoordde, dat het ministerie daaromtrent geen b»3*'»*»»» '.-.o«ao_ _on 1 rt..oi. de medewerking der Kamer. sOverigens," voegde hij er bij, „wanneer wij aldus handelen, is dit tegen den zin van verscheidene prelaten, die ons uit Rome hebben verzocht om den Paus met den aftogt onzer troepen te dreigen, als de onfeilbaarheid mogt afgekondigd worden. Wij hebben aan dezen drang niet willen toegeven, en de regten van den staat en onze vrijheid voor de toekomst rezerveerende, hebben wij eenerzijds den H. Vader doen weten, dat wij zouden voortgaan met de vrijheid van het Koncilie en de wereldrijke magt des Pausen te beschermen, en anderzijds der italiaansche regering berigt gegeven, dat wij haar niet in staat geloofden, om de overeenkomst van September 1864 door de revolutionairen te doen eerbiedigen."
Wat de houding van het fransche ministerie betreft, bevredigde dit antwoord
de vragers volkomen. Wat echter te denken over de daad van sommige bisschoppen, die tegen de besluiten van het Koncilie de hulp van den wereldlijken arm inroepen? Wanneer het verhaal dezer audiëntie niet als authentiek medegedeeld werd in de Bien Public, een streng katholiek blad van boven alle verdenking verheven waarheidsliefde, zou het zeker als een verzinsel worden aangezien. Dit blad voegt bij het berigt de volgende kantteekening: »Het is bijna niet te gelooven, dat het gallikanismus naar zulke middelen grijpt; maar van den anderen kant, welk belang kon de heer Ollivier hebben om, in zulk gewigtig punt, de goede trouw zijner ondervragers te misleiden? Het is ons onbekend of de minister de prelaten genoemd heeft, die aan het Kabinet der Tuileriën zulk een raad zouden hebben ingeblazen. In elk geval zijn wij zeker, dat zij niet talrijk waren. Hoe het zij, het feit, door den franschen minister verhaald, schijnt onbetwistbaar, en hoe gewigtig ook, durven wij het bekend worden er van als een groot goed beschouwen; de vijand ontmaskert zich, de waarheid zal zegepralen."
Ondanks dezen zeer stelligen toon van het geachte blad, meenen velen dat zyn berigt toch niet al te letterlijk moet worden opgevat. Zij merken namelijk op, dat de heer Ollivier niet altijd even gelukkig is in de keus zijner woorden, en daardoor dikwijls aan het gevaar bloot staat van verkeerd te worden begrepen. Daarom zijn zij geneigd om in dit geval te gelooven aan een belangrijk verschil tusschen den wensch door de bedoelde bisschoppen aan de fransche regering kenbaar gemaakt, en den zin, dien de heer Ollivier aan dezen wensch schijnt te hechten.
— De minister van Binnenlandsche Zaken heeft dezer dagen een onderhoud gehad met het bestuur der stad Parijs. Volgens het Journal de Paris legde de minister alstoen aan dat bestuur een zeer schrander plan voor, door hem alleen bedacht, en dat der hoofdstad zou vergunnen, om dringende werken uit te voeren, zonder wegens deze uitgaven de belastingen te behoeven te verzwaren. De Univers zegt dat dit plan nederkomt op een nieuwe leening van honderddertig millioen fr.; dat dit inderdaad zeer schrander is, maar dat men nogtans mag aannemen, dat ook anderen als minister wel in staat zouden geweest zijn het uit te denken. — De tijding, dat maarschalk Prim binnen kort te Vichy zou aankomen, heeft aanleiding gegeven tot een ander gerucht, waarbij eene bijeenkomst aldaar van dien beruchten staatsman en den Keizer wordt voorspeld. Het is echter waarschijnlijker, dat Napoleon, zooals reeds gemeld is, zich naar Contrexeville zal begeven. — Men berigt, dat de legitimisten eene inschrijving willen openen om aan de hertogin van Madrid een geschenk aan te bieden ter gelegenheid harer bevalling, waarbij zij aan Don Carlos een zoon heeft geschonken.
— De Keizer heeft aan den zoon van lord Clarendon een schrijven gerigt, waarin hij zijne deelneming in diens verlies betuigt, en aan de hartelijke genegenheid herinnert, welke hij voor den beroemden overledene koesterde.
---

