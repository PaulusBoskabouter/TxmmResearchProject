KEN U ZELVEN.
Bij al het tegenstrijdige in ons binnenste en daarbuiten, hetzij wij naar den oorsprong, de natuur, de verhoudingen of de toekomst des menschen vragen, blijft de geheimzinnige betrekking tusschen ons en ""de ons omringende wereld steeds bestaan. Sedert twee duizend jaren herhalen alle zedeleeraren de spreuk, die op den ouden tempel was gegrift, zonder ons de meerderheid, de belangrijkheid en de noodzakelijk van die les der Grieksche wijzen duidelijk te maken. Zijn dan werkelijk de moeielijkheden, aan ’t verkrijgen van zelfkennis verbonden, zoo onoverkomelijk? Heeft Pascal gelijk, wanneer hij zegt: „De mensch is een fabelachtig gedrocht! Een chaos! Een onderwerp voor tegenstrijdigheid! Hij, de rechter over alle dingen, is een nietige aardworm, hij, de bewaarder der waarheid, is een samenstel van onzekerheden, de roem en ’t uitschot van ’.t heelal. Verheft hij zich, zoo wil ik hem aantoonen, dat hij vernedering verdient; vernedert hij zich, zoo wil ik hem verheffen; altoos kan ik hem tegenspreken, tot hij begrijpt, dat hij een onbegrijpelijk monster is.” Of is deze uitspraak van Pascal minder waar dan die andere van den menschenkenner Bossuet, die zeide: „Wat is dan de mensch? ïs ’t een wonder of is ’t een samenstel van tegenstrijdigheden en ongelijksoortige dingen? Is’t een onverklaarbaar raadsel? Of is ’t veeleer, zoo dit gezegd'mag worden, een overblijfsel van zich-zelf, een schaduw van ’t geen ’t geweest is, een in puinhoopen veranderd gebouw, dat in zijne omvergestorte bouwvallen nog altoos iets van de schoonheid en de grootheid des vroegeren vorms bewaarde?” Zoo dwalen zedeleer en godsdienst, sedert eeuwen rond in een toovercirkel van vragen en voorstellingen. En intusschen leeft de mensch voort, en dorst naar zelfkennis en de wisselwerking der ongelijksoortige eigenschappen schept onder den invloed van telkens anders toegepaste krachten steeds nieuwe bewegingen. Toch wordt meer en Ineer de verhouding tusschen den mensch en de hem omringende stoffen bekend. Daarin vooral verschilt de moderne tijd van dien der ouden, dat sedert de kennis der natuur meer
doordringt, en zich doet gelden in de regeling der menschelijke verhoudingen, ook vele dwaalbegrippen en vooroordeelen, die de zelfkennis verhinderen, opgeruimd worden. De gezondheidsleer, vroeger onbekend, heeft thans behoeften en plichten, ter instandhouding van het lichaam, doen kennen, en terwijl men de middelen, om zuiver lichamelijke eischen te bevredigen, vroeger verwaarloosde, heeft men thans op dien weg tot zelfkennis reeds eene belangrijke schrede voorwaarts gedaan. Toch vallen velen, uit een zedelijk of godsdienstig inzicht, nog de natuurwetenschap hard, omdat zij in de vorderingen dier wetenschap geen voedsel zien voor de handhaving der geijkte en bekende begrippen van zedelijkheid en godsdienst. Wanneer de natuuronderzoeker de uitspraak van den strengen zedeleeraar niet erkennen wil, waar deze beweert, dat de mensch een met organen vereenigde geest is; een dier met rede begaafd; dan spreekt de zedeleeraar nog altoos ’t anathema uit. Evenzoo doet de christelijke wijsgeer, wanneer wij zijne uitspraak, dat wij gevallen geesten zijn, die tegen onze organen worstelen, niet erkennen. Maar met dat al worden zedeleer en godsdienst telkens meer teruggedrongen tot zelfkennis, en veel van wat zij voor waarheid verkondigd hebben, is in den stroom der vergetelheid verzonken of geboekstaafd in de geschiedenis, om aantewijzen, wat van de waarheid afwijkt, wat bij onderzoek gebleken is een leugen te zijn. Rusteloos werken wij voort op ieder gebied van kennis, en onze zelfkennis vermeerdert, naarmate onze kennis toeneemt. Hoe meer zij zich ontwikkelt, des te dieper dringt ons bewustzijn door in de stoffelijke, zedelijke en godsdienstige verhoudingen, welke ’t menschelijk geslacht behoeft, om gezond en krachtig zich voort te bewegen. Meer en meer dringt men de sombere voorstelling, dat ’s menschen leven een voortdurende strijd is, die met een palm der overwinning in de hemelen bekroond wordt, op den achtergrond, om aan ’t begrip van strijd, dat van vrede, aan ’t begrip van overwinning dat van arbeid in de plaats te stellen. Zoo worden de voorstellingen, die men zich maakt, vroolijker en levendiger dan men ze voorheen gewoon was; en ’t vermaak om te leven, en ’t leven te uiten wordt daarbij dikwerf evenzeer opgevoerd
,ot wellust als ’t vermaak om te sterven vroeger verd opgevoerd tot dweeperij. Zoo blijft nog altoos veel tegenstrijdigs heerschen >p ieder gebied. Menschenkennis, zelfkennis, zedeijkheid en godsdienst staan in kracht nog zeer laag, vaar men hare hulp behoeft om natuurkrachten te rezigen en te leiden tot verbetering der menscheijke betrekkingen. Wanneer men bedenkt, hoe natuur en scheikunde )ns zoowel met de uitwendige eigenschappen en verschijnselen der lichamen, die wij de elementen van anzen aardbol noemen, bekend heeft gemaakt, als met de wisselwerkingen, welke die elementen en hare verbindingen onder den invloed van bepaalde krachten, als electriciteit, warmte, aantrekkingskracht, snz., enz., op elkander uitoefenen; en hoe diensrolgens een geheele kring van dingen is in ’t leven geroepen, die vroeger niet bestond; hoe wij daardoor in staat zijn kunstmatig verbindingen te doen ontstaan en te ontbinden volgens grondregelen en wetten, welke de waarneming ons leerde kennen; wanneer men dit (en veel nog wat op ’t gebied der stoffelijke wereld thans geschiedt en waarvan men vroeger geen denkbeeld had), bedenkt, dan is ’t niet zoo vreemd, zoo wij beweren, dat de beginselen van zedelijkheid en godsdienst wel tot zelfkennis belmoren aantesporen, als zij op den duur levensvatbaarheid willen bezitten, maar ook dat die zelfkennis nimmer verkregen kan worden door hem, die, de natuurkennis geringschattend, meent dat dit lichaam, ’t welk den mensch tot tempel dient, geen rechten zoowel als plichten afdwingt, rechten en plichten niet minder heilig als velen van die, welke de traditie tot ons bracht.
---

BUITENLANDSCHE POLITIEK.
De candidatuur van den hertog van Aosta is door maarschalk Prim aan de Cortes voorgeste'.d. Deze heeft de beslissing over de troonsbeklimming bepaald op 16 dezer, en daarna de debatten over de candidatuur gesloten verklaard, met 101 tegen 55 stemmen. In Italië heeft de regeer in g ’t parlement ontbonden en zich op nieuw bereid verklaard de vrijheid der kerk en van den paus te- handhaven. De nieuwe verkiezingen zullen plaats hebben op 20 dezer en de nieuwe volksvertegenwoordiging zal 5 December hare werkzaamheid beginnen. In Turkije verlangt de regeering sterk naar ’t herstel des vredes in Europa, want handel, nijverheid, geldmiddelen, alle bronnen van volkswelvaart, lijden door den oorlog. Daarbij worden de volksstammen in Barbarije oproerig en in de omstreken van Tripoli is reeds militaire tusschenkomst noodig, om de ontevredenen in bedwang te houden. De sultan heeft zoowel -te Tours als te Berlijn zijne vertegenwoordigers gelast, ten gunste van een wapenstilstand tusschenbeiden te treden. De volksstemming te Parijs heeft bewezen, dat de regeering der nationale verdediging’t vertrouwen geniet, en tevens dat de demagogen in Parijs alle hoop kunnen laten varen. Intusschen is ’t niet te ontveinzen, dat Frankrijk meer en meer de gevolgen der partijzucht ondervindt. Niet alleen Flourens, de vriend van Èochefort, en de vertegenwoordiger der rooden, maar ook de graaf van Chambord, de vertegenwoordiger der ultramontanen, maken ’t der regeering van nationale verdediging moeiélijk. Het schijnt deze evenwel ernst met de verdediging van Frankrijk. Zij heeft een ■besluit uitgevaardigd, dat, zoo zij de macht behoudt ’t te doen uitvoeren, een geduchte verdediging zal doen ontstaan. Alle weerbare mannen tusschen 20 en 40 jaren moeten, zelfs al zijn zij gehuwd of weduwenaars met kinderen, onder de wapenen komen. De franc tireurs, die tegenover den vijand hunne energie verliezen, zullen ontwapend en voor een krijgsraad terecht gesteld worden.
De inschrijvingen op de nieuwe leening bedragen in frankrijk zelf 94,000,000 francs. Het zou, indien ’t der bevolking van Frankrijk inderdaad ernst wordt met de nationale verdediging, voor de diplomaten en militairen, die thans den boventoon voeren, nog wel eens lastig kunnen worden, gedurende hunne overwintering in Frankrijk. Niet te verwonderen is ’t dan ook, dat Thiers en v. Bismarclc al ’t mogelijke doen om ’t eens te worden over een wapenstilstand. Non Bismarck zou volgens sommigen niet tevreden zijn over de militaire autoriteiten, welke verklaard hebben, dat zij nog geen genoegzame middelen bezitten om Parijs met goed gevolg te bombardeeren. Uithongeren kan de brave (?) Duitsche diplomaat de Parijzenaars ook niet. Wat rest hem dan te doen? Aan den ingang der haven, waarin ’t schip met een kostbare lading binnenloopen wilde, te stranden en te vergaan, dat is wat al te erg voor den getrouwen, feudalen Pruisischen premier. De Parijzenaars maken ’t hem lastig en die anders zoo beleefde lieden zijn thans weinig gastvrij voor den heer von Bismarck. In Duitschland begint men intezien, dat, zoo steden als Verdun en Thionville ’t drie maanden en langer met goed gevolg volhouden den belegeraar weerstand te bieden, er dan ontzettende strijdkrachten gevorderd zullen worden om Parijs intenemen. Overal in Duitschland treden weduwen van soldaten en andere in den oorlog ongelukkig geworden menschen op om onderstand van regeeringswege. Met de staatkundige vrijheid en zelfregeering nemen vele Duitschers ’t anders nog niet zoo ernstig. De Köln. Zeit. deelt nu en dan curieuse staaltjes mede, onder de opmerking, dat deze zienswijze weinig geschikt is om te bewijzen, dat de Duitschers rijp zijn voor de constitutionele vrijheid.
De heerZiegler, burgemeester van Breslau schreef aan zijne kiezers, die hem niet op nieuw als afgevaardigde wilden voorstellen, voor hij zich over ’t recht van vrede en oorlog verklaard had: „Wanneer von Bismarck en von Moltke van oordeel zijn, dat onze welgevestigde staatsregeling en militaire zekerheid de toeëigening van de vreemde provinciën vordert, dan annexeer ik er op los tot dat zij zeggen: „Laat los!” Want mijn landsman von Bismarck is even als wij allen een godvreezend en moedig man en van von Moltke kan men zeggen wat die Engelschmau van Goethe zegt: „De man is niet dom.”
---

FRANKRIJK.
BUITENLAND.
Een bij de Londensche Daily-New» ontvangen schrijven uit Parijs van 27 October zegt: «Eris hier onlangs van we^e het bewind eene uitnoodiging aan de nationale garde gericht om vrijwilligers te leveren voor offensieve operatiën ?n uitvallen op groote schaal; het bewind vroeg daarvoor 40,000 man en hoopte dat aantal te zullen vereenigen, waartoe slechts noodig was dat een klein deel van ieder bataillon gewapende burgers zich aanmeldde om deel te nemen aan operatiën, op welke van de zijde des publieks zoo Zeer werd aangedrongen. Doch het aantal dergenen, welke zich op die uitnoodigiDg hebben aangemeld, is nog beneden zeven duizend. De ultra-republikeinen zeggen, dat die oproeping door het bewind is gedaan, met het heimelijk doel om zich van hen en hun lastig toezicht te ontdoen; de rustige burgers zeggen niets, maar melden zich evenmin aan voor de operatiën, die door Trochu buiten den kring der forten voorgenomen zijn. De zaak is dat de belegering tot nog toe voor de Parijzenaars als eene jachtpartij is geweest, met al het vermakelijke van den oorlog, maar met weinig van zijne gevaren; en zij willen het gevaarlijken niet vermeerderen, zoolang het van hunne verkiezing afhangt. „Er is onlangs hier met veel ophef aangekondigd dat er, met geldelijke bijdragen van particulieren, 1500 kanonnen binnen de stad zouden worden vervaardigd om voor offensieve operatiën op groote schaal te dienen. Die kanonnen zijn nog niet gegoten, maar velen daarvan zijn reeds gedoopt; zoo zal er een „Jules Favre” heeten, een ander „het gepeupel”; en le Temps zegt, dat hij dat geschut reeds hoort bulderen en de Pruisen ziet nedervallend” In een schrijven uit het Pruisische hoofdkwartier teVersailles van 29 October wordt aan de Indépendance Beige gemeld, dat er in Parijs sterk werd geklaagd over het gebrek aan kanonnen; het volk was er in de meening gebracht, dat er onder de leiding van den heer Tresca dagelijks tien stukken geschut en zes en dertig mitrailleuses vervaardigd zouden worden; maar die ingenieur had nog slechts één stuk geschut kunnen leveren; dat kanon was in triomf naar het stadhuis gevoerd.
---

GROOT-BRITTANJE.
Den 3den dezer is te Liverpool een door het stedelijk bestuur opgericht standbeeld der koningin Victoria plechtstatich ontbuld, en tevens op het stadhuis van Londen een kunstgewrocht, veivaardigd en aldaar geplaatst met het doel om het aandenken van wijlen den gemaal van Hare Majesteit levendig te houden. Uit het hoofdkwartier van Versailles schrijft de correspondent van de Daily-Telegraph: „Ik ben. ten 'stelligste overtuigd, dat het bombardement van Parijs, waarover zooveel gesproken en geschreven is, niet zal plaats hebben, ik zeg dit volstrekt niet als mijn individuëel gevoelen, integendeel die meening berust op goede gronden. Parijs zal vallen — ook zonder bombardement, zonder dat de schoone hoofdstad door het Duitsch geschut zal vernield worden. Het insluitingsleger zal zijne positiën handhaven, meer niet — althans, dat is mijne meening. Elke poging der Franschen, om zich door dien stalen ringmuur heen te slaan, zullen^de Duitschers verijdelen. Misschien zullen er een paar forten worden vernield, maar tot eene beschieting van de stad zal het niet komen. . Toch zal het mij niet verwonderen, als ’s konings vaan den 20sten November van de Tuileriën wappert.” Er zou dan ■— roept de Times uit — kans bestaan op een wapenstilstand ender zóó gunstige voorwaarden voor de Franschen? Gedurende 25 dagen zouden de vijandelijkheden gestaakt worden? De verkiezingen voor de constituëerende vergadering zouden overal vrijelijk ‘plaats hebben? En aan de belegerden binnen Parijs, Verdun, Phalsbourg, Bitsche en andere benarde vestingen zou gedurende dat tijdvak de noodige dagelijksche leeftocht worden verstrekt? —■ De "Times kan nauwelijks gelooven, dat dit alles waar zou wezen: — ’t klinkt al te schoon. Parijs, zoo zegt het cityblad — zal in die voorwaarden gaarne berusten; en we mogen er ons over verheugen, dat het voorloopig bewind getoond heeft genoeg gezag te bezitten om zich tegen het onverzoenlijke Parijsche gepeupel te handhaven. De vraag is echter: heeft graaf von Bismarok werkelijk de genoemde voorwaarden aangeboden; of bestaan ze slechts in de al te sanguinische droomen van den heer Thiers? Men vergete toch niet, dat de bondskanselier alles heeft aangewend, om ons te doen gelooven, dat een wapenstilstand onmogelijk is. Vóór hij den heer Thiers ten gehoore ontving, had hij in den jNouvellüte de Versailles verklaard, dat de voorgestelde onderhandelingen tot geen resultaat zouden kunnen leiden. En, daar hij nu de man is, die over vrede of oorlag beschikken moet, zoo was die verklaring op zichzelf reeds voldoende om ons alle hoop te ontnemen. Graaf Bismarck waarschuwde ons reeds dadelijk tegen het koesteren van al te schoone verwachtingen; en er bestaat geen reden om te vermoeden, dat hij van zijn oorspronkelijk standpunt zou zijn afgeweken. We blijven dus nog immer bezorgd; zoolang we namelijk van Duitsche officiëele zijde geen geruststellende berichten zullen ontvangen hebben. Tot dusver gewerden ons die niet. Onze Berlijnsche correspondent meldt, dat in de hoogste kringen van de Pruisische hoofdstad verwacht wordt, hoe de concessiën van de zijde des heeren Thiers zullen komen; terwijl men te Parijs en te Tours klaarblijkelijk onder den indruk verkeert, dat de bondskanselier voor ditmaal de minste wezen wil. Ziedaar reeds eene tegenstrijdigheid, die niet veel
goeds voorspelt. De onderhandelingen, waarvan alles afhangt, zijn slechts tusschen twee pettonen gevoerd: de h.h. Thiers en von Bismaick. Al wat gunstigs vernemen omtrent de loop der conferentie, is afkomstig van den heer Thiers; al wat strekken kan om onze hoop te doen verdwijnen, vindt zijn oorsprong bij graaf Bismarck. En — we herhalen ’t — nu is deze laatste juist de man die de macht in handen heeft, en wiens oordeel eigenlijk alleen in aanmerking komt. Begrijpen we de gedragslijn van den Bondskanselier wèl, dan is hij bezig den weg tot vrede voor te bereiden — zonder evenwel tot overspannen verwachtingen te willen aanleiding geven. .Maar ’t is evengoed mogelijk, dat we ons vergissen, en dat de Duitsche staatsman plotseling tot zijn oude politiek terugkeert, en al onze luchtkasteelen omverwerpt.
---

DUITSCHLAND.
Generaal von tvummer neett den OU sten uct. te Metz de volgende proclamatie uitgevaardigd: ii Aan de inwoners van Metz. «Gisteren is de vesting Metz door de Pruisische troepen bezet en de ondergeteekende tot voorloopig bevelhebber benoemd. «Ik zal bij de troepen de bekende Pruisische discipline weten te handhaven. De vrijheid van personen en eigendommen blijft gewaarborgd. Zoolang tot alles behoorlijk geregeld is, zullen de ingezetenen de hun opteleggen lasten moeten dragen, en het zal mij daaruit blijken, of zij zich naar de omstandigheden weten te schikken. «Wie aan mijne bevelen niet gehoorzaamt, of wie tegenwerking maakt, zal met alle gestrengheid volgens de krijgswet behandeld worden. «Wie de Duitsche troepen in gevaar brengt, of hen door verradelijke handelingen benadeelt, wordt voor den krijgsraad gebracht. «Wie de Fransche troepen als spion dient, of Fransche spionnen huisvest, of bijstand verleent; wie vrijwillig Fransche troepen den weg wijst; wie Duitsche soldaten of tot de troepen behoorende personen doodt, kwetst of berooft; wie kanalen, spoorwegen of telegraaflijnen beschadigt, wegen onbruikbaar maakt, op ammunitie- of proviand-treinen vuurt, of in ’t algemeen tegen -de Duitsche troepen de wapens opvat, wordt met den dood gestraft. «Er wordt bevolen: «lo. De huizen, binnen of bij welke er vijandelijkheden tegen de Duitsche troepen worden gepleegd, zullen tot kazernes gebruikt worden. ii 2o. Op openbare straten en pleinen mogen niet meer dan 10 personen bijeen zijn. «3o. Alle in handen' der inwoners berustende wapens moeten vóór Maandag 31 October, ’s namiddags ten 4 ure, aan het paleis van den divisie-commandant zijn uitgeleverd. «4o. Ingeval van nachtelijk alarm moeten uit alle vensters lichten branden.” De gouverneur van Schlettstadt gaf aan den Pruisischen officier, die de stad kwam opeischen, het kort en bondig antwoord : „Mes conditions seront les canons.” Toch heeft de tegenstand niet lang geduurd, ten gevolge van de demoralisatie van de troepen. Den 23sten Oct. was de eerste paralel tegen de vesting voltooid op een afstand van 5—700 schreden van de wallen. Den 24sten werd ’s morgens om 9 uren reeds de witte vlag geheschen op den toren en volgde de capitulatie, en ’t was noodig dat de Duitsche troepen spoedig de stad binnenrukten. De bezetting plunderde met het gemeen de magazijnen, stak de huizen in brand en wilde zelfs de kruitmagazijnen in de lucht laten springen. Het garnizoen was 2000 man, meest mobiele garden, sterk, en 100 officieren. 120 stukken gescht, waaronder 39 getrokkeue, werden buitgemaakt. Thans is de honderdste lijst van de verliezen der Duitsche armee in het licht gegeven. Uit deze opgave blijkt, dat alleen voor zoover de Noord-Duitsche leger betreft, tot nu toe in het geheel vermeld zijn : Gesneuveld 2 generaals, 56 stafofficieren, 586 andere officieren, 1147 onderofficieren, 8896 manschappenen 12 geneeskundigen ; uitmakende te zamen 647 officieren en 10,055 onderofficieren manschappen. Gekwetst 10 generaals, 126 staf- en 1861 andere officieren, 4587 onderofficieren, 39,767 manschappen en 57 geneeskundigen; te zamen 1997 officieren en 44,411 onderofficieren en manschappen. Vermist 18 officieren, 169 onderofficieren, 6807 manschappen en 1 geneeskundige. Totaal 2662 officieren en 61,445 onderofficieren en manschapen. Hiermede is evenwel de lijst nog niet gesloten, daar er
van tijü tot tijd meerdere orncieeie opgaven van de tot nu toe geleden en natuurlijk van de verders verliezen te gemoet worpen gezien. Ook ontbreekt dan nog de lijst van de verliezen der Zuid-Duitsche legers. Alleen moet nog worden opgemevkt, dat reeds een aantal militairen, die in deze lijst als vermist zijn opgegeven, gedeeltelijk uit lazareths en hospitalen, gedeeltelijk ten gevolge der capitulatie van Metz, zijn teruggekomen. Eindelijk blijkt ook nog, dat men, op grond van ondervinding, kan berekenen, dat later van ’t aantal gekwetsten 40 pCt. als hersteld zal kunnen vermeld worden.
---

ZWITSERLAND.
Door de belegering van Darijs is de vraag opgerezen, ot de voorrechten van het corps diplomatique, bepaaldelijk het zoogenaamde recht van exterritorialiteit, zoover gaan, dat een gezant uit een belegerde stad ongehinderd briefwisseling met zijn gouvernement mag voeren. De heer von Bismarck, aangezocht zijnde om die briefwisseling toe te laten, had bedenkingen daartegen, maar verwees de zaak naar de bondskanselarij te Berlijn. „Dien ten gevolge — zegt het Journal de Genève —• heeft ons gouvernement eene nota naar Berlijn gericht, waarin het vrijheid tot briefwisseling met zijn gezant in Parijs vraagt, op grond van de rechten der onzijdigen en omdat die gezant in de Fransche hoofdstad een groot aantal landgenoten te beschermen heeft. Denkelijk is door andere gouvernementen een gelijke stap te Berlijn gedaan: het antwoord wordt nog gewacht.”
Een bericht uit Parijs meldt, dat den 26sten October de eerste kabinetskoerier van daar is vertrokken, met depêches c van de aldaar gevestigde diplomaten.
---

