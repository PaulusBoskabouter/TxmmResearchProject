Advertentie
BERICHT.
Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden, De betaling der abonnementsgelden geschiedt vóór het op 31 Maart e. k. afloopend kwartaal, door franco-toezending van een postwissel aan ’t Bureau. H. H. Abonné’s gelieven, om staking in de toezending na 31 Maart te vermijden, hunne abonnements-gelden volgens de bovenstaande voorwaarden intezenden.
---

WAAROM DANST MEN?
Nemo saltat sobrius. Ciceb.0 (pro Mur.) I. Door de woorden : „Niemand danst nuchteren”, welke wij als motto boven dit artikel plaatsten, kunnen onze danslievende lezers en lezeressen al dadelijk vermoeden, dat wij niet ver van bet denkbeeld-'verwijderd zijn, tegen ben en hunne edele (!) kunst eene ware philippica te houden. En om nu te zorgen, dat hetgeen wij op het hart hebben door onze danslustige lezers niet overgeslagen, maar juist met bezadigdheid en diep doordenken gelezen wordt, verbieden wij openlijk de lectuur van dit opstel aan een iegelijk, die slechts een dolle liefhebber van het dansen is. De ondervinding toch leert ons dagelijks, dat al wat op den „index” is geplaatst, het meest gelezen en ter harte genomen wordt. Welnu, ook wij rekenen op die eer, en veroorloven daarom de lezing dan ook alleen aan hen, die nooit dansen of gedanst hebben. Er is geen volk, bij wie het dansen niet bekend is. In de grijze oudheid maakte de dans een deel van de godsdienstige vereering uit. In Egypte voerden de priesters bij de processiën ernstige pantomimische dansen op, gelijk ook bij begrafenissen zeer gebruikelijk was. In Indië klimt de geschiedenis der godsdienstige dansen tot de grijste oudheid op. Bij alle processiën moesten jonge meisjes, onder het bezingen van den lof der góden, zekere dansen voor de standbeelden uitvoeren. In Italië waren in de oudste tijden in Etrurië godsdienstige dansen gebruikelijk, welke zonder gezang en mimiek slechts door de tonen der fluit begeleid werden; de dansers vormden eene bijzondere klasse van menseben. Deze Etrurische dansen werden bij gelegenheid eener pest als een verzoeningsmiddel van den toorn der góden te Rome ingevoerd, en waren van dien tijd af bij alle offerfeesten gebruikelijk. Ook de geestelijken, in hunne kapittels en kloosters, gaven zich, vooral op hooge feesten, aan den dans over. Bijzonder was dit het geval gedurende het narrenfeest (festum stultorum), afstammende van de saturnalia der Romeinen. Dit feest, door de Franschen spottenderwijze „la fête des sous-diacres”, d. i. feest van den bez.... ('saouls dj diaken genaamd, is zóó oud, dat het reeds door het concilie te Toledo in 633 verboden werd; terwijl lang te voren de H. Augustinus (in Homil. de Kalend. Januarii) daartegen ijverde. Wegens de daarbij plaats grijpende onwel voegelijkheid en misbruiken vond zich het domkapittel te Würzburg ten jare 1376 verplicht, het dansen in de kerken te verbieden, evenals ’t reeds op de synode onder bisschop Mangeld in 1298 verboden was, in kerken en op kerkhoven dansen uittevoeren. Een dergelijk verbod trof in 1385 de dansmuziek bij opname van ordespersonen in kloosters. Het schijnt echter, dat zelfs de geestelijkheid, trots de strenge maatregelen, door de synoden van 1298, 1407, 1452 en 1589, zich
niet aan de gegeven bevelen stoorde; want zelfs i de ijverige vorst-bisschop Gottfried danste in 1455 te Bisschofsheim zoo hartstochtelijk, dat hij, gelijk Fries bericht, door eene kwaadaardige leverziekte aangetast werd, ten gevolge waarvan hij stierf. Ook bij ons te lande werd er door strengrechtzinnige personen scherp tegen het „ ijdele, lichtvaardige, onkuische dansen” te velde getrokken, hetgeen zelfs nog bleek, toen in het laatst onzer eeuw van staatswege aan de academie te Eraneker een dansmeester ten dienste der studenten benoemd was. De een noemde het dansen onzondig, de ander noemde het een duivelstred, en elke pas of sprong een stap naar de hel. Te Groningen wilde men in 1772, op grond eener oude wet, die het dansen verbood, eene kerkelijke actie instellen tegen een onderling, die op de bruiloft zijner dochter gedanst had. Sinds ’t begin der kerkhervorming werd in ons vaderland het dansen algemeen afgekeurd, en ofschoon Luther er zoo heel veel kwaad niet in zag, omdat hij meende dat het geloof en de liefde zich niet lieten uitdansen, vond Calvin het dansen onchristelijk, en bedreigde allen, die zich daaraan overgaven, met kerkelijke tucht. En toch, niettegenstaande al dat ijveren tegen het dansen, heeft men zich niet daaraan gestoord, en is het woord „bal” reeds genoeg om de teedere hartjes onzer lieve dames sterker te doen kloppen! o, Ik weet wat gij zeggen wilt. Gij voegt mij toe: „Welnu, ziter dan zooveel kwaad in het dansen? Begint niet met de eerste dansles de eerste reeks van genoegens der jonge meisjes? Een geheel nieuw leven, een leven vol zonneschijn en genot, ligt voor haar in ’t verschiet, en dikwijls, nog als eene oude matrone, speelt er een vroolijk lachje om haar mond, wanneer zij de dagen herdenkt, toen zij óók nog dansen kon en mocht!” Of er hvaad in steekt? Als er geen kwaad in steekt, lieve, luchthartige danseres, moet er iets goeds in steken. Alvorens dit nader te bespreken, moet ik u op een wapen opmerkzaam maken, waarmede gij mij wellicht zoudt kunnen treffen, ingeval het u behagen mocht, u in een strijd over het voor en tegen met mij te wagen. Dat wapen is : „dat ieder goede zaak, trots de vinnigste oppositie, zegeviert;’ en als zoodanig stel ik mij voor, dat gij ook „het springen op de maat,” alias dansen, beschouwen zult. Immers, geene kerkelijke conciliën of bedreigingen zijn in staat geweest, het „goddelijk” (!) dansen gedurende den loop der eeuwen te vernietigen. Bijgevolg, zoo redeneert gij, moet er iets heiligs, iets degelijks, iets nuttigs in het dansen gelegen zijn!... Wel verre van hierdoor afgeschrikt of uit het veld geslagen te worden, stel ik daartegenover de vraag: „Of tegen het tabaksrooken, dat niet minder beweging gemaakt heeft, minder hevig, met minder verbittering gestreden is? En of het nu daarom iets heiligs, iets degelijks, iets nuttigs moet genoemd worden, omdat de geheele wereld genot vindt in het onbehageiijk opzuigen van tabaksrook? Is ook ’t verslaafd-zijn aan alcoholische dranken en bedwelmende middelen, waarvan zich bijna alle volkeren der aarde bedienen, eene heilige, eene degeljke, eene nuttige handeling?”
---

BUITENLANDSCHE POLITIEK.
De Kölnische Zeitung bespreekt de organisatie der militaire krachten van ’t Nederlandsclie volk, en zegt, dat generaal van Mulken en zijne geestverwanten voor de verdediging des lands weinig van vrijwilligers en schutterijen verwachten, maar vestingen en inundatie beschouwen als de natuurlijke middelen voor een staand leger, dat blijvend moet belast worden met ’s lands verdediging. Algemeene dienstplichtigheid en vermeerdering der uitgaven voor ’t staande leger zijn de middelen, welke door 1 de voorstanders dezer denkbeelden worden vooropgesteld. < Lijnrecht in strijd met die denkbeelden zijn de inzich- ; ten van hen, die de volkswapening willen, terwijl zij het < staande leger in vredestijd behouden, voor zooverre de : handhaving der openbare orde dit vordert, en de behoefte ’ aan onderofficieren en instructeurs bij de oefeningen des I volks in den wapenhandel noodig blijkt. | Ten slotte zegt het blad, dat allen het daarover eens zijn, dat ’t tegenwoordig stelsel slechts de armste en ' meest onwetende jongelieden tot recruten maakt, en men j het remplaceeren althans bemoeielijken moest. Dat alleen zij, die hunne huid te verliezen hebben, met de verdediging des lands zijn belast, is zeker niet wensebelijk. Alleen in eene vereeniging van ’t Indische met ’t Nederlandsche leger en invoering der dienstplichtigheid zooals die in Pruissen bestaat, ziet de K'óln. Zeit. voor Nederland de verhooging der militaire krachten. De volksweerbaarheid, zooals die in Zwitserland bestaat, schijnt het blad voor Nederland eene utopie, omdat de plaatselijke gesteldheid der beide landen te zeer verschilt, en de uitgaven niet minder zouden zijn, al verminderden de uitgaven voor ’t staande leger. De Poolsclie en Oostenrij ksche bladen hadden in den laatsten tijd de opmerkzaamheid gevestigd op bet bijeentrekken van ten observatie-corps van Rusland aan de Pruth. Thans wordt door de Russische bladen ten stelligste tegengesproken, dat Rusland krijgszuchtige bedoelingen zou hebben. Integendeel volgt de regeering eene staatkunde der rust en des vredes, wenscht met niemand oorlog te voeren en koestert geenerlei oorlogzuchtige plannen. De werken des vredes worden met kracht doorgevoerd. Zoo zal men bet Maria-kanaal van Rijbinsk naar Petersburg, voornamelijk voor het vervoer van granen bestemd, dieper en breeder maken, om bet tot een der voornaamste handelswegen van Rusland te hervormen. Dat belet de Russische politie echter niet, een waakzaam oog te houden op vreemdelingen, die voorzien van Fransche of Zwitsersche paspoorten over de grenzen komen. Zoo is dezer dagen nog een jonge en schoone dame op het station "Wilna aangehouden en terstond naar St.-Petersburg gezonden, omdat zij onder hare papillotten proclamatiën van Herz en onder bare papieren cijferschrift had. Haar eigenaardig kapsel vol papieren rolletjes wekte argwaan op; de politie onderzocht dus ’t kapsel der dame, en maakte een lijst op van al ’t wetenswaardige wat ze op die papiertjes vond. In een der microscopische staten van Duitschland, welke de annexatie-koorts van Pruissen onaangetast liet, in Schwartzburg-Rudolfstad, is tusschen den souverein en het volk een conflict gerezen. De souverein had verhooging van inkomen gevraagd, op grond dat sedert 21 jaren dat inkomen niet vermeerderd was, terwijl alle levensbehoeften gedurende dien tijd in prijs gestegen waren. De volksvertegenwoordiging stond in dat moeielijk geval verlegen. Wat te doen? Eindelijk heeft zij de stoute schoenen aangetrokken en afwijzend op ’t verzoek van den souverein beschikt. De prins van SchwartzburgRudolfstad heeft daarop bij de sluiting der zitting aan de vertegenwoordiging medegedeeld, dat hij om den lieven vrede te bewaren voor ditmaal van loonsverhooging zwijgen zou, en zonder werkstaking op beter tijd wachten, maar dat hij het een bedroevend verschijnsel vond, dat de volksvertegenwoordigers hem niet zoo toegenegen waren als hunne voorgangers zijne voorvaderen waren geweest. De bedreiging van invoering van ’t algemeen stemrecht bij de verkiezingen heeft de souverein echter ditmaal in zijne liefderijke genade nog achterwege gelaten.
BUITENLAND.
---

FRANKRIJK.
Het Wetgevend Lichaam heeft een ontwerp van wet van de regeering ontvangen betrekkelijk de werkzaamheden der departements- en der arrondissements-raden. De hoofdbepalingen dezer voordracht zijn: dat die door verkiezing gevormde lichamen zelf hun voorzitter, ondervoorzitters en secr‘arissen zullen kiezen, en zelf de bepalingen tot regeling van den gang hunner werkzaamheden, bepaaldelijk ook die aangaande de openbaarmaking hunner beraadslagingen, zullen ontwerpen en vaststellen. Zij houden thans zitting onder de leiding van voorzitters, die bij een keizerlijk besluit uit hun midden benoemd worden; en zij zijn door eene wet, die ruim dertig jaren geleden gemaakt is, in de openbaarmaking hunner beraadslagingen aan beperkende bepalingen gebonden. Den 21sten dezer begint voor het hooggerechtshof te Tours het rechtsgeding tegen prins Pierre Bonaparte wegens manslag, gepleegd op den dagbladschrijver Victor Noir, en beproefd op diens medgezel Fonvielle, beiden schrijvers van het revolutionnaire blad la Marseillaise. De jury voor deze exceptionneele vierschaar is, overeenkomstig de bestaande verordeningen, gevormd uit leden der departementsraden, door loting daarvoor aangewezen. De acte van beschuldiging laat het vraagpunt, of de prins door uittarting en feitelijke aanranding tot de misdaad is gebracht, twijfelachtig, doch vermeldt meer gronden om zulks dan om het tegendeel aan te nemen ; zij voegt daarbij, dat er in allen gevalle eene strafbare daad, een moedwillige manslag is gepleegd. De nabestaanden van Victor Noir eischen tevens geldelijke schadevergoeding voor hun verlies, en willen van die gelegenheid gebruik maken om den prins door vele getuigenissen omtrent zijne inborst aan de kaak te stellen. De bank van Frankrijk had eergisteren 1,260,831,786 francs aan specie in kas (dat is ruim dertig millioen meer dau eeue week vroeger), en een bedrag van 1,391,647,050 fr. (dat is drie-en-twintig millioen minder) in biljetten aan toonder in omloop; zijnde er sedert 3 Maart eene afneming van veertien millioen fr. in hare wisselportefeuille op te merken.
---

ENGELAND.
De Oranje-loges, of oud-protestantsche vereenigingen in het noord-oosten van Engeland, hebben dezer dagen besloten het gouvernement uittenoodigen „om alle wettelijke middelen aan te wenden tot het stuiten der jammerlijke en ijzingwekkende moorden, die schier dagelijks in Ierland voorvallen.” In den aanhef zeggen zij, dat de Iersche landbill naar de bedoeling des gouvernements eene „boodschap van vrede” aan Ierland moest zijn, maar dat dit doel gemist, ea de bill in Ierland niet als een blijk van welwillendheid opgenomen is. Volgens berichten uit de Kaapstad van 4 Febr. zonden de scheepvaartdokken in de Tafelbaai op den 15den Maart aanstaande plechtig voor de handelsscheepvaart geopend worden. Uit den Oranje-Vrijstaat wordt bericht, dat het op de Basuto’s veroverd grondgebied door de Kaffers geheel ontruimd was en tot voordeelige prijzen in openbare veilingen verkocht werd.
---

VEREENIGDE-STATEN.
In Salt-lake-city, de hoofdstad der Mormonen, heeft eene zeer zonderlinge demonstratie plaats gehad, uitgaande van de vrouwelijke bewoners der stad, namelijk eene vrouwenvergadering, ten einde te protesteeren tegen bet recht der regeering van de Vereenigde-Staten, om de veelwijverij te verbieden. De aanzienlijkste geslachten van Utah waren door hunne vrouwelijke leden vertegenwoordigd, en elke stand had zijne afgevaardigden gezonden. Het voorzitsterschap werd waargenomen door eene der vrouwen van den ouderling en apostel Kimball. Mrs. Sarah Kimball begon met eene redevoering, die een luide toejuiching- uitlokte, en hierop neerkwam: „Wat heeft het Congres met onze huiselijke omstandigheden te maken, als wij, vrouwen, daarmee tevreden zijn? Zullen wij het recht niet hebben onze echtgenoten te kiezen? En zullen onze echtgenoten uit hun eigendom verdreven worden, omdat zij ons en wij hen lief hebben, omdat wij met ben eene verbintenis hebben aangegaan, die den hemel welbehagelijk is ?” Eene meer bejaarde en practische zuster, met name Bathseba Smith, bloedverwante van de oudste profeteufamilie, betoogde, dat de polygamie maar een voorwendsel voor de bedreigde vervolging was, doch dat het doel alleen gezocht moest worden in speculatie op het rijke land der Mormonen. Eene jonge dame, Eliza Snow, bespotte de Amerikaansche vronwen, die durfden zeggen, dat de vrouwen der Mormonen zich in slavernij
en dienstbaarheid schikten. „Wij konden immers wegloopen, riep de jeugdige spreekster uit, „als wij wilden, even als
de vrouwen in andere staten doen! Maar dat willen wij niet. Wij zijn er te zedelijk toe; en ons lot bevalt ons goed.” Er werd een reeks van besluiten genomen, waarbij de antiMormonen-bill, bij het Congres aanhangig, werd veroordeeld, de Mormoonsche inrichting van het huwelijk als de echtchristelijke vastgesteld, en de vrouwen van TJtah werden opgeroepen tot wanhopigen tegenstand, als de regeering er ooit toe mocht overgaan, om de veelwijverij te verbieden. Het Huis van Vertegenwoordigers te Washington heeft den 8sten dezer met 114 tegen 71 stemmen eene bill aangenomen, waarbij de staat Georgia, aan al de gestelde voorwaarden voldaan hebbende, weder in het volle genot van de rechten der eedgenoten is gesteld. Bij de verkiezing en in den staat New-Hampshire heeft de republikeinsche partij de bovenhand behouden, doch niet eene zoo groote meerderheid van stemmen, als vroeger, voor hare caudidaten vereenigd. In 1861 werd eene scheepsruimte van 2,642,628 tonnen onder de vlag der Vereenigde-Staten in het handelsverkeer met het buitenland gebezigd. In 1866 was het bedrag ruim drie-en-veertig percent minder, namelijk 1,492,927 ton; in 1868 was het weder iets grooter, namelijk 1.665,732 ton. De klachten der scheepsreeders deden het Congres in het begin van 1869 besluiten tot eene enquête dienaangaande. Het rapport daarvan is thans uitgebracht; het staaft den achteruitgang dér Amerikaansche handelscheepvaart; het zegt, dat vooral Engeland dien veroorzaakt heeft en daardoor gebaat is; en het ziet het middel tot opbeuring der Amerikaansche handelsvlag in milde begunstiging door tariefbepalingen en door subsidiën uit de schatkist, niet in vrije mededinging.
---

