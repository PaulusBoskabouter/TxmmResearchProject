NEDERLANDEN. 's GRAVENHAGE, den 5den December 1870.
Bij Koninklijk besluit van 26 November 1870, n°. 13, is aan de heeren J. Terlaak en W. N. van Rest, met ingang van 1 Januarij 1871 , eervol ontslag verleend uit hunne betrekkingen, eerstgenoemden van adjunct-commies en laatstgenoemden van eersten klerk bij het Departement van Binnenlandsche Zaken, en zulks behoudens hunne aanspraken op pensioen of vrachtgeld. Bij Koninklijk besluit van 3 December 1870, n°. 13, is, onder dankbetuiging voor de door hem als zoodanig bewezen diensten, op zijn verzoek, eervol ontslag verleend aan G. A. Willich, als majoor commandant der dienstdoende schutterij te Deventer. ©ij Koninklijk besluit van 4 December 1870, n°. 12, is aan den kapelmeester van het muziekcorps der dienstdoende schutterij te's Hertogenbosch H. Bouman, als zoodanig de personele rang verleend van 2den luitenant bij die schutterij. MINISTERIE VAN FINANTIEN. Bz beschikking van den Minister van Finantien is bepaald dat de navolgende ambtenaren bij de administratie der posterijen hunne functien zullen uitoefenen als volgt, te weten : de commies 3de klasse J. A. A. Kuiler, ten postkant ore te 's Hertogenbosch ; de commies 3de klasse P. C. van Aken , ten postkantore te Maastricht.
---

BUITENLANDSCHE BERIGTEN. DUITSCHLAND.
De Pruissische Staats-Anzeiger geeft het volgende verslag uit het hoofdkwartier te Versailles van 29 November. H De uitval, die heden morgen uit Parys ondernomen werd, was hoofdzakelijk tegen de positien bij L'Hay en Chevilly gerigt. De vijand had dezen aanval voorbereid door een bombardement uit al de forten aan de zuidzijde, hetwelk den ganschen nacht duurde en blijkbaar ten doel had onze troepen te vermoeijen door ze te noodzaken om gedurende verscheiden uren tot den strijd gereed te staan. «Met het aanbreken van den dag, tusschen 7 en 8 ure, vertoonden zich buiten de vestingwerken aanzienlijke Fransche strijdkrachten, terwijl het vuur der forten allengs ophield. Het vuur der Pruissische voorposten en verschansingen was echter voldoende om het de>boucberen van den vijand aldra te stuiten , zoodat het geheele aantal der uitvallende troepen niet veel meer dan 3000 man bedroeg , die uitsluitend tot de linie behoorden. De moeijelijkheid om zich te ontwikkelen verlamde den aanval des vijands. Men kon op verscheiden plaatsen bespeuren dat de troepen het kommando der dapper vooraan rukkende officieren ongaarne en schoorvoetend volgden. Reeds vóór 10 uro was de uitval geheel teruggeslagen. De ongekwetste gevangenen , ten getale van meer dan 200, waaronder 2 officieren, die in onze handen vielen, waren uiterst neerslagtig. Eenige der manschappen verklaarden dat zij gaarne naar Parys zouden terugkeeren, niet om nogmaals tegen de Pruissen, maar om tegen hunne officieren te vechten. Wat de levensmiddelen betreft, zou, volgens de opgave der gevangenen, nog een groote voorraad van gezouten vleesch in de forten voorhanden zijn. i) De beweegredenen, welke de magthebbers in Parys tot eenen uitval op dit oogenblik hebben doen besluiten, zijn voor alsnog niet te beoordeelen. Intusschen blijkt uit de Parysche couranten, dat men aldaar eenen aanval van het insluitingsleger op de zuidelijke forten verwachtte , en dat bij de regering op maatregelen om den vijand te voorkomen werd aangedrongen , zelfs onder bedreiging met eenen opstand. In hoe ver de regering met hare jongste besluiten aan het dringen der uiterste partijen heeft toegegeven, zal eerst over eenige dagen kunnen blijken." — De veel besproken inhechtenisneming van eenige Deensch-gezindepersonen in Sleeswijk en van den heer Jacoby en sommige sociaaldemokraten in Koningsberg heeft aan de heeren Duncker c. s. aanleiding gegeven tot het doen eener interpellatie in den rijksdag. Zij vroegen 1°. of, naast de verklaring van den staat van oorlog in een gedeelte van het bondsgebied door den bondsveldheer, ook in sommige districten eene schorsing van bepalingen der Pruissische constitutie en der grondwetten van andere bondsstaten had plaats gehad ? 2°. of de bondskanselier bereid was dienaangaande overeenkomstig de wet onverwijld rekenschap te geven ? en 3°. op welke wijze de bondskanselier aan de persoonlijke verantwoordelijkheid , die volgens de wet op de militaire bevelhebbers bij de handhaving van den staat van beleg rust, gevolg heeft gegeven in de gevallen waarin die bevelhebbers, ook zonder schorsing van de betrekkelijke bepalingen der constitutie, de vrijheid van personen, het regt van vergadering en de vrijheid der drukpers geschonden hebben ?
Deze interpellatie was in de zitting des rijksdags van eergisteren aan de orde gesteld. Nadat de heer Duncker de gedane vragen had toegelicht, heeft de president der bondskanselarij, de heer Delbriick, daarop geantwoord. Wat de eerste vraag betreft deelde hij mede dat eenige artikelen der Pruissische constitutie, na de oorlogsverklaring en na de ontvangst van het berigt der verschijning van de Fransche vloot, voor korten tijd geschorst waren geworden, van 16 Julij tot 25 October in het havendistrict van Kiel en in de stad en vesting Colberg, en bovendien gedurende óe'nen dag in de districten Hadersleben, Apenrade, Sonderburg, Tondern en Flensburg; verdere schorsingen van grondwetsbepalingen hadden ni<t plaats gehad. Op de tweede vraag antwoordde hij met het verzoek dat de rijksdag de rekenschap, die volgens de wet omtrent de verklaring van den staat van oorlog en de schorsing van grondwetsartikelen gegeven moet worden , zou beschouwen als gegeven door het zoo even medegedeelde. Tot het derde punt overgaande zeide de minister Delbrüek : » Ik moet hierbij op den voorgrond stellen dat de bondskanselier voor die handelingen , welke do door den Koning aangestelde militaire gouverneurs in hunne hoedanigheid van militaire bevelhebbers dienstig achten te verrigten , even weinig de verantwoording op zich kan nemen, als voor de handelingen der militaire bevelhebbers aan welke de Koning het bevel over een actief leger opdraagt. Even min als de bondskanselier zich verantwoordelijk kan stellen voor een plan van eenen veldtogt of voor de leiding van eenen veldslag, Kan hij zulks doen voor do daden welke een door den Koning aangesteld militair bevelhebber binnen een in staat van oorlog verklaard district verrigt. Die verantwoordelijkheid berust alleen op de militaire bevelhebbers tegenover den Koning. De interpellant heeft herinnerd dat de bondskanselier vroeger van deze plaats verklaard heeft verantwoordelijk te zijn voor de handelingen des ministers van oorlog. Dit is ongetwijfeld geschied ; maar die verklaring doelde op de handelingen des ministers van oorlog als chef der administratie, maar geenszins op handelingen van militaire bevelhebbers, in den oorlog en gedurende den staat van oorlog verrigt." F R A NK R IJ K. In een schrijven uit Tours van verleden Dingsdag zegt de correspondent der Indépendance Beige: «De heer Gambetta heeft hier vele vijanden. Le Franqais, la Gazette de France en andere monarchaalgezinde dagbladen vallen hem uiterst heftig aan , scherper dan voegzaam is jegens den man die eene zoo zware taak heeft en zich aan een zoo ontzaggelijk werk toewijdt. Bij het aantal zijner vijandon voegt zich thans de heer de Kératry; dezo lag sedert eenigen tijd overhoop inet den heer de Cathelineau, welke even als hij in het westen irregulier krijgsvolk onder zijn bevel heeft; de heer Gambetta begaf zich derwaarts om den vrede tusschen hen te herstellen, maar schijnt er in tegendeel den twist te hebben doen verergeren. Het is trouwens moeijelijk aan »Io eigenliefde van een ieder voldoening te geven. »Volgens geruchten zou ook de generaal Bourbaki ontevreden zijn, omdat hij van het bevel over het noorder-leger ontzet en naar het midden van Frankrijk verplaatst is. » De zaak is dat het Bewind al de krachten, hoe zeer onderling verschillend, tot zamenwerking zoekt te vereenigen; het heeft de diensten van Cathelineau en Garibaldi, van Bourbaki en de Kératry evenzeer voor de gemeene zaak willen benuttigen; en het heeft meermalen een weigerend antwoord gegeven wanneer het door eenen of anderen vriend werd aangemaand tot harde maatregelen tegen mannen wier ingenomenheid met de republiek twijfelachtig scheen, zoo als er dagelijks alhier op de straten te zien zijn, bij voorbeeld thans de heeren LatourDumoulin, de Chasseloup-Laubat en de Lagueronnière." De republikeinsche Siècle zegt: » Do gewezen volksafgevaardigden van het gevallen gouvernement, regter centrum en linker centrum, vereenigen zich allengs in groepen naar gelang de afloop der krisis nadert. Zou het niet voor het gouvernement der Republiek mogelijk zijn, zich tegen hunne misdadige ondernemingen to verdedigen?" Du lieer de Kératry zegt in een schrijven uit Angers van 28 November aan den heer Gambetta onder anderen het volgende: » Ondanks de dringende aanzoeken mijner troepen heb ik u gisteren berigt gezonden dat ik tot het nederleggen van mijn bevelhebberschap volstrekt genoodzaakt werd door den inhoud der orders die gij den 26sten , juist terwijl wij uitrukten om den vijand aan te vallen, te Tours opgesteld hebt [en waardoor de geheele krijgsmagt in het westen onder het bevel van den generaal Jaurès is gesteld]. »Gij hebt den eigen dag mijn ontslag aangenomen. Met diepe smart verliet ik en mijn vrierd Carré-Kérisouet het leger hetwelk wij hadden op de been gebragt; doch die smart doet mij geenszins mijne gebiedende pligten vergeten. »Met mijnen terugkeer tot het ambtelooze leven herneem ik mijne politieke vrijheid, die jk onder de uniform geheel had afgestaan. Toen ik mijne medeburgers tot %erwering des vaderlands opriop, nam ik daarmede de verantwoordelijkheid voor mensclienlevens en menschenheil op mij. Ik heb dan ook de eer u te berigten dat ik het hoofdbestuur
van oorlog en dat van marine voor eenen krijgsraad zal doen dagen zoodra de loop der gebeurtenissen mij zulks zal veroorloven; die hoofd1 besturen en ik, wij zullen gelijktijdig voor de vierschaar onzes lands verschijnen, en geen van de bescheiden die ik in handen heb zal achter worden gehouden." In een naschrift geeft de heer de Kératry te kennen dat de onder Gambetta werkzame hoofdambtenaren aan de Keizerlijke dynastie toegedaan zijn en verraderlijke plannen koesteren. — Uit Le Mans wordt gemeld dat de schrijver en de uitgever van VUnion de la Sarthe, een katholiek dagblad, in hechtenis genomen en naar een militair geregtshof verwezen zijn, omdat zij gezocht hadden de generaals onderling in twist te brengen, alsmede wegens het openbaar maken van verzonnen depêches. — In de vorige week is te Tours een besluit der aldaar gevestigde bewindslieden uitgevaardigd, strekkende om de besluiten van 2 en van 7 November, waarbij de algemeene volkswapening gelast werd, aan te vullen en te verduidelijken. Alle weerbare manspersonen van 21- tot 40jarigen ouderdom staan nu ter beschikking van den minister van oorlog, met uitzondering van eenige weinigen die in openbare betrekkingen onmisbaar zijn. — Eenige dagea geleden zijn te Montpellier de verordeningen van het nieuwe Verbond van het Zuidwesten afgekondigd. Die vereeniging van roode republikeinen verklaart den oorlog in de eerste plaats aan de Keizerlijk-gezinden en andere zoogenaamde reactonairen, en verder aan verscheiden gevestigde en algemeen geëerbiedigde instellingen der maatschappij. Voorts wil het burgerlijke commissarissen met ruime volmagt zenden naar de legers te velde en naar de belegerde steden. Hoe de gelastigden van dat Verbond te Tours door de hewindslieden zijn ontvangen, blijkt nog niet. — Eindelijk verneemt men een wapenfeit van den generaal Garibaldi. In Autun heeft hij, volgens onderscheidene berigten, den ÜOsten November eenen aanval van eene vrij sterke afdeeling Duitsche troepen afgeslagen. ENGELAND.
De depêche waarmede de Britsche minister van buitenlandsche zaken den 27sten November heeft geantwoord op de Russische depêche van 20 November (wier inhoud in ons vorig nommer is medegedeeld) is te Londen openbaar gemaakt; zij luidt met eenige bekorting aldus: >i Ik heb aan mijne eerste verklaring aangaande het opgerezen vraagstuk van volkenregt niets toe te voegen. Bij welke gelegenheid door Rusland vroeger reeds een voorstel tot wijziging van het verdrag van 1856 gedaan zou zijn, is mij onbekend; ik kan dus niet toegeven dat Rusland zijne tegenwoordige handelwijze zou kunnen regtvaardigen door te wijzen op het mislukken van vroeger gedane pogingen. » De hoffelijke taal van den vorst Gortschakoff doet ons hopen dat de hinderpaal tegen eene goede verstandhouding zal worden weggeruimd. Het trekt onze opmerking dat de kanselier van het Russische rijk, op zijne eerste verklaring doelende, ze beschrijft als zijnde n n eene afschaffing van een theoretisch beginsel zonder onmiddellijke toepassing."" Indien wij dit derwijze moeten verstaan, dat Rusland, zijn gevoelen uitsprekend, evenwel geen voornemen heeft om overeenkomstig dat gevoelen te handelen zonder zich vooraf met de andere mogendheden verstaan te hebben, dan is het einde van het twistgeschrijf nabij; immers Harer Majesteits gouvernement heeft geene bedenking tegen het bijwonen der door Pruissen voorgeslagen conferentie, mits zij zamen kome zonder dat er vooraf iets omtrent de te verkrijgen uitkomsten der beraadslaging zij vastgesteld; Engeland zal er Ruslands voorstellen ter goeder trouw en onbevooroordeeld onderzoeken." Jiij een in het laatst der vorige week afgekondigd besluit der Koningin van 29 November jl. is het Britsche Parlement wederom en wel voor vijf weken , dat is tot 17 Januarij aanstaande, verdaagd, in bewoordingen welke tegen dat tijdstip eene nieuwe verdaging doen verwachten; waaruit wordt opgemaakt dat de regering in den tegenwoordigen stand der buitenlandsche aangelegenheden , in het geschil met Rusland even min als in den loop des oorlogs tusschen Frankrijk en Duitschland , geene reden ziet om de parlementszitting eerder dan gewoonlijk, dat is in het begin van Februarij . te doen aanvangen. Verleden Vrijdag is aan de Londensche dagbladen het volgende van we»e het Britsche ministerie van buitenlandsche zaken medegedeeld: i) Er is een telegram van den heer Wade, onzen vertegenwoordiger in China, ontvangen, gedagteekend te Peking den 16den November, inhoudende dat de Fransche zaakgelastigde, de heer Rochechouart, van Tien-tsing terug is gekomen en aldaar de openbare gerustheid volkomen hersteld acht. Hij betuigt tevredenheid over den nieuwen gouverneurgeneraal. Er bestaat nergens elders vrees van dadelijk gevaar. Gedurende den winter zullen Britsche, Amerikaansche , Fransche en misschien ook Russische kanonneerboten te Tien-tsing blijven." Een bij de Times ontvangen telegram uit Shanghai van 8 November ze"t: »Er is in Mongolië een Tartaarsche opstand uitgebarsten; 2n,000 opstandelingen zijn in aantogt naar Urga en Fliasutai ( ?). Dertig stukken geschut en 1000 geoefende soldaten , met Russische geweren voorzien, vertrokken op den 21sten (?) November van Kalgan." De in 1865 gelegde telegraaphkabel tusschen Engeland en Nooid-Amerika is sedert 30 November, en die van 1866 sedert 6 0ctober jl. beschadigd en onbruikbaar. De telegraaph-communicatie tusschen Europa en Amerika kan thans enkel worden aangehouden met den Fransch -Atlantischen telegraaphkabel, die gebrekkig werkt. Er is dan ook , zegt het Daily News van Zaturdag, vooruitzigt op eene nieuwe onderneming tot telegraphisclie verbinding van Engeland en de VereenWe Staten, met een betrekkelijk klein kapitaal en met een lager tarief van seinkosten voor het publiek. De Times van Zaturdag zegt in zijn beursberigt: » De berigten uit Frankfurt bevestigen het gerucht dat eene vereeniging van Berlynsche en Londensche bankiers een deel der nieuwe Noordduitsche geldleening, namelijk vijftig millioen Rd. (of omstreeks 8,300,000 pond sterling), heeft geaomen tot den prijs van 92'/ 2 per cent, en dat er ook gedeelten der leening tot dien prijs aan de bankiers van Frankfurt zijn toegewezen. De leening draagt vijf per cent rente en moet over vijfjaren a pari worden afgelost, met vrijheid voor de regering om dit eerder te doen, mits zij het voornemen hiertoe zes maanden vooraf bekend make. Twee derden der gemelde som van 50 millioen worden door de bedoelde bankiers dadelijk genomen , de rest in geval zij het verkiezen. Zoodra de overeenkomst met de bankiers bekrachtigd
zal zijn, zal aan het publiek gelegenheid worden gegeven om voor den prijs van 95 per cent in te schrijven." — Verleden Vrijdag is te Birmingham op het stadhuis in eene talrijke volksvergadering besloten te verklaren dat er voor Engeland geenzins reden tot oorlog gelegen was in Ruslands verklaring betrekkelijk de Zwarte Zee, maar dat deze zaak aan het oordeel van een Europeesch congres onderworpen behoorde te worden. In dien geest spraken er de geschiedschrijver Froude, de hoogleeraar Rogers , drie parlementsleden en sommige andere mannen van naam. ITALIË. De Unit a Cattolica, het hoofdorgaan der katholieke partij in het koningrijk Italië, verzekert dat de Paus door tusschenkomst van een hoog geplaatst persoon een schrijven van den Keizer van Rusland, houdende een aanbod van ondersteuning voor zijne zaak, ontvangen heeft. Het zou alzoo , zegt het Journal de Bruxelles , wel kunnen gebeuren dat de Paus, door de katholieke mogendheden verlaten wordende, door schismatieke en kettersche mogendheden in het bezit zijns grondgebieds hersteld wierd. SPANJE. In het laatst der vorige week is er onverwachts eene verandering in het Spaansche ministerie gekomen. De heer Figuerola is als minister van finantien afgetreden en vervangen door den heer Moret y Prendergast. die sedert eenigen tijd minister van koloniën was en met deze portefeuille ad interim belaft blijft. De reden dezer verandering blijkt niet; beide de genoemde mannen behooren tot de partij deiprogressisten. BE L G IE. In de verleden Vrijdag gehouden zitting der Kamer van Vertegenwoordigers heeft de minister van binnenlandsche zaken, in antwoord op eene interpellatie, medegedeeld dat er een paar dagen geleden een nieuw geval van veepest, het tweede, in Belgie was voorgekomen, en wel, gelijk het eerste, in de provincie Luxemburg. Hij voegde daarbij, dat er met medewerking van de militaire overheden door de regering scherp en streng toezigt werd gehouden ten einde den Belgischen veestapel tegen de besmetting te behoeden. — De Monxteur wederspreekt de geruchten van groote desertie bij het Belgische leger. Volgens het regeringsblad komen er bij het leger, sedert het op den voet van oorlog en alzoo nagenoeg tot de drievoudige getalsterkte werd gebragt, naar verhouding minder gevallen van desertie voor, dan doorgaans wanneer het op den voet van vrede is. — In Belgie worden berigten betrekkelijk het leveren van krijgswapenen of krijgsammunitie door den rijkstelegraaph noch naar Frankrijk noch naar Duitschland overgebragt. Dit is, blijkens eene mededeeling van het officiele regeringsblad verboden in verband met de Belgische wet van 7 September jl., welke den uitvoer van die artikelen naar de oorlogende Staten verbiedt.
TELEGRAPUISCHE BERIGTEN. Ontvangen gisteren 4 Decentber. Berlyn , 4 December. Heden zijn hier de volgende berigten van regeringswege bekend gemaakt: n Versailles, 3 December. Heden is er geen gevecht van eenig belang voorgevallen , echter schijnt de vijand zich voor Vincennes nog meer te versterken. De divisie van den generaal Tresckow heeft gisteren zeven kanonnen genomen en 1800 gevangenen gemaakt, waaronder 1 generaal en 20 officieren." » Versailles , 4 December. Gisteren heeft de prins Frederik Karei met het 3de en 9de corps den vijand bij Chevilly en Chilleres in het woud van Orleans geslagen en 2 kanonnen genomen." » Fontaine , 3 December Heden nacht zijn batterijen opgeworpen , uit welke Belfort op dit oogenblik (8 ure des morgens) boschoten wordt. " Dresden, 4 December. Blijkens een telegram van den prins George bedraagt het verlies der Saksische troepen in de gevechten van 30 November en 2 December 1500 a 2000 man. Vier regementen hebben 15 gesneuvelde en 63 gekwetste officieren. Het aantal deikrijgsgevangen gemaakte Franschen bedraagt 3000. Tours, 4 December. Eene ministeriele circulaire aan de prefecteD, van den 3den , zegt: de Loire-armee heeft gisteren hare bewegingen voortgezet, ten gevolge waarvan eene reeks gevechten heeft plaats gehad, die echter voor geene der beide partijen eenig bepaald voordeel opgeleverd hebben. De generaal Sonis is gekwetst en gevangen genomen; dit heeft vertraging veroorzaakt in de beweging van het 17de corps. Wij hebben onze positien behouden. De geest der troepen is uitmuntend. In het oosten heeft de vijand twee aanvallen op Autun gedaan, die beide afgeslagen zijn, de tweede maal met aanzienlijk verlies voor den vijand. In het noorden schijnt de vijand meer en meer terug te trekken. Ryssel , 3 December. Do Pruissen schijnen Amiens ontruimd te hebben. Door vliegende colonnes trachten zij hunne eigenlijke plannen te verbergen. Zij hebben de brug bij Albert in de lucht doen springen. Bucharest , 2 December. De regering heeft aan de Kamer wetsontwerpen ingediend betreffende eene leening tot delging der vlottende schuld, alsmede betrekkelijk de invoering van het tabaksmonopolie. Ontvangen lieden 5 December. Londen , 5 December. De hertog van Sutherland wederspreekt het berigt dat hem een voorstel gedaan zou zijn betrekkelijk de vorming van eene Engelsche maatschappij ter overneming van het kanaal van Suez. Ds dagbladen beschouwen over het algemeen het antwoord van lord Granville (zie hierboven) als gunstig voor den vrede. De Morning-Post wederspreekt het berigt dat Oostenrijk voornemens zou zijn op de conferentie nog andere vraagstukken ter sprake te brengen dan die ontsproten zijn uit de circulaire van den vorst Gortschakoff. Londen , 5 December. Volgens berigt uit Versailles van gisteren avond is de generaal Manteuffel te Rouen binnen gerukt. De Franschen , die Champigny aan de Marne hebben verlaten , hebben zich te Creteil geconcentreerd. Berlyn , 4 December. Het wordt bevestigd dat Frankrijks toe-r
lating tot de conferentie dan alleen moeijelijkheid zou ondervinden, wanneer het voorloopig bestuur vorderde formeel erkend te worden. In dat geval zou de conferentie waarschijnlijk zonder Frankrijk gehouden worden. In ieder geval zal de conferentie zich slechts in vertrouwelijke besprekingen met de afschaffing der artt. 11 tot 14 van het Parysche verdrag bezig houden. Aan den bondsraad is een overzigt benevens documenten betrekkelijk de quaestie der Zwarte Zee medegedeeld, tot toelichting van Duitschlands belang bij deze zaak. Aan den rijksdag zal eene soortgelijke mededeeling gedaan worden. B eri.yn , 5 December. Heden zijn hier de volgende berigten bekend gemaakt: » Versailles , 4 December, middernacht. De Koning aan de Koningin. Na eenen strijd van twee dagen van het 2de leger en dat van den Groothertog van Mecklenburg, heeft het corps van Manstein heden avond het spoorwegstation en de voorstad St. Jean van Orleans ingenomen; de andere corpsen staan gereed om morgen de stad in te nemen. Dertig kanonnen en meer dan 1000 gevangenen zijn in onze handen gevallen. Ons verlies is matig: de divisie Wrangel heeft het meest verloren. Hier is heden alles rustig." n Versailles, 4 December, 10 ure des avonds. Den 3den hebben de colonnes van prins Frederik Karei den vijand over Chillières aux Bois en Chevilly teruggeslagen in de rigting naar Orleans. Het 3de en '9de legercorps namen ieder een kanon; ons verlies was niet belangrijk. n Voor Parys heeft de vijand heden de op den 2den bij Brie over de Marne geslagen bruggen afgebroken en is achter de Marne teruggetrokken. Bij de opruiming van het slagveld van Amiens zijn nog 9 Franscho veldstukken en veel oorlogsmaterieel gevonden." Beri.yn , 5 December. Heden voerde de minister Delbrück bij den Rijksdag het woord tot verdediging der verdragen ter opneming der Zuidduitsche Staten in den Bond, en deed deze mededeeling: » Prins Luitpold van Beyeren overhandigde eergisteren onzen Koning eenen brief van den Koning van Beyeren, waarin aan onzen Souverein de waardigheid van Keizer aangeboden wordt. » De te Versailles aanwezige Vorsten vereenigden zich met die aanbieding. De toetreding der andere Vorsten is te verwachten." Stuttgart, 5 December. Volgens een telegram van den generaal Obernitz hebben de Würtembergsche troepen op den 2den dezer aan dooden en gekwetsten verloren 30 officieren , 18 aspirant-officiers en 800 man. Tours, 3 December. Een den lsten des avonds uit Parys opgelaten luchtb allon heeft geene brieven of depêches van later dagteekening dan 30 November medegebragt. Uit de opgaven der daarmede aangekomen reizigers blijkt echter dat de Franschen verleden Donderdag avond nog in het bezit waren van de op den 29 en 30 November vermeesterde positien en zich voorbereidden om hunne aanvallende beweging met kracht voort te zetten. In den avond van den 28sten had de generaal Ducrot den overgang over de Marne op den 29sten des morgens bepaald, maar dien moeten uitstellen daar die rivier buiten hare oevers getreden was. De generaal Vinoy deed den 29sten eenen uitval naar het zuiden, gelijktijdig met dien van Ducrot. Eerstgenoemde was met goeden uitslag een eind voorwaarts gerukt, toen hij door het berigt van den vertraagden overgang over de Marne genoopt werd terug te trekken, ten einde den zamenhang der bewegingen niet te verbreken. Hij -werd niet door den vijand tot den terugtogt genoodzaakt. Ducrot hervatte den 30sten zijne voorwaartsche beweging en behaalde de reeds bekende voordeelen. Het is waar dat de Pruissen eenmaal Champigny hernamen , maar zij werden op nieuw daaruit verdreven. Het Pruissische berigt dat de Franschen eene wapenschorsing gevraagd zouden hebben om hunne dooden te begraven is onjuist; de luchtreizigers verhalen integendeel dat de Pruissen eene wapenschorsing van twee uren gevraagd r,ebben, welke hun werd toegestaan. Tours, 4 December. Eene officiele bekendmaking zegt dat het Loireleger zijne voorwaartsche beweging gestaakt heeft, omdat het overal zeer aanzienlijke vijandelijke strijdkrachten ontmoet. Het keert naar de sterke stellingen terug, welke het vroeger voor Orleans had ingenomen , en stelt de voortzetting van zijne bewegingen uit. De vijand schijnt zijne hoofdmagt tusschen Pithiviers, Arthenay en Orgères zamen te trekken; men gelooft dat dit de beweging van Ducrot zal begunstigen. W eenen , 5 December. De Presse van heden berigt: Gisteren heeft de Russische gezant Nowikoff aan den graaf von Beust het antwoord van het kabinet van St. Petersburg overhandigd, hetwelk van dezelfde strekking als het aan lord Granville gegevene schijnt te zijn en het standpunt der circulaire handhaaft. Florence, 4 December. De prins Amadeus heeft, bij de aanneming der Spaansche kroon, aan de deputatie der Cortes gezegd, dat hij, getrouw aan de overlevering zijner voorvaderen , en ofschoon zich de moeijelijkheid zijner nieuwe taak en zijne verantwoordelijkheid tegenover de historie niet ontveinzende, zijn vertrouwen stelt op God en het Spaansche volk , hetwelk getoond heeft warme vrijheidsliefde te paren aan eerbied voor de orde. Hij voegde er bij, dat hij, om zich zijne verkiezing waardig te maken, slechts het voorbeeld en de constitutionele overleveringen, waarin hij opgevoed was, had na te volgen. Hij besloot aldus: Soldaat in het leger, zal ik de eerste burger zijn tegenover de vertegenwoordigers der natie. Ik weet niet of ik het geluk zal hebben van mijn bloed voor mijn nieuwe vaderland te vergieten, en om eene nieuwe bladzijde in de geschiedboeken toe te voegen aan die, welke Spanje's glorie verkondigen; maar in ieder geval ben ik verzekerd dat de Spanjaarden altijd van den Koning, dien zij verkozen hebben, zullen kunnen zeggen, dat hij zich weet te verheffen boven de twisten der partijen , en dat hij geene andere gedachte, geen ander doelwit heeft dan de eendragt en het welzijn der natie. Deze aanspraak werd luid toegejuicht en beantwoord met den kreet: leve de Koning van Spanje! New York , 3 December. Goud-agio ll'/ 4 .
---

