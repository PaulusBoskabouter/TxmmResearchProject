Advertentie
Bericht.
HH. AB ONNENTEN op het AL GEMEEN DA GBLAD VAN NEDERLAND icorden verzocht, de abonnementsgelden over het 3de kwartaal, dat met uit. Sept. 1870 eindigt, te voldoen aan de Administratie, uilerlijk vóór 1 Oct., ten einde geene staking in de toezending te ondervinden. Het bedrag kan gezonden worden per postwissel, aan alle postkantoren a 1 pCt. verkrijgbaar. NB. POSTZEGELS worden niet in betaling aangenomen. Amsterdam, 13 Sept. 1870. DE ADMINISTRATIE.
---

DE MECHANISCHE KRACHT DES MENSCHEN.
n. In ’t handhaven van slavernij en lijfeigenschap heeft de oude wereldorde met schijnbaar gunstigen uitslag, maar inderdaad op ellendige wijze, de mechanische kracht des menschen dienstbaar gemaakt aan hare ontwikkeling. Ook daarom is die wereldorde, met al hare eigenaardigheden, ondergaan. Toen de mechanische menschenkracht meer op den achtergrond trad, werd ook de ruwe staat der werklieden minder in ’t oogloopend. Er ontstond ook bij dat deel der bevolking, ’t welk onder de oude wereldorde niet alleen geïsoleerd bleef van beschaafde kringen, maar tevens onderling van elkander, eene beweging,^ die men gewoonlijk de arbeidersbeweging noemt, en die eigenlijk mag heeten eene der bewegingen, welke de menschelijke geestkracht uitoefent. Hoe meer stoom en electriciteit de volken samenbrachten en de ketens verbroken werden, welke de menschheid omklemden, des te meer verdwenen ook van lieverlee de vooroordeelen, welke de begrippen natuurlijke kracht en arbeid, tijd en ruimte, vervalschten. Eindelijk werden die vooroordeelen bij de meer-beschaafde volken geheel opgeruimd, zoodat alleen nog bij de minder-beschaafden ’t besef leeft, dat de één reusachtige krachten ontwikkelen kan, terwijl de ander niets beteekent. Vele uitvindingen en ontdekkingen van vroeger tijden worden eerst thans van algemeen belang, nu de toepassing van stoom- en andere natuurkrachten de mechanische kracht des menschen vervangt, en deze daardoor opgewekt wordt, door te dringen tot een hooger zedelijk en verstandelijk leven, dan tot dat ’t welk hem deed juichen, wanneer hij naast den geduldigen ezel voortstapte, om de gevulde korven ter markt te brengen, zonder aan iets anders te denken, dan aan ’t telkens op nieuw vullen en leegen van de korven zijns meesters. Toch is die man, naast den ezel, reeds een stap voorwaarts, vergeleken bij hem, die zelf de korf op den rug ter markt moet dragen. Maar bedenkt men, hoe ’t verplaatsen van lasten thans door stoom geschiedt, hoe b. v. bij de bewegingen van groote legers de mechanische kracht van den soldaat geheel of bijna geheel wordt bewaard voor ’t slagveld, omdat men dat deel der kracht, ’t welk door de verplaatsing te loor ging, kon vervangen door stoomi ïii i i 1 1*1 i - 1 • -1
iuacni, uan Kan men ue lacxieiï van nem, cue ae oude wereldorde herstellen wil, door zelf zijn met mechanische kracht volgeladen korf op ’t slagveld te brengen, vergelijken bij die van den man, welke de iiensten van den ezel niet kende, en veel minder nog die van den stoom. Van lieverlee verdwijnen dwaalbegrippen en vooroordeelen. Tijd wordt bijna 0, en ruimte bijna oneindig in de bewegingen van den menschelijken geest, en dat alles, omdat de mechanische kracht des menschen tegen zich zelven gekeerd of door betere natuurkrachten vervangen kan worden. Bewijzen zijn daarvoor niet noodig. Doch wilt ge er enkelen, zie om u heen! Wat was de boekdrukkunst, zoolang de mechanische kracht van de snelpers niet bestond, en men vele dagen, ja, maanden behoefde, om een boek van eenige vellen aftec deken, terwijl men thans in een paar uren tijds duizenden bij duizenden dagbladen op de snelpers afdrukt, en heinde en verre de gedachten der menschen zich overplanten van den een op den ander ? Wat beteekent daarbij de tijd? En de ruimte, hoe oneindig minder beperkt dan vroeg r is die niet voor den mensch, sedert spoorv t' telegraaf bestaan? Vrij mocht Columbus eene I i-jjifereld ontdekken, die nieuwe wereld lag te ver ' pu ide, om voor haar van groote beteekenis te , wez Door den stoom echter is onze Amerikaansche 1
buurman ons reeds minder vreemd; door den telegraaf spreken wij reeds dagelijks met hem, en lang zal t niet duren, of ook op ’t lot van Europa zal door Amerika een grooten invloed worden uitgeoefend. De kracht van den ezel en van ’t paard beteekenen al even weinig als die des menschen, zoo men ze vergelijkt bij de ontzettende kracht van den stoom, enkel als mechanische kracht. Naar wetenschappelijke berekening kan met vijf pond steenkolen evenveel kracht worden geleverd, als door een man in tien uren werktijd kan worden voortgebracht. Bedenken wij, dat Groot-Brittanje jaarlijks 100 millioen ton steenkolen levert, dan vormt dit, volgens den even gestelden maatstaf, 40,000 millioen werkdagen van 10 uren en—11a aftrek van zon- en feestdagen ’tjaar op 300 dagen aangenomen — meer dan 133 millioen werkjaren voor 1 man. In andere woorden: Engeland levert jaarlijks aan steenkolen eene mechanische kracht, overeenkomende met die van 133 millioen werklieden gedurende een jaar. Neemt men nu in aanmerking, dat Engeland slecht V10 deel der steenkolen-productie levert, dan graven wij enkel jaarlijks aan steenkolen eene mechanische kracht op, gelijkstaande met die van 1330 millioen werklieden.
ai ware dus ieder lid van t levend geslacht, vrouw, grijsaard en kind, rijke en arme, een flink werkman, dit reusachtig aantal menschen zou nog niet zooveel doen als thans de steenkool doet. En hoevele andere stoffen, behalve de steenkolen, kunnen er niet worden gebezigd tot productie van mechanische kracht! Wanneer een wever zes el laken in één dag afweven kon, zou hij toch twee weken behoeven, om een baal van 72 el te vervaardigen. Met een stoomweefstoel levert men 20 zulke balen in ééne week, en omdat men met eene enkele stoommachine 600 ' a 800 zulke stoelen in werking stelt, levert die ééne stoommachine een werk, gelijkstaande met dat van 30,000 wevers. Toch is ’t gebruik der stoomkracht nog eerst in de kindsheid. Geheele landen en volksgroepen hebben daarvan nog geen duister besef. Zelfs daar, waar ze toegepast wordt, is ’t nog maar bij uitzondering, op enkele nijverheidstakken. t Vraag eens aan de landbouwers, hoe ze over £ stoom denken', en toch.... t
Maar de machtige drijfveer, die al wat arbeid is in stand houdt, zonder welke alle verkeer van de aarde zou verdwijnen, en geene verbetering in bedrijven en kunsten zou ontstaan, die drijfveer, welke ook de grondslag is, waarop de beschaving van ’t menschelijk geslacht wordt opgetrokken, en uil welks aanwezen verschijnselen worden verklaard, welke ’t onderwerp der diepzinnigste economische studiën vormen; die drijfveer, welke ook bij de lidiaamsdiensten en den mechanischen arbeid des menschen ’t werkzaamst middel is, om ze tot afgifte te bewegen; die drijfveer, ’t eigenbelang, of w:l men liever ’t zelfbehoud, doet onder den invloed van de steeds machtiger wordende factoren des vooruitgangs, maatschappelijke eer en plicht, neer en meer dwaalbegrippen wijken. Daaronder ook dit, dat in de mechanische kracht des menschel een hefboom zou te vinden zijn tegen de aanmatiging van hen, die nog niet geheel gebroken hebben met oude vooroordeelen; of die gelooven, dat uit de mechanische kracht ooit een nieuwe hefboom voor derge ijke vooroordeelen zou te smeden zijn.
---

BUITENLANDSCHE POLITIEK.
Wij wachten, ja, geheel Europa wacht, op den uitslag eener samenkomst tusschen twee manuen: Graaf v. Bismarck en Jules Favre. Wat hangt niet af van de woerden, welke deze beide staatslieden met elkander wisselen ! Vooreerst denkt men aan de schatten, welke Parijs bevat aan kunst, en wetenschap, handel en nijverheid. Die straten en pleinen, wandelplaatsen en tuinen, paleizen en kunstgalerijen, al die voorwerpen ter veredeling van den geest, ter verbetering van den goeden smaak, zullen ze aan de verwoesting worden prijs gegeven, wanneer twee staatslieden elkander niet willen verstaan? Hoevelen worden bedreigd met een ontijdigen dood, indien v. Bismarck en Jules Favre, of e’e’n van beiden, tot de hernieuwing des oorlogs aanleiding geven! Zoo de Duitsche staatkunde het voorloopig gouvernement belemmert in zijne pogingen, zal geen tweede samenspraak mogelijk wezen alvorens de oorlogsfakkel op nieuw een tooneel van gruwelen en geweld verlicht zal hebben. Duizenden bij duizenden zullen dan weder aan den dood worden geofferd, en de nablijvenden in een poel van ellende gedompeld ! AVelk een bitteren nasleep heeft de oorlog niet reeds nu. De wreede woestheid der Turco’s deelt zich reeds hier en daar aan ’t Fransche volk mede; de Duitschers, die er zich 'ot nu toe op beroemen konden, de aangevallenen te zijn, «uilen aanvallers worden, en een groot deel van de zedelijke grootheid, welke hen'thans omstraalt, verliezen.
Men mag aannemen, dat niets van de ijdelheid en den overmoed, welke Parijs en Berlijn hebben aangegrepen, bij Jules Favre en graaf v. Bismarck zal gevonden worden, wanneer zij met elkander de middelen om vrede te stichten beramen. Ware ’t anders, ’t zou beter zijn geweest, zoo zij geene samenkomst hielden. Ook weten zij bij ondervinding uit de tractaten, van 1792 tot 1815 bij herhaling tusschen de oorlogvoerende machten gesloten, wat ’t zeggen wil, elkander iets aftedwingen of onoprecht te zijn. In dat tijdvak toch werden er telkens vredestractaten gesloten, enkel om den tijd te hebben zich op nieuw gereed te maken tot den strijd, om dan zoo spoedig mogelijk weder de overeenkomsten te verbreken. Zoo mag men dan ook niet aannemen, dat inderdaad de koning van Pruisen en zijne raadslieden niet zouden willen onderhandelen met de ministers der voorloopige regeering. Immers, een vredesverbond behoeft slechts te worden nageleefd door ’t volk, om kracht te hebben voor Frankrijk, en het voorloopig bewind in Frankrijk kan nu reeds waarborgen geven, voor ’t geval dat de constituante het verbond niet erkennen zou. Men zou even goed beweren kunnen, dat een notaris geen huwelijks-voorwaardenzou kunnen maken met den oruidegom en de gemachtigden van de bruid, zoo hij de bruid niet zelf had gesproken. Waar ’t op aankomt, is of Duitschland vrede wil maken. Tot nu toe is daarvan niets uitgelekt, zoodat men niet mag aannemen, dat de koning van Pruisen en zijne raadslieden barbaarsch genoeg zijn zouden, om een overwonnen vijand te worgen na een eerlijken strijd. Het spreekt van zelf, dat de houding van graaf von Bismarck, als vertegenwoordiger van den overwinnaar, eene andere zijn moet dan die van Jules Favre, welke in ’t stof gebogen voor zijn tegenstander staat. Dat dus Jules Favre al zijn geest- en wilskracht bezigen zal om Parijs te verdedigen, terwijl hij erkent, dat ’t volk moet boeten voor zijne slechte regeering, spreekt van zelf. Maar daarbj behoeft men van Jules Favre niet te vorderen, dat hij afstand doen zal van de overtuiging, dat Frankrijk na dezen oorlog grooter worden zal dan ooit te voren, omdat ’t vrij zal zijn, en daardoor in staat, om de rechten van de vrijheid te handhaven tegen staatkundige en militaire veroveringspolitiek. Dat Frankrijk voortaan geen andere eerzucht zal hebben dan die van binnen zijne grenzen de vrijheid te handhaven is een der grondslagen, waarop Jules Favre, staande deze onderhandelingen, den overwinnaar tot rede stemmen durft.
---

BUITENLAND.
FRANKRIJK. Bij een besluit van den 18den heeft het bewind van nationale verdediging, overwegende „dat het noodig is de grondbeginselen der bestaande rechterlijke organisatie te toetsen, met het doel om eene voordracht dienaangaande aan de grondwetgevende vergadering te doen,” eene staatscommissie voor die zaak benoemd. Bij een besluit van den 17den heeft het bewind bepaald, dat de spaarbanken de opgevraagde inlagen vooreerst gedeeltelijk met papier zullen uitbetalen, namelijk hoogstens 50 francs per livret in baar geld en overigens in rentedragende schatkistbons. Het besluit, hetwelk de mobiele garde oproept om hare officieren te verkiezen, is volgens eene nadere beschikking van den 17den, niet enkel in de hoofdstad toepasselijk, maar I ook in de departementen. Het officiëele blad van den I8den behelst eene aanschrijving van den minister van binnenlandsche zaken aan de departements-prefeeten, houdende instructiëu voor de aanstaande verkiezing van gemeenteraden. Dat stuk besluit aldus: «De vrijheid, en bovenal de vrijheid der verkiezingen, is het eerste beginsel van het gouvernement en van zijne dienaren, in de practijk gelijk in de theorie. Wij geven thans toepassing aan de begrippen, die wij altijd hebben voorgestaan; het democratische en liberale Frankrijk zal dat wel , weten te erkennen en toetejuichen; en de republikeinen, ; door de beweging der gemoederen aan het bestuur gekomen onder gevaren, die onophoudelijk grooter worden, waren het : aan zich zelven en aan de edeie zaak, die zij steeds hebben 1 voorgestaan, schuldig die begrippen niet te laten varen, vooral niet ten overstaan van een vijand, die zich sterk maakt om Frankrijk en daarmede de hedendaagsche democratie en hare beginselen te vernietigen.” ]
In de stad Poitiers is de volgende verklaring aan het publiek voorgesteld en met veel bijval aangenomen: «Ingeval de stad Parijs in de noodzakelijkheid kwam om te capituleeren, wordt door al de andere departementen buiten dat van de Seine, bij voorbaat verklaard, dat zij aan geene macht hoegenaamd het recht toekennen, om ze in de capitulatie te begrijpen. Die departementen verklaren hunne vrijheid van handelen te willen behouden, met de bedoeling. om den bodem des vaderlands tot het uiterste te verdedigen.” De Parijsche correspondent van het Londensche dagblad Daily-News schrijft: «Het voorloopig bewind heeft ook politieke moeilijkheden te overwinnen. Zelfs onder zijne leden bestaat verschil van politieke gevoelens, en onder de natie is de partijgeest zeer levendig. Het bewind moet bestendig trachten, zich in het midden te houden van dè gematigden en de uitras ; aan de nationale garde te Parijs, meerendeels orleauisten en allen beducht voor eene democratische republiek, moet het toonen, dat het niet uit communisten of socialisten bestaat; tevens moet het de democratische heethoofden der voorsteden te vriend houden. De provinciën zien met naijver, dat Parijs het land regeert, en de boerenstand beschouwt de stedelingen als zijne natuurlijke vijanden. Al lie uiteenloopende inzichten moet het bewind zoeken te tvinnen voor het doel van ’s lands verdediging.” De Londensche Times van Maandag zegt: «Het is moeilijk sene juiste kennis van de gesteldheid van Parijs te verkrijgen; maar al onze berichten zeggen, dat er onder de bevol-
king een somber en vertwijfeld voornemen bestaat om zich tot het uiterste te verweren.” Een bij den Times ontvangen schrijven uit Parijs van den 17den zegt, dat de hoofdstad in strijdhaftige stemming is, maar dat in de departementen de wensch naar vrede van dag tot dag sterker wordt. DUITSCHLAND. Een twintigtal Duitsche gekwetsten, die op ditoogeublik nog te Keulen verpleegd worden, zijn op de volgende wijze aan de Fransche krijgsgevangenschap ontkomen: den 18den Aug. werden zij bij het beklimmen van een hoogte bij Mars la Tour gewond, onder zwaar escorte naar een nabijgelegen lorp getransporteerd en in een schuur opgesloten. Den voljenden dag hoorden de gevangenen den donder van het geschut, en met veel moeite gelukte het een hunner bij een dein raam te klimmen, vanwaar hij in de verte Duitsche soldaten bemerkte. Er werd raad gehouden en besloten, lat de minst-gewonde zich door het raampje zou aflaten en .nichten, hunne kameraden te waarschuwen. Zoo gezegd zoo jedaan : de gewonde kroop op handen en voeten door het /eld en weldra kwam een half escadron Beieren tot ontzet ipdagen, tot groote verwondering van de Fransche wacht. Volgens een bericht uit Coblenz van 18 Sept. was de te Laon in hechtenis genomen prefect van het departement der Aisne den 16den in de vesting Ehrenbreitstein gebracht. Hen dacht dat ook de bevelhebber van Laon, zoodra hij jenezen zou zijn, derwaarts overgebracht zal worden. Een der Duitsche correspondenten heeft in de Voss. Zeit. >.eu weimg-behaaglijk tafereel opgehangen van de ruwheid Ier Beiersche soldaten in Frankrijk, tot groote ergernis van ie ware patriotten.
ve. oeKenuerepublikein, dr. Johann Jacoby, heeft in eene vergadering der volkspartij te Koningsbergen eene rede gehouden over de vraag: of Duitschland het recht heeft den Elzas en Lotharingen te annexeeren. Zijn antwoord hierop was: neen. «Men zegt wel,” zeide hij, „dat die landen vroeger aan Duitschland hebben behoord; dat Frankrijk ze door list en geweld heeft bemachtigd- en dat het nu niet meer dan recht en billijk is ze terugteëischen. Maar laat u niet door fraaiklinkende woorden verleiden. Denkt er over na, dan zult gij bevinden dat die phrasen eenvoudig dienen om het oud barbaarsch recht van hel kanon te bewimpelen. Is het waar, dat de Elzas en Lotharingen een Duitsch eigendom zijn? Neen; zij hebben immers eene Fransche bevolking! Mag men nu met die bevolking zoo maar naar welgevallen handelen, alof ook zij geen eigen wil had? Heeft zij dooiden oorlog zoodanig al hare rechten verloren, dat zij moet worden gelijkgesteld met slaven, over wier lot de veroveraar willekeurig beschikt? Neen; zelfs de. ijverigste annexionist erkent, dat zij met hart en ziel Franschgezind is en dit blijven zal. En had zij zelve zwaar tegen ons misdreven, dan zou het toch met alle menschelijke wetten in strijd zijn, haar te dwingen om Duitschers of Pruisen te worden. Laat ons veel liever denken aan het woord: „Wat gij niet wilt dat u geschiedt, doe dat ook aan een ander niet.” Wat zouden wij, nationaal-liberalen, er van zeggen, als de Polen in een oorlog tegen ons de overwinning behaalden en op grond van oorlogsrecht onze provinciën Posen en West-Pruisen terugeischten ? Dat zou toch juist hetzelfde zijn wat de Duitschers nu omtrent den Elzas en Lotharingen willen. Laten wij ons alleen houden aan de grondbeginselen van recht en ons verklaren tegen de inlijving van elk vreemd grondgebied, in strijd met den wil der bevolking.” — De vergadering, die niet talrijk bezocht was, besloot daarop tot deze verklaring: „De alhier aanwezige leden der volkspartij geven als hunne overtuiging te kennen, dat noch de oorlogsverklaring van Napoleon, noch de wapenfeiten der Duitsche armee den veroveraar het recht geven om over het lot der bewoners van den Elzas en Lotharingen te beschikken. Op grond van het recht des volks tot beslissing omtrent zijn lot, protesteeren wij in naam van vrijheid en vrede tegen iedere gewelddadige annexatie van Fransch grondgebied.” BELGIË.
Naar verzekerd wordt, zegt de Indèpendance Beige van gisteren, is er thans bevel uitgevaardigd om vijf lichtingen van het Belgische leger, die van 1863 tot en met 1867, van den werkelijken dienst te ontslaan en naar huis te zenden, zullende er drie lichtingen, die van 1868, 1869 en 1870,’ onder de wapenen blijven. ITALIË. Te Florence wordt verzekerd, dat het ministerie besloten heeft, de wetgevende kamers spoedig weder samen te roepen en de nieuwe zitting vóór het gewone tijdstip te doen aanvangen, ten einde maatregelen in verband met het bezetten van den Kerkelijken Staat te kunnen voordragen. SPANJE. Blijkens de jongste berichten uit Madrid heeft het Spaansche gouvernement, na eenige aarzeling, zijne goedkeuring gehecht aan de officieële erkenning der Fransche republiek, een stap die door zijn gezant te Parijs reeds was gedaan,’ hoewel zij buiten zijne instructiën lag. De republikeinsché Cortesleden hadden voorgenomen, een manifest aan de natie te richten, maar waren het oneens omtrent hetgeen dat stuk zou moeten bevatten. TURKIJE. De Indépendance Beige van gisteren zegt: „De ^roote gebeurtenissen, die in het begin dezer maand in Frankrijk zijn voorgevallen, hebben in Turkije aanvankelijk ongerustheid veroorzaakt. Doch sedert er meer vooruitzicht op herstel des vredes in Midden-Europa komt, toont Turkije minder bezorgdheid voor zijne belangen. Naar hetgeen ons onder dagteekening van 9 September uit Konstantinopel wordt geschreven, bestaat er bij de Porte inzonderheid tevredenheid over de houding van Rusland, de eenige mogendheid, die zoeken kon partij van de gebeurtenissen te trekken m dadelijk gevaar aan het Turksche rijk zon kunnen berokkenen. Er is dan ook te Konstantinopel niet meer sprake
van militaire toerustingen; en er wordt -noch bij het minis-
terie van oorlog noch bij dat van marine eenige beweging opgemerkt.”
---

