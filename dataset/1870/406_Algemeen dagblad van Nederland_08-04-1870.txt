KAMERREINIGING.
II. Overal, in iedere huishouding, hoort men dagen over het onaangename van het stof, dat . Ie meubelen, enz., bedekt. Ik erken, dat het las- . ig en in vele gevallen zelfs hinderlijk is. Doch ( nen moet niet in alles, wat ons onaangenaam is, ■en vijand zien. Dikwijls zijn die z. g. vijanden, op , len keper beschouwd, onze vrienden. De mol b. v. die ons oogenschijnlijk door haar wroeten m het land nadeel berokkent, bewijst ons juist 3ene dienst, doordien zij de insecten en larven in den grond vernielt. Zoo is ook ’t stot, waarop men als ’t ware verstoord is, de bewerker, dat men de meubelen, enz., op bepaalde tijden reinigt; dat men de tapijten borstelt en uitklopt; kortom, dat men de kamers zuivert, wijl liet stof aan alles een onzindelijk aanzien geeft. In menig opzicht hebben wij ’t dus juist aan het stof te danken, dat de vertrekken behoorlijk schoongemaakt worden, terwijl zij waarschijnlijk anders, in onordelijke gezinnen, verwaarloosd zouden worden, hetgeen natuurlijk zeer ten nadeele der gezondheid ware. Iü plaats dus van nadeelig te zijn, draagt het stof integendeel indirect veel tot onze gezondheid bij. Dat echter het inademen van stof bij het borstelen der tapijten schadelijk is, of kan zijn, voor de longen, wil ik u toestemmen. Daarom doet men dan ook verstandig, de tapijten vooraf met „afgetrokken” theebladen of nat houtzaagsel te bestrooien, en voor een doelmatigen luchtstroom zorg te dragen, door hel openzetten van ramen en vensters. Voor slaapkamers zou ik het altijd raadzamer en doelmatiger achten, geene tapijten te gebruiken; maar liever een geverfden vloer, die nu en dan eens flink met water kan schoongemaakt worden. Wanneer ik zeg met water, bedoel ik daarmede niet, dat men van dit water een te overvloedig gebruik moet maken, maar dat men daarmede op eene verstandige wijze behoort te werk te gaan en vooral zorgtedragen, dat de vloer goed droog wordt afgevijld. Want vochtige kamers, en vooral vochtige slaapkamers, zijn nooit aanbevelenswaardig. . . „
Waar zich kachels in de vertrekken bevinden, is het nuttig, dat deze behoorlijk gereinigd worden zóówel van binnen, om eventuëel gevaar te voorkomen, als uitwendig. Men zij echter met het gebruik van terpentijn bij het zoogenaamde poetsen niet al te kwistig, omdat zulks bij het „aanleggen” der kachels hinderlijk en voor sommige individuën bepaald nadeelig is. Zonder (lat. kunnen kachels en haarden tóch wel gereinigd worden. Voor het geval, dat de voegen der kachels los geworden zijn, waardoor zich schadelijke luchtsoorten konden verspreiden, zorge men die voegen zoo spoedig mogelijk te herstellen, niet met zoogenaamde stopverf, gelijk wel eens gedaan wordt — ’tgeeu zeer onpractisch is wegens den stank bij verhitting — maar door middel van een weinig leem, vermengd met stukjes „werk” (vlas), dat men in de open voegen bevestigt. Vervolgens doe men een weinig keukenroet in een potje, giete er brandewijn op, roere dit mengsel om en bestrijke daarmede de dichtgemaakte voegen. Dat men zulks verrichten moet terwijl de kachel koud is, spreekt van zelf. Fijn-houten meubelen moeten slechts zelden met was gewreven worden. Een enkel maal met olie uit wrijven is béter. Marmeren tafel- of schoorsteenbladen moeten nooit met zuren in aanraking
worden gebracht, omdat deze het marmer oplossen, of daarin vlekken veroorzaken, die nooit weer uittewisschen zijn. Met een enkel woord heb ik reeds over het met water reinigen van slaapkamervloeren gesproken. Voor sommige gevallen kan het ook zijn nut hebben geene tapijten in de huishoudkamer te leggen, ten einde daardoor meerdere reinheid en zindelijkheid te behouden. Men zij echter altijd bedacht, niet te veel vochtigheid op den vloer te brengen, omdat het natuurlijk niet gezond kan worden genoemd, in eene vochtige atmosfeer te vertoeven. Geverfde vloeren zijn dan ook oneindig beter en geschikter dan ongeverfden, ol die met nat zand worden bestrooid, gelijk dit nog al eens bij de landbouwende bevolking pleegt te geschieden, waar het overvloedig — ik zou bijna zeggen misdadig — gebruik van water aan de orde van den dag is. Te weinig gebruik van water moge aftekeuren zijn, te veel is stellig niet minder verwerpelijk, omdat het den grondslag kan leggen van al die kwalen, welke wij reeds in onze artikelen over vochtige woningen hebben oneesomd.
Daar waar de muren niet met papier-behang- <1 seis zijn bedekt, maar door middel van kalkmelk n „gewit” worden, daar mag men die vertrekken g aiet bewonen, alvorens men zich overtuigd heeft, s lat de muren door en door droog zijn. Dit kan t men natuurlijk door het aanbrengen van vuur in c kachels of door middel van gloeiende kolen be- t spoedigen. Zoolang men er nog den bekenden kalkreuk in bespeurt, is dit een bewijs, dat de c muren niet droog zijn, en dat men ze dus moet \ verblijden. s Omtrent het reinigen van glas en glaswerk, waartoe ook de vensterglazen behooren, wil ik ■ alleen dit opmerken, dat het niet verkieslijk is, ■ daartoe zeep of loog te bezigen, omdat deze stof- fen het glas aantasten, en min of meer „blind” , maken. Bij het schoonmaken van lampeglazen zal men dit waarschijnlijk wel eens opgemerkt hebben. Waar men gewoon is, die glazen met zand of andere scherpe stoffen te reinigen, zal men meermalen over het „springen” dier glazen te klagen hebben. Terwijl men daarbij de schuld werpt op de slechte compositie van het glas, moest men die liever aan zijne eigene domheid wijten. Immers, daardoor komen kleine scheuren in het glas, die, bij ongelijkmatige uitzetting door de warmte, aanleiding geven tot onverwacht breken.
---

BUITENLANDSCHE POLITIEK.
Hoewel de oproerige proclamatiën van Mazzini, te Pavia, Piacenza en andere steden van Italië verspreid, van weinig beteekenis waren, en op de gezindheid der bewoners geen merkbaren invloed uitoefenden, leveren zij den Italiaanschen staatslieden stof tot nadenken. Vooreerst kan de regeering daaruit opmaken, dat zij geenszins volkomen veilig is tegenover de kuiperijen der geheime genootschappen. Het onderwijs op de staatsscholen verkeert in een vrij ongunstigeu toestand, en is weinig berekend op ’taankweeken van burgerlijke deugden bij ’t opkomend geslacht. Tevens bewijzen dergelijke oproerigheden, hoezeer de achting voor de bestaande instellingen bij het volk is gezonken, wijl zonder eene verlamming der openbare meening zulke geëxalteerde, onbekookte ideën niet zouden zijn geproclameerd, en de opruiers niet zouden durven rekenen op de mogelijkheid, om nunne omwentelings-plannen tot stand te brengen. Dat deministers en volksvertegenwoordigers zich wel mogen inspannen om meer eensgezindheid in den lande te verwekken, kan ook daaruit blijken, dat nog dezer dagen het plan van den minister-president, om de hoofden der parlementaire partijen in eéne bijeenkomst ten gunste der Sellasche finantiëele hervormingsplannen te stemmen, ten eenemale is mislukt. De democratie in Frankrijk schijnt weinig vertrouwen te stellen in ’t idee van Napoleon III, om bij volks-
itemming de constitutie te doen bekrachtigen. Een aer irganen van de republikeinsche richting, le Siècle, zegt: /. Wellicht is de persoonlijke regeering ’t zwemmen met len stroom moede, en wil ze nu eens weder beproeven, ïich tegen den stroom der concessiën te keeren. Het plebiscit, de zeldzame uitvinding, welke den volkswil, onder ’t voorwendsel dien ’t overwicht te geven, verbeurd verklaart, is een instrument, ’t welk voor spiegelgevechten schijnt gemaakt. Hoe dit zij’, de hoop van Rouher en zijne vrienden, cm het ministerie te oen vallen, door den keizer het plebiscit voortestellen als de talisman zijner macht, schijnt vervlogen. Nadat het ministerie al het mogelijke beproefd bad om den keizer van het plebiscit te doen afstappen, en deze bij zijn prerogatief volhardt, hebben de ministers eenparig besloten, ’t plebiscit te verdedigen, en (1e volksvertegenwoordiging ondersteunt de ministers in dit besluit." Het Journal des Débats noemt ’t plebiscit een log en primitief werktuig, dat door de republikeinen wel mocht worden in eere gehouden, omdat zij toch, zonder een beroep op ’t volk, niet kunnen regeeren. En hoewel dit orgaan der liberale partij het plebiscit in eene monarchale constitutie als een onding beschouwt, en grondwetsherzieningen bij plebiscit niet kan rangschikken onder die, welke de monarchale beginselen kracht verleenen, erkent het dat, wil men ’t uitvoerend gezag niet geheel samensmelten met de wetgevende macht, en den senaat het recht ontnemen, om grondwetsherzieningen tot stand te brengen, men wel niet anders doen kan dan den keizer ’t recht te laten, om een beroep op ’t volk te doen. Ook betreurt bet Journal des Débats de toegevenheid der ministers, die toestemden in ’s keizers wil, om de veranderingen in de grondwet ten slotte door ’t algemeen stemrecht te doen sanctionneren.
Of ’t senatus-consult, gelijk het gesteld is, zal ondervorpen worden aan de volksstemming (en men zal daarin vel geen wijziging kunnen gedöogen), maar dan is het j ilebiscit ook eene ijdele formaliteit; of men zal ’t kunïen bespreken, onderzoeken en desverkiezende wijzigen. 1 Doch in dat geval zal men weder volksvergaderingen 1 foor geheel Frankrijk houden, en de kalmte zal weer jeruimen tijd verstoord, de openbare orde meermalen in • gevaar gebracht worden. Dat woelgeesten van professie een liberaal en parle inentair keizerrijk niet in overeenstemming met hunne wenschen beschouweu, en het land liever in rep en roer brengen, is niets nieuws; maar dat deze regeering heeft toegegeven aan een zoo onparlementairen eisch, als blijkbaar die van ’s keizers oude vrienden was, toen zij ’t plebiscit eischten ter bekrachtiging hunner machtsvermindering, acht dit blad te minder verklaarbaar, nadat nog onlangs diezelfde regeering eene kamerontbinding had ontraden, op grond dat daardoor de bevolking te zeer in beweging zou worden gebracht. Te vermoeden, dat een beroep op ’t volk bij een parlementairen regeering svorm zoo rustig zal afloopen als onder ’t dictatoriaal gezag, acht ’t blad zeer oppervlakkig.
---

DUITSCHLAND.
BUITENLAND.
Aan den vereenigden landdag van Coburg en Gotha is onlangs door de regeering een voorstel ingediend tot geheele samensmelting der beide hertogdommen, waaruit vrij aanzienlijke bezuinigingen en ten gevolge daarvan eenige verlichting van belastingen voor de ingezetenen zouden voortvloeien. Volgens berichten uit Gotha vorderen de beraadslagingen over dit voorstel zeer langzaam, en ontmoet het, hoofdzakelijk op grond van bezwaren van finantiëelen aard, tegenstand van den kant der Gothasche afgevaardigden, welke de meerderheid in de vergadering uitmaken. Uit Kiel wordt gemeld, dat eerstdaags in de Jahde een vuurschip geplaatst zal worden. Een Franciscaner monnik te Munchen, Petrus Höltzl, heeft eene brochure in het licht gegeven, onder den tb tel: „Is Döllinger een ketter?”, waarin hij duidelijk het tegendeel bewijst en aantoont, dat te allen tijde slechts zulk een concilie ecumenisch genoemd werd, waar d<j f - > ^ 1
gansche R, K. kerk hare goedkeuring schenkt aan de genomen besluiten.
---

SPANJE.
Bij een der aanzienlijkste ingezetenen van Madrid, de markiezin del Sales, is dezer dagen een belangrijke diefstal gepleegd. Eenige personen drongen in het paleis en bonden al de aanwezige personen. De markiezin riep om hulp, doch werd met een messteek gedood. Daarop roofden de dieven al wat zich in huis aan waarde bevond, gezamenlijk tot een bedrag van vier millioen realen. Vijf der schuldigen zijn gearresteerd.
---

FRANKRIJK.
Het volksbesluit tot wijziging der constitutie zal met dadelijk worden voorgedragen, maar eerst nadat het betrekkelijke senaatsbesluit door den senaat zal zijn aangenomen. Dit bericht het Journal des Débats, in strijd met een vroeger bericht van den Constitutionnel. Volgens het Journal hebben de ministers in de, verleden Zondag gehouden, raadsvergadering kennis gekregen van ’s keizers voornemen om de bekrachtiging van het algemeen stemrecht op het senaatsbesluit te vragen. Maar hebben die Eransche dagbladen dan gezworen alle rookers van schrik te doen sterven? Luistert toch eens wat ze nu weer vertellen! Mijnheer L., een rijk Amerikaan, is te Parijs overleden ten gevolge.... van het vele rooken. Hij verdatnpte zoo wat veertig sigaren per dag; de beenderen van zijn aangezicht waren in een toestand, waarin ze tot poeder konden worden gewreven. Zijn gelaat had al de schoonheid van een gebraden appel. De overledene heeft zijnen kinderen eenige millioenen nagelaten, met eh benevens de uitdrukkelijke bepaling, dat ze niet mogen rooken: Hij was slechts 42 jaren oud en een zeer bekwaam man. Een lesie voor de dweepers met nicotine!
---

VEREENIGDE-STATEN.
Onlangs is een oorlogschip van de vereemgde staten in de Japansehe wateren door eene Engelsche postpakketboot aangezeild, en met vele menschen in de zee verconken. Aan wien de schuld der aanzeiling ligt is nog niet uitgemaakt; maar het schijnt zeker, dat de Britsche scheepsbevelhebber na de aanzeiling hulp aan het zinkende schip onthouden heeft. Dit voorval geeft in de Vereenigde Staten weder voedsel aan de ingenomenheid tegen de Engelschen. Het Huis van Vertegenwoordigers te Washington heeft den 4den dezer besloten, de regeering uittenoodigen om nader onderzoek te doen omtrent de oorzaak der aanzeiling, alsmede omtrent het gedrag van den Britschen kapitein na de aanzeiling.
---

BINNENLANDSCH OVERZICHT.
De positie van onzen minister van justitie behoort niet tot de aangenaamsten. Van verschillende zijden, niet het minst van die zijner eigen geestverwanten, wordt zijn beleid gegispt, en hem de wenk gegeven, dat zijn aftreden niet zon worden betreurd. Sommigen gaan zelfs verder. Zij beweren, dat tot die aftreding reeds in beginsel zou zijn besloten, en dat de hr. v. Lilaar, na ’t aannemen der wet tot afschaffing der doodstraf, zou worden vervangen door.... eene even onbekende grootheid, beweert de N. MM. Ct,welke die grootheid echter voor ’s hands nog niet mag noemen. Men moet inderdaad erkennen, dat de houding van den heer v.Lilaar, zoowel in de arbeidersquaestie als bij de behandeling der zaak van Dirkje, Veldhuizen — om van andere vraagstukken niet te spreken ■— weinig den staatsman verraadt. In stede van zich in beide gevallen te doen verrassen, had ’t initiatief tot een kloeken maatregel van hem-zelven moeten uitgaan. In beide gevallen liet hij zich het gras voor de voeten wegmaaien In dat van Dirkje Veldhuizen haalde zijne talmende, inconstitutionneele houding hem zelfs een échec door zijne politieke vrienden op den hals. In de Koerier van Deventer leest men het volgende curieuze bericht: „Voor de betrekking van directeur der stads-regeering te Leeuwarden, op een vast salaris van ƒ700, hebben zich 129 sollicitanten aangemeld.”
Zou dit wèl-ir.gelichte blad ons ook kunnen mededeelen, vraagt het Dagblad van Zuid-Holland, hoe groot het
salaris is van «den directeur” der tegenwoordige Jandsregeering” ? Onze professoren schijnen meer en meer behagen te scheppen in en opgewektheid te gevoelen voor de po- ' litiek. Terwijl prof. Quack een buitenl. overzicht schrijft ! in de N. Rolt. Ct., heeft de hoogl. Jorissen die taak op zich genomen in uOns Streven.” Aan zijne laatste beschou- 1 wingen over ’t „nieuws van den dag” ontleenen wij de ' volgende niet onjuiste opmerkingen: „Ieder despotisme werkt mede, om zijn terugkeer onmogelijk te maken. Telkenmale als het persoonlijk gouvernement ophoudt, heeft het meer verloren dan gewonnen. De koningen van Frankrijk na Lodewijk XIV hebben nooit meer de macht uitgeoefend, die hij bezeten heeft. Napoleon III heeft geen autoriteit gehad als Napoleon I: en toch — hoeveel hooger gaat de stroom der volkseischen in 1870 dan in 1814! Ieder despotisme ondermijnt zich zelf, omdat het de krachten, tot voortduur noodzakelijk, verteert, en geen nieuwe bronnen van autoriteit doet ontspringen. „De. steun, die Ollivier van hen, die deze hoogere eischen verstaan, in zijn worsteling tegen de reactionnaire partij ondervindt, zal hem ontvallen ten dage, dat hij oordeelen zal op den weg der concessiën te moeten stilstaan. Ook indien de keizerlijke onwil hem daartoe dwingen zal, wat het waarschijnlijkste is, zal hij de worsteling met Jules Favre en diens geestverwanten niet kunnen ontgaan. En dan ? Het streven van den minister van justitie wordt door deze groote moeilijkheden van zijn positie des te edeler en grootscher — langs moreelen weg, door zedelijken invloed tot stand te brengen, wat tot dusver slechts door geweld werd verkregen. De menschheid gaat vooruit, zij het ook langzaam. De hulde van waardeering en erkenning mag, wat de afloop ook zij, hem niet worden onthouden. „Trouwens — ook zijne tegenstanders weigeren Ollivier deze hulde niet. „Gij zijt een gouvernement van illusiën,” riep dezer dagen Arago Ollivier en zijne ambtgenoten toe. En mannen van de meest verschillende richting vereenigen zich, om het hoofd van het kabinet als opvolger van de Lamartine in de Fransche academie te doen optreden. Zonderling spel van t lot, dat dezen „minister van illusiën” als den waardigste aanwijst, om de plaats van den revolutionnairen idealist van 1848 intenemen!” Eenige cadets der koninklijke militaire academie te Breda hebben, volgens de Amst. Ct., prins Pierre Bonaparte, bij gelegenheid van zijne vrijspraak door het hoog-gerechtshof van Tours, visitekaartjes gezonden tot gelukwensching. Elk hunner heeft een naamkaartje van den vrijgesproken prins terug-ontvangen. Het toekomstig kader van ons leger zet zich prachtig in. Als men zulke dingen hoort, begrijpt men beter dan ooit de liefde van ons volk voor het militarisme. „Zoo het waar is,” zegt de N. Rott. Cl. streng maar met recht van dit bericht: „zal zeker geheel Nederland over die jongelieden zich schamen. „Zie, daar staat een man voor het gerecht, die een twintigjarigen jonkman heeft neergeschoten. „Voor het publiek geweten was die daad eene laagheid eens trotschen woestelings, die den roturier veracht. Het was niet de eerste maal, dat hij zich met bloed had bevlekt. Maar die man was een prins, een prins van den bloede. En die prins wordt, tegen alle verwachting, vrijgesproken! „Die vrijspraak heeft het rechtgevoel op het pijnlijkst gekwetst. Zoo hij eens geen prins ware, zei of dacht men, en, waar nobele harten kloppen, werd de kreet der verontwaardiging niet gesmoord. Zelfs de keizer heeft — naar men zegt — zijn lieven neef beduid, dat Frankrijks grond een poos lang van hem bevrijd moest wezen. „Over die vrijspraak, voorwerp van algemeenen weerzin en afkeer, ontvangt Pierre Bonaparte gelukweuschen vftu — van Nederlandsche jongelingen, van toekomstige Nederlandsche officieren. „Pierre Bonaparte mag zich beroemen op de sympathie van Nederlandsche jongelingen, sympathie voor het doodschieten van VictorNoir. De cadets mogen prijken met het naamkaartje van den edelen ridder — en Nederland mag trotsch zijn op zonen, die een kloeke, loiale, schoone daad weten te bewonderen! „Het zijn knapen, zal men zeggen. „Het zijn weldra officieren van het Nederlandsche leger, antwoorden wij. „Heet dat misschien militaire geest? Men houde zich overtuigd, dat geheel Nederland dien geest veracht. „Eén ding hopen wij voor de eer van de militaire academie en van den Nederlandschen naam ; namelijk, dat slechts enkelen, zeer enkelen de vrijspraak van Pierre Bonaparte hebben toegejuicht.” Het Vaderland en de Groninger Ct. dringen beiden aan op census-verlaging. Terwijl echter ’t eerste blad er op wijst, dat het sneeuwballetje van den heer Heemskerk, zonder veel agitatie, gesmolten is, beweert integendeel de Groninger Ct., dat ’t aan de orde brengen der quaestie meer agitatie zou verwekken dan de zaak verdient. Overigens herhaalt de Gron. Ct. hare reeds vroeger toegelichte stelling: dat ’t gevaarlijk is, de uitbreiding van ’t kiesrecht afhankelijk te stellen van eene geheele
omwerking van ons belastingstelsel, omdat de hiervoor noodzakelijke verandering van indirecte belastingen nog zeer ver in de toekomst ligt. Wij kunnen ons niet vereenigen met de bewering, dat zij, die niet direct belast kunnen worden, ook niet geschikt mogen gerekend worden voor de uitoefening van politieke rechten. Dit praejudicium is zeer hard voor hen, die of in ’t geheel niet of niet genoeg direct belast zijn; maar ook kan het in volgende tijden zeer licht gebeuren, wat thans werkelijk door ons aanschouwd wordt, dat het vonnis in strijd met de waarheid is. Uit ons staatsbegrip als gemeenschap, die aan alle burgers gelijke rechten toekent, volgt, dat alle Nederlanders jure het kiesrecht bezitten; maar dat fado de wetgever aan velen de uitoefening van dit recht ontnomen heeft wegens onbekwaamheid. Men mag zeggen: Omdat gij ongeschikt zijt een behoorlijk gebruik van het kiesrecht te maken, ontneem ik u de uitoefening van dit recht door invoering van den census. Maar men mag deze redeneering niet omkeeren door te zeggen: Omdat gij volgens den census geen kiezer zijt, moogt gij niet geschikt gerekend worden voor de uitoefening van politieke rechten. Want deze redeneering zou allicht stuiten op eene tegenovergestelde waarheid. Politieke onmondigheid kan absoluut nooit af hankelijk zijn van. het betalen van directe belasting. Zoolang het schoolverzuim een kanker is, welke aan de gezonde ontwikkeling der volksopvoeding knaagt, is ’t wel geen wonder, dat men velerhande middelen beproeft, om dat verzuim te keeren. Men wendt daartoe op vele plaatsen belooningen in geld of in uitspanning aan. Doch in den laatsten tijd werd tegen dien prikkel levendig geprotesteerd. Men vond hem hoogst onzedelijk, en dus ongeoorloofd. Het Weekbl. v. d. Burgerlijke Adm. heeft zich de moeite getroost, deze bewering te wederleggen. „Er is onder de menschen bijna niemand,” zegt het blad, „die het goede enkel uit liefde tot het goede doet. Gewoonlijk komt er een beweegreden, en somtijds zelfs een zeer weinig edele beweegreden in het spel, zonder welke waarschijnlijk de goede daad niet ware gedaan geworden. En zou men dan van kinderen verlangen, dat zij zonder eene door hen te waardeeren belooning eene voor hen gewoonlijk zeer onaangename bezigheid, die «leeren” heet, zouden verrichten, of van gewoonlijk zeer weinig ontwikkelde landbouwers, dat zij enkel uit liefde tot het onderwijs een voor hen tastbaar en voelbaar finantiëel belang zouden verzaken? Wij beweren, dat alleen hij het goede enkel uit liefde tot het goede kan doen, die reeds, om zoo te zeggen, in h#t doen van het goede ervaren is, en het daardoor in al zijne waarde heeft leeren kennen. Het is, naar onze beschouwing, de hoogste trap van braafheid, en daarvan zijn de menschen in den regel nog zeer verre verwijderd. Wij zien er ook volstrekt geen bezwaar in, om tot het doen der eerste schreden op het pad van intellectuëele of moreele ontwikkeling, welke anders niet gedaan zouden worden, door minder verhevene drijfveeren te nopen. Indien de kinderen door hoop op belooning gedreven worden om goed te leeren, en hunne ouders door finantiëel voordeel om hen goed onderwijs te doen genieten, dan zullen deze kinderen daardoor eene intellectuëele ontwikkeling ontvangen, die hun zal schenken, wat hunne ouders missen. „Zij zullen het onderwijs en de daardoor verkregen kennis leeren waardeeren, en zij zullen, eenmaal menschen geworden zijnde, om hunne kinderen behoorlijk te laten leeren, dat finantiëel voordeel niet meer behoeven, dat hunne ouders daartoe nog noodig hadden.”
---

Advertentie
BERICHT.
Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden.
---

