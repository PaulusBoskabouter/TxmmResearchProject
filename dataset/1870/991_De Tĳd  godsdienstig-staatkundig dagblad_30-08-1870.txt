AMSTERDAM, 29 Augustus.
ANDREAS IGNATIUS SCHAEPMAN, door de genade Gods en de gunst van den Apostolischen Stoel Aartsbisschop van Utrecht, Assistent-Bisschop bij den Pauselijken Troon, aan de geestelijkheid en geloovigen van. ons Aartsbisdom, zaligheid in den Heer.
Voor eenige dagen was het Ons gegeven in het midden der Ons toevertrouwde geloovigen terug te keeren, met een hart •vervuld van dankbaarheid jegens God en jegens U. Jegens God, Wien het in Zijne aanbiddelijke raadsbesluiten had behaagd Ons niet alleen tot getuige te roepen, maar ook tot medewerker aan den verhevensten arbeid, dien de wereld sedert drie eeuwen heeft aanschouwd; jegens God, Wien het behaagde Ons de kracht des geestes en des lichaams te schenken, om aan al de werkzaamheden van het H. Algemeen Koncilie deel te nemen. Ook jegens U, B. G. gevoelen Wij Ons niet zonder reden tot dankbaarheid gestemd; want het is aan uwe gebeden dat Wij gaarne de genade toeschrijven, die J. C. O. H. Ons in zoo ruime mate geschonken heeft. Waren Wij blijde en krachtig in het bewustzijn, dat de gevoelens door Ons beleden en verdedigd tevens de uwe waren, niet minder sterkte Ons de gedachte, dat uwe vrome gebeden Ons steods hielpen tot de volharding in het geloof aan God, en in de trouw aan Jesus Plaatsbekleeder op aarde. Gij zijt, B. G., op die wijze onze deelgenooten geweest in den strijd, Wij achten het onzen plicht U ook tot deelgenooten te maken der overwinning nu reeds door Onze Moeder de H. Kerk in dat Koncilie behaald. Wij hebben de wereld overwonnen — want tegenover haar ongeloof en wanorde heeft de Kerk de twee eeuwige beginselen uitgesproken: het geloof en het gezag. I. Sinds het woord der verleiding in het paradijs tot onze eerste ouders gesproken , en door hen aanhoord en gevolgd — sinds den dag, waarop zij ontrouw aan hunne goddelijke roeping der zonde dienstbaar werden, gaat er door de wereld een geest van zonde, van oproer-en dwaling. De opstand tegen God vindt altijd, helaas! nog aanhangers, die, van de verachting der geboden Gods, overslaan tot de ontkenning van God zelven; de goddelooze toch zegt in zijn hart: er is geen God. Zich verzettende tegen elke wet, en met den hopeloozen wensch in het hart, om tot eene volledige losheid van alle banden te geraken, hebben deze ongelukkigen ook het beginsel des gezags weggeworpen. Zij spotten met het woord des Apostels: dat alle gezag uit God is, (1) en zij scheppen zich zelven in vermetele dwaasheid een gezag, dat niet alleen allen hoogeren grondslag mist, maar dat, hoe ook als redelijk geroemd, toch ten laatste alleen steunt op zelfzucht en eigenbelang. In de volheid der tijden is J. C. onze Verlosser gekomen, — en de wereld bevrijdend van de overmacht, der zonde, heeft Hij in de hand van den vrijen mensch de beslissing van diens eigen lot gelegd. Het menschgeworden Woord bood der wereld Zijne waarheid en Zijn leven, zoo zij slechts het zoete juk des geloofs wilde dragen. Als een lichtstraal in de duisternissen der wereld, heeft Christus Zijne Kerk gesteld en aan die Kerk heeft Hij ten grondslag gegeven het gezag, dat Hem vertegenwoordigt op aarde. Maar de wereld heeft den Verlosser en Zijne genade niet gewild. Hij is gekomen onder de Zijnen en de Zijnen hebben Hem niet gewild (2). Om het kind van God te worden, moest zij zich vernederen, moest zij zich gevangen geven in de dienstbaarheid des geloofs; doch gelooven en dienstbaar zijn, dat wilde zij niet. De oogen sluitende voor het licht op, den kandelaar der Kerk gesteld, kwam zij van dwaling tot dwaling. Ziet slechts, hoe zij gestadig haren weg naar den afgrond vervolgt. Hier twist zij over de Godheid vanden Zoon, hier over het aanbiddelijk geheim der Menschwording. Ginds vernedert zij de genade Gods beneden de vrijheid des menschen, elders wederom verlaagt zij den mensch tot eenen slaaf en maakt God tot een tyran. Al die verschillende dwalingen, waarvan de eene dit, de andere dat punt dergeopenbaarde waarheid aantastte, lostten zich op in eene groote dwaling, die namelijk, welke in plaats van het geloof aan de geopenbaarde waarheid, het vasthouden stelde aan datgene wat ieders geest als waarheid meende te ontdekken , en in de plaats van gehoorzaamheid aan het gezag, de volstrekte heerschappij van ieders eigen persoonlijken wil. De opstand door de dwaling gepredikt tegen het gezag in geloofszaken, heeft zich uitgebreid op ieder gebied. De geest, die in den Bijbel voor zich zelven de waarheid zoude zoeken, heeft zich spoedig van dien Bijbel vrijgemaakt. Met den Bijbel verwierp hij het bestaan der goddelijke openbaring; en de rede, zich zelve vergodende, schold spoedig die openbaring voor onmogelijk en den mensch onwaardig. In zijne dwaze hoovaardij ontkende de mensch de Godheid des Verlossers, ja het best??,' van eenen persoonlijken God en maakte zich zelven tot God. Maar de hoogmoed en de logen straffen zich zelven. De mensch, die zich aldus verhief, verklaarde zich zelven als eene schepping van het stof, die zonder hoop op de eeuwigheid terugkeert tot het stof. Ziet daar B. G. hoe de dwaling zich in den loop der tijden heeft ontwikkeld van erger tot erger, van afgrond tot afgrond. 11. Tegenover deze wereld van dwaling in het geloof, — van ontkenning des gezags, staat de altijd jonge Bruid van Christus, onze Moeder de H. Kerk toegerust met haar onwankelbaar geloof en haar onfeilbaar gezag.
Tegenover elk der vormen, die in den loop der tijden de dwaling aannam, heeft zij een van de onomstootbare leerstukken harer waarheid gesteld. Want ook bij de Kerk B. G. vindt g'y eèn zekeren vooruitgang, eene zekere ontwikkeling. Zij is onvergankelijk en tevens levend. Zij is de schoonheid, die van den beginne af hare volheid bezit, maar naar den eisch der tijden den rijkdom harer volmaaktheden vertoont. Zij neemt geene nieuwigheden aan. Bij hare geloofsbepalingen deelt zij ons niet mede de ontdekking eener ongekende waarheid; maar zij belijdt luide en openlijk, dat dit of dat leerstuk de waarheid is, die God haar geopenbaard heeft, en die zij altijd, overal en eenstemmig het zij openlijk het zij in stilte beleden heeft.
Wij deden U opmerken, hoe de dwaling van onze dagen verder en verder voortgaande, eindelijk gekomen was tot de verachting van alle geopenbaarde geloof', tot de ontkenning van God en de verwerping van alle gezag. In het eerste der door h^ar genomene besluiten heeft de H. Algemeene Kerkvergadering yan het Vatikaan het geloof der Kerk in den éénen en waarachtigen God luide beleden. Met diepen afschuw alles terugwijzend, wat het bestaan of het werk des Scheppers honend ontkende of verkleinde, heeft zij tegenover allen, die het geloof weigerden, of de genade onteerden , uitgeroepen: Ik geloof en mijn geloof is gave Gods. Reeds hierin ligt een heerlijke zegepraal der Kerk: want deze is de overwinning die de wereld overwint — ons geloof (3). Het geloof toch is eene zege door ons zelye behaald op de zondige trotsche rede, en die overwinning schenkt het bewustzijn, dat wij staan in den dienst van den Koning, Die geenen nederlaag kent, de zekerheid dat ook wij aan Dien Koning trouw blijvend nooit kunnen vergaan.
Doch er is eene andere zijde der hedendaagsche dwaling, -üe naauwverbonden met de eerste, diep ingrijpt in onze maatschappij, en verderfelijk alle verhoudingen doordringt. Het is de dwaling, die de loochening predikt van het gezag, de dwaling die hare leuze vindt in hel »non serviam" des goddeloozen. Dagelijks hebben wij sinds jaren hare doodelijke werkingen op elk gebied aanschouwd. Zelfs onder de eigen kinderen der Kerk trachtte zij door te dringen — dan onder het masker eener verkeerd begrepene vrijheid — dan onder het voorwendsel eener onmogelijke verdraagzaamheid jegens de dwaling. Doch niet alleen heeft God zijne Kerk behoed, maar Hij heeft zijne beminde Bruid nog opgeroepen tot den strijd tegen dit dreigend gevaar en — waar de Kerk strijdt, daar overwint zij ook. Wat is er dan geschied? Tegenover deze "maatschappij, die het kwade huldigt, heeft de Kerk, door het jongste beslui:,vanhet Algemeen Concilie zich getoond als de gemeenschap der geloovigen, vol van orde, waarheid en heiligheid. Daar al de rampen, al de omwentelingen, die wij voor onze oogen elkander in de wereld zien opvolgen, hunnen oorsprong vinden in het misbruik of in de ontkenning des gezags — zoo heeft de Kerk, om in des te scherper tegenstelling te treden tegenover hare bestrijders, al de grootheid, al de kracht van haar gezag openbaar gemaakt. Dat gezag is Petrus, de Prins der Apostelen, de Steenrots waarop Christus zijne Kerk gebouwd heeft. Dat gezag is de opvolger van Petrus, is de Paus. De Paus, dien de H. Bernardus noemt: den Prins der Bisschoppen, den Vriend des Bruidegoms, den Bewaarder der Bruid van Christus. Aan hem, den opvolger van den H. Petrus heeft Christus bevolen Zijne schapen en lammeren te weiden, (4) Zijne Kerk te besturen. Voor hem heeft Christus gebeden, opdat zijn geloof niet zoude bezwijken (5). Hij wordt door Gods bijstand voor dwaling behoed, wanneer hij met de volheid van zijn apostolisch gezag de leer over het geloof en de zeden door de gansche Kerk te houden bepaalt. Deze leer, door Christus aan Zijne Kerk medegedeeld, en door alle eeuwen in de katholieke Kerk beleden, is thans plechtig uitgesproken. In deze tijden, nu eene valsche wetenschap allegrondbeginselen van orde en maatschappij betwijfelt of verwerpt; in de tijden van ongeloof en miskenning van alle gezag heeft het Vatikaansch Koncilie, door eene bijzondere bestiering des H. Geestes, deze leer als een geloofspunt verbindend voorgeschreven.
sWij derhalve", zoo spreekt de Paus, in vereeniging met meer dan 500 bisschoppen , sgetrouw vasthoudende aan »de overlevering, van het begin des chrisstelijken geloofs ontvangen, tot glorie »van God onzen Zaligmaker, tot verhefsfing van de katholieke godsdienst en tot »heil der christelijke volken. Wij leeren. sen verklaren met goedkeuring van het »H. Koncilie, dat het een door God geopenbaard leerstuk is: dat de Paus van sßome, als hij spreekt ex cathedra, d. i. swanneerhij het ambt van Herder en Leerjaar aller christenen vervullende, met zijn shoogst apostolisch gezag de leer over ge>loof en zeden door de Kerk te houden be»paalt, door den goddelijken bijstand hem sm den H. Petrus beloofd, die onfeilbaarsheid bezit, waarmede de goddelijke Verslosser wilde, dat Zijne Kerk in het be»palen der leer over geloof en zeden zou svoorzien wezen, en dat dusdanige versklaringen der Pausen van Rome uit zich szelven, niet echter door de toestemming sder Kerk, onhervormbaar zijn. Indien siemand dus zich mocht vermeten, wat »God verhoede, deze onze bepaling te »wederspreken, die zy anathema."
Ziedaar, B. G., het hooge leergezag, door Christus aan Zijne Kerk geschonken; de bron van éénheid en orde, de lichtbaak die ons den zekeren weg van waarheid en leven aanwijzende, vooralle dwaling behoedt.
In de wereld, B. G., verdringt de eene meening de andere, en op de logen volgt de logen, altijd afzichtelijker, altijd verwoestender. De volkeren komen te zamen en de vorsten beraadslagen, honderde leeraren staan op, en de menigte vraagt zich af: tot wien zullen wij gaan? Alléén de Kerk behoeft dit niet te vragen, want aan haar heeft God het gezag gegeven, dat niet wankelt, de waarheid, die niet vergaat, den leeraar, die geen dwaling leeren kan.
Hoe gelukkig moeten wij ons gevoelen, B. G., en welken dank zijn wij aan God verschuldigd, van door een onfeilbaar leergezag te worden onderwezen en in ootmoedige onderwerping aan dat gezag rust te vinden voor onze zielen. Het is deze onwaardeerbare zielerust, die in de hoogste aangelegenheid van den mensch, in het geloof, zonder hetwelk het onmogelijk is aan God te behagen (6), alle onzekerheid en allen twijfel uitsluit. Het is deze onwaardeerbare zielerust, waarnaar onze van de Kerk verwijderde broeders zoo reikhalzend verlangen, en die zij helaas! buiten het gezag vruchteloos zoeken. Och! mochten zij, hetgene Wij zoo vurig wenschen en zonder ophouden van den goeden God afsmeeken , uit hunne dwalingen, twijfelingen en verdeeldheden opstaan, en tot die Kerk terugkeeren, waarin alleen waarheid, zekerheid en gelukkige eenheid te'vinden is.
En wij, B. G., bewijzen wij aan God onzen dank, door de gaven des geloofs hoog te schatten, door onwrikbare gehechtheid en bereid vaardige onderwerping aan onze Moeder de H. Kerk en aan alle gezag door God over ons gesteld. Betoooen wij aan den waardigen Opperherder, die nu op den Stoel van Petrus zetelt, den grooten Pius, onzen diepen eerbied en kinderlijke liefde. Thans staat hij, van schier alle menschelijke hulp verstoken, aan de dreigendste gevaren bloot, en onder zorgen eu moeijelijkheden gaat hij diep gebukt. Ofschoon wij weten dat zijn onbegrensd vertrouwen op God niet zal beschaamd worden; — ofschoon het zeker is, dat God, zonder wiens toelating niets geschiedt, uit alle gevaren uitkomst zal geven, toch moeten wij door ons gebed en door alle hulpbetoon onzen H. Vader naar vermogen blijven ondersteunen. Hij, de beminnelijke en liefdevolle Vader zegende U .B. G. op ons nederig verzoek, en hij zegende U herhaaldelijk met de hartelijkste toegenegenheid. Roepen wij ook Gods ruimsten zegen en alvermogenden bijstand over hem af: dat God hem behoede, in het leven spare, en hem niet overlevere aan den wil Z'yner vijanden.
Maar B. G. niet slechts over den Paus en Rome, maar over vele landen en volken, waarvan eenige reeds door het bloedige oorlogszwaard geteisterd worden, hangen dreigende rampen en gevaren. Ook ons dierbaar vaderland is niet zonder ernstige bezorgdheid. Toonen wij, zoo als ook de Kerk ons voorschrijft, toonen wij onze trouw en liefde voor vorst en vaderland. Brengen wij de offers, die reeds nu, en in bangere dagen misschien in meerdere mate gevorderd moeten worden, met allebereidvaardigheid, met een geest van heldhaftige toewijding. Laat ons intusschen onze gebeden tot den throon van genade en barmhartigheid opzenden, opdat de geessel des oorlogs worde afgewend en de vrede aan vorsten en volken worde herschonken. Dat God inzonderheid ons dierbaar Nederland, Z.M. onzen geëerbiedigden Koning en Hoogstdeszelfs vorstelijk huis bescherme en beware op den weg van vrede en heil. Ten dien einde schrijven Wij aan alle priesters van ons aartsbisdom voor, om onder het H. Misoffer, als tweede oratio imperata tot nadere aanschrijving te bidden, wanneer de rubrieken zulks toelaten, het gebed: pro quacumque tribulatione »Ne despicias". En zal dit ons herdelyk schrijven op den eersten Zondag na de ontvangst op de gebruikelijke wijze in alle kerken van ons Aartsbisdom worden afgekondigd.
Gegeven te Utrecht op den feestdag van den H. Bartholomeus, Apostel 1870. f A. J. SCHAEPMAN, Aartsbisschop van Utrecht. Op last van Z. D. Hoogwaardigheid A. J. AUKES, Secretaris.
(1) Rom. XIII: 1. (2) Joes I: 11
(3) Joes V: 4. (4) Joes XXI: 15—18 (5) Lnc. XXII: 32. (6) Hebr. XI: 6.
In de laatste dagen is door sommige bladen het mogelijke van een spoedigen vrede betoogd en zelfs te kennen gegeven dat deze thans niet zonder eenige kans zou wezen. Zij grondden hun hoop daarop dat er onzijdige mogendheden als bemiddelaars zouden opstaan om te trachten de vijanden onderling te verzoenen. Wegens redenen, vroeger reeds door ons opgegeven, gelooven wij dat er thans geenerlei uitzigt bestaat dat zulke voorstellen in overweging zouden genomen worden, mogten zij worden gedaan. Maar indien de regeringen dier strijdvoerende volken ook een gunstig oor zouden willen leenen aan woorden van verzoening, dan zouden zij zeker op ernstigen tegenzin bij hun volken stuiten. In den aanvang bleef de strijd bepaald tusschen de legers, thans is het veld daarvan verruimd. Meer en meer gaan de volken met verwoedheid tegenover elkander staan, bij beide ontwikkelden zich dagelijks haat, en is thans de begeerte levendig dat de bloedige oorlog geen einde nemen moge, alvorens de vijand ten onder is gebragt, en van de genade des overwinnaars afhangt.
De schuld van dit zeer bedenkelijk verschijnsel komt grootendeels voor rekening van de dagbladen der twee natiën, die, hoewel jammerend over de rampen en ijsselijkheden des oorlogs, alles doen wat in hun vermo-
gen is om die heviger en kwaadaar-
diger te maken. Het is natuurlijk dat bij de opgewektheid, die thans het fransche volk heeft aangegrepen, de in Frankrijk zich ophoudende Duitschers geen al te aangenaam lot hebben , dikwijls aan beleedigingen, somtijds ook aan mishandelingen blootstaan. Evenzoo lijden pruissische soldaten op hun doortogt veel last van de afgekeerdheid der fransche boeren en burgers, wien de aanwezigheid van gewapende vijanden op den vaderlandschen bodem een onverdragelijke gruwel is. Dit een en ander wordt door de duitsche dagbladen in uitvoerige, sterk gekleurde en vaak overdreven verhalen aan hunne lezers medegedeeld , met het gevolg dat vele Duitschers, wier wrevel in den aanvang enkel tegen de fransche regering was gerigt, nu ook een woedende vijandschap hebben opgevat tegen hetfransche volk; en luidkeels om represailles schreeuwen. De fransche dagbladen maken het niet beter. Het is onvermijdelijk dat nu en dan sommige soldaten van het duitsch leger, hoe voorbeeldig de discipline daar ook moge zijn, zich schuldig maken aan daden van woesten overmoed tegen de weerlooze bevolking. Van elk dezer feiten wordt in de parijsche pers een zeer uitvoerig relaas gegeven, gewoonlijk zoodanig ingekleed dat de wandaden door enkelen gepleegd, voor rekening schijnen te komen van het gansche leger en zijne aanvoerders. En waar zulke gebeurtenissen niet voorhanden mogten zijn, neemt zij meermalen haar toevlugt tot verzinsels. Bij een groot deel van het fransche publiek gaan nu de pruissische soldaten voor een soort van barbaren door, niet minder ruw en wreed dan weleer de Hunnen en Wandalen. De regering schijnt te meanen dat deze stemming der bevolking voordeelig zijn zal bij het verdere verloop van den oorlog. Voorshands is dit alleen zeker, dat de ellende, welke hij na zich sleept, daardoor zal vermeerderen. Het is bekend dat de Pruissen, zoo als trouwens eene algemeene gewoonte bij het oorlogvoeren is, schattingen ten behoeve van het leger opleggen aan de gemeenten, waar zij doortrekken. Verder kwellen zij de inwoners niet, behandelen hen — eenige op zich zelf staande feiten daargelaten — menschelijk, en ontzien hunne personen en woningen. Op eene voorwaarde evenwel , dat die inwoners ten hunnen opzigte aan geenerlei vijandelijkheden schuldig maken. Wie dat doet, fusilleeren zij onverbiddelijk en verbranden somtijds hunne huizen. Ons bedunkens gaven daarom de prefekt de la Meurthe, die te Nancy rezideert en de burgemeester van Chalons aan de burgers dier steden een zeer verstandigen raad, toen zij hun op het hart drukten zich tegen de aanrukkende Pruissen niet te verzetten, maar hen vreedzaam te ontvangen. In der daad, wat vermogen de burgers tegen een geregeld, met allerlei soort van wapenen voorzien, overwinnend leger? Feitelijke vijandschap van hunne zijde, kan hen blootstellen aan de strengste wraakneming, zonder dat hun verzet voor hun vaderland van eenig noemenswaard nut is. Het wordt anders als het systeem wordt, om de Pruissen van stad tot stad en van dorp tot dorp te bekampen. Dan wordt het, waar die mogelijk is, een guerilla-oorlog, zooals die, welken de Spanjaarden voorheen tegen Napoleon I hebben gevoerd. In de volheid van zijn grootheid, magt en roem hebben toen de Spanjaarden aldus Napoleon I aangetast en verwonnen. In dat geval is het te billijken, dat vele fransche bladen in een storm van verontwaardiging zijn losgebarsten tegen de beide genoemde o verheidspersonen, en wat erger is, de regering hen, op aandrang der vertegenwoordiging, gevoelig heeft gestraft. Dit zal als eerst gevolg hebben dat andere overheidspersonen, die in hetzelfde geval geraken, wel verre van te trachten de burgers tot bedaardheid te vermanen, hunne onstuimigheid nog zullen aanvuren en daardoor tot handelingen drijven, waarover, zooals helaas!. te vreezen is, de vijand bloedige wraak oefenen zal. Reeds nu geven de duitsche dagbladschrijvers hun kollega's aan de Seine in hartstogtelijkheid niets toe en eischen zulke wraakoefeningen in naam van het gansche duitsche volk. De oorlog moet nog veel verschrikkelijker worden dan aldus reeds geweest is, en noodzakelijkerwijs behoeft te zijn.
Het hoog opgevoerd nationaal gevoel der Franschen kan echter in de tegenwoordige omstandigheden, wanneer het met overleg wordt geleid, eene verbazende kracht van wederstand worden, en is dit zelfs nu reeds. Het heeft tot dusverre althans de revolutie, die op het punt stond met de rampen des vaderlands haar voordeel te doen, onvermogend gemaakt. Deze stuit op vastberaden verzet bij de bevolking zelve, die nog slechts één doel en één wensch heelt: den vijand te keeren. Voor dat doel heeft zij, zooals in de laatste dagen gebleken is, alle inspanningen en opofferingen veil. Uit den tegenspoed, die Frankrijk aanvankelijk zwaar ter neder sloeg, heeft het thans een moed geput, die nog verbazende uitkomsten te weeg kan brengen en reeds gedeeltelijk te weeg gebragt heeft. Niet het minst vertoont zich die te Parijs, welke stad zich rustig op het beleg voorbereidt, en aanstalte maakt om dat met kloekheid af te wachten.
Die algemeene geestdrift om den voortrukkende vijand tegen te houden en zoo mogelijk terug te drijven, stelt het zegevierend Pruissen in denabijzijnde toekomst aan groote gevaren bloot, en zoolang die nationale kracht niet is uitgeput kunnen de tot dusverre behaalde voordcelen, hoe groot die ook zijn, niet als definitief worden beschouwd.
Uit de heden morgen ontvangen telegrammen blijkt dat de gevechten, waarvan in die van Zaturdag sprake was, worden voortgezet. Naar de, in deze telegrammen genoemde plaatsen te oordcelen, moet het leger van prins Frederik Karel slaags geraakt zijn met dat van Mac-Mahon. Van den afloop van dezen veldslag zal het hoogst waarschijnlijk afhangen of de marsch des Kroonprinsen naar Parijs voortgang hebben kan.
De katholieke dagbladen der Vereenigde Staten van Noord-Amerika deelen ons het treurig berigt mede van het overlijden van den eerw. heer Gerardus van der Plas, nagenoeg in de volgende woorden:
Het diocees van Richmond heeft een zwaar verlies geleden door het overlijden van een braven, ijverigen en jeugdigen priester, den eerw. heer G. van der Plas. Deze moedige en deugdzame missionaris werd te midden zijner onvermoeide werkzaamheden in de missie van Petersburg (Virginia) door eene zware ziekte aangetast, welke hem, na tien dagen lijdens, met gelatenheid en volle overgeving aan Gods heiligen wil doorgestaan, op den 28 Julij aan zijne dierbare kudde ontrukte. Zijn eerw. had tijdig de HH. Sacramenten der stervenden ontvangen en werd in zijne laatste oogenblikken bijgestaan door zijn studiegenoot en boezemvriend, den eerw. heer F. Janssens, in wiens armen hij den geest gaf. Al wie het geluk heeft gehad den eerw. heer van der PLis nabij te kennen, zal met ons het verlies beseffen en betreuren, dat het diocees van Richmond door het overlijden van dien waardigen priester heeft ondergaan. Met tranen in de oogen bespreken en roemen de geloovigen onder elkander de echt priesterlijke deugden van hunnen dierbaren herder. »Hij was."
zoo zeggen zij uit eenen mond, »deware
herder onzer zielen, geen huurling. Zijn • belanglooze ijver was alom bekend en
geprezen. Hoe velen onzer kunnen niet
getuigen, dat zij door zalige vermaningen en onweerstaanbare opwekkingen tot het gebruik der HH. Sakramenten en tot
den christelijken levenswandel zijn teruggebragt? Hij leerde ons door zijn voorbeefd nog meer dan door zijne woorden. Wie was niet getroffen als men dien heiligen man de geestelijke bedieningen zag uitoefenen , hetzij aan het altaar, hetzij bij het
toedienen der HH. Sakramenten? Werden
wij niet met eerbied vervuld en met eene heilige vrees bevangen, wanneer wij hem het heilig Misoffer zagen opgedragen? De godsvrucht, waarmede hij dit heilig werk verrigtte, maakte op ons allen een diepen en blij venden indruk. En wie onzer was niet bewogen en diep getroffen, wanneer de ijverige herder des zondags gedurende het H. Misoffer, in eenvoudige maar krachtige en zalvende woorden het Evangelie verklaarde en toepaste, de heersehende misbruiken aanwees en veroordeelde, en in een sermoon, dat immer met zorg was voorbereid, het verstand overtuigde, het hart roerde en iedereen opwekte om de christelijke pligten, welke allen zoo duidelijk werden voorgehouden, naauwkeurig te betrachten? Wie herinnert zich niet met eer. dankbaar hart de zorgen en het geduld, waarmode die waardige priester onze kinderen in de christelijke leer onderwees? Altijd moedig, immer vrolijk en opgeruimd , vond hij ingang bij allen, grooten en kleinen, en liet nooit eene gelegenheid voorbijgaan om elkeen tot het goede op te wekken. God geve ons een anderen heer van der Plas! Groot is ons verlies en niet gemakkelijk te herstellen in deze streken, waar niet, gelijk inde meeste plaatsen van lerland, drie of meer priesters gevonden worden om de plaats van een overleden herder aan te vullen. Wij hopen dat God zich onzer zal ontfermen, en troosten ons met de gedachte, dat onze dierbare missionaris, schoon jong van jaren, vol van verdiensten en rijp voor den Hemel was. Dankend en smeekend heffen wij onze handen tot God, opdat Hij hem tot loon zijner werken de eeuwige rust en de kroon van glorie verleene."
De eerw. heer van der Plas was geboren in Holland (prov. Noord-Brabant), den 43 Julij 1843 en heeft derhalve slechts 27 jaren bereikt. Zijn eerw. heeft de theologische studiën begonnen in het seminarie Haaren (diocees 's Bosch) en voltrokken in het amerikaansch seminarie te Leuven.
De uitvaart heeft plaats gehad te Petersburg op zaturdag den 30 Julij. Het plegtig Misoffer werd opgedragen door den eerw. heer F. Janssens te Richmond, geassisteerd door de eerw. heeren Kelly en Mc. Gurk. De eerw. heer O'Keefe, uit Norfolk, hield eene treffende lijkrede. (Maasbode.)
In het Journal de St. Peterslourg van 22 en 23 Aug. leest men het volgende berigt:
«Gister, Zondag 9 (21) Aug., heeft de heer graaf van Zuylen van Nijevelt, buitengewoon gezant en gevolmagtigd minister van Z. M. den Koning der Nederlanden, de eer genoten door Z. M. den Keizer te Petersburg in audiëntie te worden ontvangen.
»Zijne Keizerlijke Majesteit heeft hem bij die gelegenheid, in de vleijendste bewoordingen, Zijn dank betuigd voor de vriendschappelijke en heusche ontvangst welke aan Z. Keiz. H. grootvorst Wladimir, gedurende zijn verblijf in Nederland, van de zijde van den Koning en de Koningin der Nederlanden is te beurt gevallen,"
Omtrent de komst van Z. M. den Koning in de provincie Utrecht op 30 dezer, ten einde de forten-linie te inspekteeren, verneemt men het volgende: Sedert eèn 10 tal dagen zijn de forten, batterijen en lunetten geheel en met zorg gewapend en toegerust; de bezettingen ontvingen kennis van Z. Ms. komst, en de noodige orders werden uitgereikt. Zoo zoude o. a. de artillerie bij de komst van den Vorst 51 en bij het vertrek 50 schoten lossen. Nog zegt men, dat Z.M. in het kamp van de Bilt de troepen, schutterij en weerbaarheidskorpsen zal inspecteeren. Z. M. zal vergezeld worden door de beide Prinsen, de generaals von Preuschen, v. d. Hartbeek, Hardenberg, enz. (U. D.)
De Noord-Brabanter meldt, dat Z. M. de Koning morgen de stad 's Hertogenbosch met een bezoek zal vereeren, tot het inspekteeren der troepen en fortifi.-katiën. De Koninklijke scherpschutters zouden bij die gelegenheid de eerewacht betrekken.
Wij vernemen uit Kessel dat aldaar onder toezigt van wegen den direkteur van het rijksmuseum van oudheden te Leiden , tot het vervoeren naar het museum is ingeladen een oud romeinsch monument in beeldhouwwerk, voorstellende Juno, Minerva en Herknles, en dat door deskundigen geoordeeld wordt waarschijnlijk een romeinsch altaar uit de le eeuw onzer jaartelling te zijn. Het was onlangs bloot gekomen, tengevolge van de slooping van de katholieke kerk te Kessel. Op aanvrage van den kommissaris des konings, en door tusschenkomst van den heer van Wijlick, lid der gedeputeerde staten van Limburg en te Kessel woonachtig , hebben zich heeren kerkvoogden bereid verklaard, het monument af te staan aan den Staat. (V.)
Het onlangs verschenen rapport van de jury der Internationale tentoonstelling van landbouwwerktuigen, Arnhem 1870, zegt betreffende de gunstig bekende werktuigen uit de fabriek der firma Becker & Buddingh, het volgende: »De hoogst nuttige en der jury als uitmuntend werkend werktuig bekende veebascule behoefde, naar het oordeel der jury, geene aanprijzing meer, doch de ijzeren snelweger met wijzerplaat kwam haar voor als een nieuw werktuig, dat vooral, nu meer en meer de granen bij het gewigt worden verkocht, groote diensten aan dèn landbouw zal bewijzen, en daarom stelde de jury voor om aan dat werktuig toe te kennen een diploma van eer."
De Staatscourant bevat het besluit van den 17" Augustus 1870, tot regeling der voorwaarden waarop, met medewerking der gemeenten , rijkstelegraaf kantoren in kleinere plaatsen kunnen worden opgerigt en in stand gehouden.
SCHEVENINGEN, 29 Aug. Gedurende den ganschen nacht heeft een hevige storm uit het West-Noordwesten gewoed. De zee was zoo hoog dat de duinen op verschillende punten zijn afgevloeid. Van ongelukken heeft men wel is waar nog niets vernomen; maar wel dat de wind aan de daken van het gemeentebadhuis, het hotel garni en aan de villas van den heer Pleijzier, alsmede aan de visschervloot, die op het strand stond, nog al schade heeft toegebragt; van de laatste zijn planken en houten rollen weggedreven. Was, volgens de verklaring van zeelieden, de wind meer Noordelijk geweest, dan zouden de pinken veel aanzienlijker schade beloopen hebben. In het Badhuis waren al de badgasten in de weer en sommige waren tengevolge van het inwaaijen van de ruiten hunner ramen verpligt de kamers te verlaten. De direkteur was gedurende den geheelen nacht by de hand om zoo mogelijk ongelukken en schade te voorkomen. Verscheidene lantaarnen werden stukgeslagen.
SCHIEDAM, 27 Aug. Het ras der Chevaliers oVindustrie is nog niet uitgestorven. Wèl hem, die deze waarheid slechts bespiegelend kent; als er ten minste gelukkigen bestaan, die ze niet meermalen proefondervindelijk hebben leeren kennen. De. Heer L. was dezer dagen in oogenblikkelijke verlegenheid om y4OOO. Ter goeder ure, zoo hij meende, kwam hem eene advertentie in handen, waarbij eene menschlievende duitsche firma te Londen zich aanbood, geld tegen aannemelijke voorwaarden voor te schieten. Het redmiddel werd beproefd. Na eenige korrespondentie en nadat hij zelfs, op verzoek van den voorzigtigen geldschieter, zijn leven had verzekerd, ontving hij berigt, dat er nog slechts een paar formaliteiten te verrigten waren, om welke te bespoedigen hij /40 moest afzenden. Wat te doen? de nood drong en het geld werd overgemaakt. Hierop ontving de afzender een brief, waarin de beloofde som? Neen, die allerbeleefdst aanving met de woorden: T>Wir bedauern sehr." Men begrijpt het overige.
VLISSINGEN, 28 Aug. Heden zijn van hier de beide amerikaansche oorlogsschepen vertrokken: het stoomfregat Franklin met bestemming naar een engelsche haven om aldaar te dokken, en de Guinietta vermoedelijk naar Helgoland.
LEIDEN, 28 Aug. Een gelukkige oogst van de meeste graansoorten, meldt men ons, wordt thans in de omstreken ingezameld. Niet aldus doet zich het rooijen der late aardappelen aanzien. Nog voor weinig tijds mogt het gaaf gewas en ruim beschot iedere vrees voor ziekte verbannen. Bij eene heete lucht echter vielen er zware regenbuijen en kort daarop heeft de ziekte zich in de knollen vertoond. Zonder overdrijving is die ziekte op sommige akkers vrij erg toegenomen, en op zandgronden zou er. van het beschot naauwelijks de helft als gaaf in aanmerking komen. De daardoor ontstane teleurstelling wordt eenigermate verzacht door eene voorspoedige teelt van de meeste tuingewassen. Boonen en erwten ó. a,, mogten zij als volksvoeding meer voor aardappelen gesteld worden, zullen voldoende zijn te verkrijgen. Uit de Veenen gaan schuiten vol met snijboonen en augurken naar de markten; het is een lust te zien, hoe beide gewassen, door regen noch wind geteisterd zijnde, zich voordoen. Ook verzendt Rijnsburg met goed gevolg bloemkool, waarvan de op het veld staande zich weder, bij het beurtelings vochtige en drooge weder, zeer goed voor de najaarsverzending ontwikkelt. De weilanden hebben overal een uitmuntend aanzien.
(L. C.) UTRECHT, 27 Aug. Met genoegen vernemen wij, dat het Utrechtsche komitee van het Roode Kruis in de volgende week met alle beschikbaar materiaal naar het oorlogstooneel zal vertrekken, waarschijnlijk onder geleide van de heeren drs. Schubart en Brondgeest. (U. D.) ZWOLLERKERSPEL, 27 Aug. Deopkoopers en leveranciers voor hooi zien zich thans degelijk teleurgesteld. Vooreerst hebben zij, in de meening dat er weinig hooi zou groeijen, duur gekocht op levering in den herfst; ten andere hebben zij niet op oorlog gerekend. In plaats van weinig, is er ve_-l hooi gekomen, terwijl het belangrijk debouché naar België en Pruissen, voor wie weet hoelang, belemmerd is. De handel in hooi staat dan ook bijna geheel stil. Natuurlijk ontstond daardoor aanzienlijke prijsvermindering, en men vreest, dat het hierby nog niet blijven zal.
BAARD WIJK, 27 Aug. Sedert 3 eeuwen werden in onze R. O Kerk de schoone orgeltoonen niet meer gehoord; thans, tot groote vreugde van de gansche Parochie, prijkt onze kerk met een fraai en kunstig oigel, vervaardigd door de heeren Gebroeders Franssen te Roermond.
Hetzelve is naauwkeurig onderzocht en bespeeld door den alom beroemden Organist, den heer van Paschen; hij kent den vervaardigers allen lof toe, wijl zij een instrument geleverd hebben, dat uitmunt in mechanische zamenstelling, in verscheidenheid van toonen, zoo overeenkomstig de kerk, in krachtige harmonie bij het zamen der registers, en tevens in schoonheid en soliditeit van bewerking; in een woord, de heeren Gebroeders Franssen hebben hier een bewijs geleverd, dat zij kunnen wedijveren zoowel met buiten- als binnenlandsche fabriekanten.
Tevens is de Orgelkast een sieraad in onze kerk; deze is vervaardigd door den zoo gunstig bekenden heer Goossens te 's Bosch.
MAASTRICHT, 27 Aug. Omtrent de aardappelziekte in deze provincie verneemt men, dat deze alleen in de omstreken van Sittard wordt waargenomen, terwijl andere plaatsen tot heden daarvan verschoond zijn gebleven. Wel lijden daar de aardappelen ten gevolge van den aanhoudenden regen, zoodat zij zalfs op enkele plaatsen in den grond beginnen te verstikken. Het vooruitzigt op een goed gewin wordt dan zeer bedenkelijk.
TILBURG, 28 Aug. Veertien dagen geleden werd een detachement mineurs in de wijk Korvel alhier ingekwartierd; dezer dagen wilde de wijkmeester aan deze manschappen andere kwartieren geven om den last der inkwartiering niet te lang op dezelfde gezinnen te doen drukken. De meesten echter gaven het verlangen te kennen, hunne manschappen te mogen behouden, die reeds als leden van het huisgezin werden beschouwd, en omdat het »zulke goede jongens" waren.
BATAVIA, 17 Julij. Het nieuws vau Japan en China is weinig belangrijk; er heerscht in Japan eenige opgewondenheid, daar men eene gezamenlijke expeditie van engelsche, amerikaansche, fransche en japansche schepen verwacht tegen Corea; men zegt, dat er uitgebreide toebereidselen worden gemaakt.
Men spreekt van een handelstraktaat tusschen Japan en Peru. Ook spreekt men van een traktaat tusschen Rusland en Japan, waarbij een soort van gezamenlijk bezit vanhet eiland Saghalienis vastgesteld. Omtrent steenkolen uit de Tokasima-mijnen nabij Nagasaki, wordt door marine-officieren en anderen, gunstig berigt.
— Door de Kamer van Koophandel en Nijverheid en de Handelsvereeniging alhier werden, nu ongeveer negen maanden geleden, bezwaren ingebragt tegen den vanwege het departement van Financiën uitgevaardigden last, om de in het entrepot opgeslagen overjarige goederen binnen eene maand na aanmaning door de betrokken handelaren te doen in- of uitvoeren.
Bij een dezer dagen door de Kamer van Koophandel ontvangen en aan de Handelsvereeniging toegezonden goevernementsbesluit is te kennen gegeven, dat in afwachting der vaststelling van een nieuw reglement op den in-, uiten doorvoer in Nederlandsch Indië, ten aanzien van den opslag van goederen in entrepot, met toegevendheid zal worden te werk gegaan.
— Uit Samarang wordt gemeld, dat den lln jl. 's avonds in de zoogenaamde Wurtembergsche kazerne door een boegineesch soldaat uit jaloezie een moordaanslag werd gepleegd op een inlandsch korporaal. De amokmaker maakte van de ontstane konstematie gebruik om uit de kazerne te ontvlugten, en bragt op den grooten weg in den kampong Pekodjaan nog een europeesch sergeant een doodelijken steek toe, waarna hij naar de buurten van Meiaten vlugtte, en ondanks de talrijke met geladen geweren gewapende patroeljes, had men hem den volgenden dag nog niet in handen, terwijl niemand in die streken het huis durfde verlaten.
---

