AMSTERDAM, 2 September.
Gisteren zeiden wij , te dezer plaatse, dat de overwinning door de Pruissen den 30" Augustus behaald, niet beslissend was geweest, gelijk uit de depêche des Konings genoegzaam bleek. Immers de Koning eindigde die met de mededeeling, dat hij naar het slagveld keerde, om meer vruchten van de overwinning te plukken. Er waren dus vruchten, die nog geplukt moesten worden. En inderdaad, het blijkt nu dat Mac-Mahon, door de Pruissen den 30° naar Mozon teruggedrongen , den 31n zich in zijn stellingen heeft kunnen handhaven, en gisteren, na belangrijke versterkingen ontvangen te hebben, op nieuw slag heeft geleverd. Men zal onder de buitenlandsche nieuwstijdingen in ons vorig nummer het berigt hebben opgemerkt, dat onophoudelijk uit Parijs langs den spooiweg troepen naar Mac-Mahon werden afgezonden. Dit is sedert voortgezet. De spoorwegen in die rigting zijn acht-en-veertig uren lang voor reizigers en goederen buiten gebruik geweest, en vervoerden niets dan ammunitie en troe- Een. Dat deze den maarschalk hebben ereikt, ten minste voor een gedeelte, blijkt uit een berigt, dat wij in een heden voormiddag ontvangen belgiesch blad aantreffen. Daar lazen wij een mededeeling van een ooggetuige, die den generaal Vinoy — de aanvoerder der manschappen, ter hulp van Mac-Mahon toegesneld — den 31n Augustus, in den lpop van den dag, te Mezières heeft ontmoet. Deze sterkte is slechts ongeveer drie uur gaans van Sedan verwijderd, zoodat er geen twijfel kan zijn , of Vinoy is tijdig genoeg aangekomen, om bij den slag van gisteren Mac-Mahon te ondersteunen.
Zooals vroeger werd aangetoond, beoogt Mac-Mahon de Pruissen terug te dringen, wat Bazaine de gelegenheid geven zou Metz te verlaten en zich met hem te vereenigen. De telegram uit Bouillon aan de brusselsche bladen, dat de laatste de Pruissen naar Sedan drijft, is een verzinsel, al blijven de fransche couranten ook volhouden, dat de beide legers reeds vereenigd zijn. Deze bewering willen zij o. a. ook hierop gronden, dat op denzelfden dag de brieven uit de kampementen der genoemde veldheeren te Parijs zijn aangekomen. Met wie Mac-Mahon vecht, enkel met Steinmetz en prins Frederik Karel, of terzelfder tijd ook met den Kroonprins, die, zijn marsch naar Parijs stakende, een zijwaartsche beweging gemaakt heeft, hoogst waarschijnlijk om hem te achtervolgen, is nog niet helder. De omstandigheid, dat Mac-Mahon, den 30n Augustus, zonder Vinoy met zijn hulptroepen af te wachten , slag geleverd heeft, is misschien hieraan toe te schrijven, dat hij heeft willen beproeven het gros van het pruissiesch leger terug te drijven, alvorens de Kroonprins zich daarbij kon voegen. De vraag of deze, gisteren reeds, het meerendeel zijner troepen in slagorde heeft kunnen stellen, zal waarschijnlijk over den afloop van dezen strijd beslissen. Is Mac- Mahon overwinnaar, dan loopen al de tot dusverre door de Pruissen bevochten voordcelen groot gevaar, en ontstaat voor de Franschen een goede kans, om de Pruissen weder van hun grondgebied te verjagen. In het tegenovergesteld geval is Frankrijk, in den eersten tijd, magteloos, want zeer waar is het gezegde, onlangs Mac-Mahon in den mond gelegd, dat de onderneming, die hij ging wagen, de laatste kaart was, welke het fransche leger kon uitspelen.
Nadat wij het bovenstaande hadden geschreven, kwam het öfficieele berigt uit Berlijn aan, waaruit blijkt, dat ook korpsen van het leger des Kroonprinsen aan den strijd hebben deelgenomen, en de Duitechers zegevierend waren. Een voltooide overwinning kondigt de Koning echter nog niet aan. Terzelfder tijd heeft Bazaine een uitval beproefd.
Wanneer een man als von Beust, de «verlichte" hervormer van Oostenrijk en schepper van het keizerlijkkoninklijk Oostenrijk—Hongarije een stap doet, die het gewezen katholieke apostolische rijk, voor goed los maakt van Rome en het glorierijk verleden, dan zal die stap natuurlijk met waardigheid, en met beleid, 'tot heil van het hem toevertrouwde rijk en tot glorie van het liberalisme en de moderne beginselen, gedaan worden; zulk een stap heeft Oostenrijks rijkskanselier thans gedaan. De laatste band, die nog eenigzins het oostenrijksche goevernement met Piome in verbinding hield, was liet konkordaat, dat in den jare 1855 gesloten werd tusschen het opperhoofd van den Staat en het opperhoofd der Kerk. Dat konkordaat werd sinds jaar en dag door de nieuwe beginselen en nieuwe regeringsraannen onophoudelijk aangerand, doch nu eerst is de gordiaansche knoop doorgehakt, en dat mei den dolk van een Brutus. Von Beust heeft eerst nog raad gehouden met den Keizer en met de ministers, en daarna het zwaarwigtige stuk, vertolker van het gnomen besluit van opzegging dier overeenkomst, uitgevaardigd. In de ontleding van dat stuk, kunnen onze lezers den waren aard van het oostenrijksche liberalisme en den eigenaardigen toestand van het oostenrijksche goevernement in het hart zien. Met onregt, met veinzerij en onwaarheid hebben wij te doen.
Het konkordaat, elk weet het, was eene wederzijdsche overeenkomst tusschen Oostenrijk en Rome, tusschen Keizer Frans Jozef en Paus Pius IX. Het was meer dan een gegeven eere-woord, meer dan eene plegtige belofte, het zegel des rijks was er op gedrukt. Nu weet een ieder, die slechts eenig begrip van eerlijkheid en regt bezit, dat zoodanige wederzijdsche verbindtenis regtens niet kan worden opgeheven dan met wederzijdsche toestemming; en dat al wie zulk kontrakt,tcn nadeele van de trouw blijvende partij, schendt, eene misdaad pleegt, niet alleen voor God, maar zelfs voor het menschelijk regt. In het maatschappelijke leven, wordt zulke daad voor de regtbank, volgens het burgerlijk wetboek bestraft. Maar, waar kleinen gestraft worden, blijven dikwijls de grooten ongemoeid. De traktaatschennis, die von Beust thans pleegt, staat buiten de artikelen van het gewone wetboek; maar dat zijne daad eene openlijke schennis is van het heiligste regt, werd dezer dagen, in het hart van Oostenrijk, door een kalholiek-konservatieve volksvergadering openlijk verklaard. Dat is ook onze meening. Dat liberale inwoners des rijks met von Beust juichen, spreekt van zelven. Hei. duidt ons aan dat de liberale hervormer weer een stap heeft gedaan, zelfs in deze dagen, die de verdeeldheid in het reeds verdeelde rijk nog grooter maakt. Ook de revolutie mag zich verheugen, want zij heeft het woord, de belofte, het zegel des Keizers baldadig verbroken — en de Keizer heelt dat goedgekeurd. Zoo alles nog niet verloren is, de eer is al zeker verloren.
Rome is steeds trouw gebleven aan het konkordaat, en verklaarde onlangs nog — zooals wij dezer dagen aantoonden — vast te houden en trouw te blijven aan de daaruit voortvloeiende verpligtingen; doch Oostenrijk verklaart eenvoudig dat het breekt met al de artikelen van het konkordaat, en niet één meer zal vervullen; het verscheurt het geheele konkordaat. Wanneer eens de duitsche onderdanen van Frans Jozef mogten verklaren , dat zij naamver willen verbonden zijn met het overige Duitschland , wanneer von Bismarck zou aankondigen dat het traktaat van.Praag vervallen is en Koning of Keizer Wilhelm allen vereenigt, zoo ver die Deutscke Zunge klingel, dan wordt er niet meer eigenmagtig en wedcrregterlijk te werk gegaan te^en Oostenrijk, dan nu tegen Rome. Dat schreeuwende onregt van deze konkordaatschennis wordt nog gruwelijker gemaakt in het olficiëele stuk der liberale regering door allerlei soort van onwaarheid en veinzerij. Immers weet een ieder hoe het liberalisme in Oostenrijk sinds jaren gespookt heeft tegen het konkordaat; hoe er tal van wetten zijn gemaakt in strijd met het konkordaat; von Beust zelf bekent, zelts in dit stuk, dat zulks met de verandering van regeringsstelsel in Oostenrijk noodzakelijk was geworden; hij heeft dan ook gedaan, wat den staat le pas kwam, hij heeft die artikelen beschouwd als niet bestaande.
En op wien zoekt hij nu de schuld te werpen van deze opzegging; d. w. z. geheele verscheuring en vernietiging van het konkordaat? Op den Paus, op het Koncilie, op de Onfeilbaarheidsverklaring, die nu voor eenige dagen heeft plaats gehad. Het is Rome, zegt hij, dat de grondslagen, waarop tot nog toe de betrekkingen tusschen de Kerk en den Staat geregeld werden, omkeert en radikaal vernietigt; het is Rome, het is de Kerk, die zoodanig initiatief neemt, en, dat, doende, zich op een terrein plaatst, waarop Oostenrijk haar niet kan volgen dan met de verklaring, dat de verbindtenissen, aangegaan te midden van andere omstandigheden, thans geene waarde meer hebben. Het keizerlijkkoninklijk goevernement beschouwt dien ten gevolge het konkordaat van 1855 als vernietigd. De minister heeft de vermetelheid om er nog uitdrukkelijk bij te voegen, »dathij zich wel mag overtuigd houden dat dit zijn besluit in de tegenwoordige omstandigheden genoegzaam geregtvaardigd is;" hij heeft de vermetelheid om later nog eens te herhalen, »dat de overeenkomst van 18 Augustus 1855, het konkordaat, feitelijk en regtens is vernietigd geworden door de dekreten van het Koncilie, dat het initiatief tot deze vernietiging der overeenkomst niet is uitgegaan van het keizerlijk-koninklijk Goevernement — dit Goevernement, volgens hem, gehoorzaamt eenvoudig aan eene noodzakelijkheid, waartoe het zich gebragt. zag door de besluiten der Kerk."
Wanneer die taal van von Beust iets anders is dan veinzerij, dan onwaarheid , dan bekennen wij niet meer te weten wat opregtheid en waarheid zijn.
De opzegging van het konkordaat is dus, volgens von Beust, het gevolg, het noodzakelijk gevolg vaneen staat van zaken, onafhankelijk van den wil der oostenrijksche Regering. Had de Kerk niet hare geloolrieer naauwkeurig omschreven en duidelijk bepaald bij een besluit, waarvan het hoogste en onbetwiste gezag door alle eeuwen heen is erkend geworden, namelijk bij een algemeen Koncilie — dan ware von Beust niet gedwongen het konkordaat te vernietigen!
Maar, mag de Kerk dan niet eens hare geloofsleer verduidelijken en bepalen? «Welzeker," zegt von Beust, »uit eerbied voor de vrijheid vanhet Koncilie hebben de regeringen zich eenparig onthouden van alle pressie op de kerkvergadering. Het keizerlijkkoninklijk goevernement heeft zich luide uitgesproken voor die onthouding. Het heeft zich slechts veroorloofd, bij eene dépêche van 4 Februarij , de opmerkzaamheid van het Hof van Rome te vestigen op de ongelukkige gevolgen, welke de toepassing der leering, die het Koncilie stond te bepalen, zou na zich slepen." Hoe dit alles weer regelregt in tegenspraak is met de bekende waarheid, weten onze lezers uit onze vroegere artikelen en berigten, en of hij ook eenige pressie heeft willen uitoefenen, blijkt uit de regels, die von Beust zich zelven tot logenstraffing onmiddellijk na de pas aangehaalde woorden laat volgen, en waarin hij op diplomatieke wijs, maar duidelijk genoeg, te verstaan geeft, dat, wat de Kerk ook goed vinde te beslissen en te bepalen^ de, oostenrijksche Regering wel zal weten hare onderhoorigen, of die leek of priester of bisschop zijn, te dwingen om altijd, in welke omstandigheid dan ook, aan de wetten van den Slaat te gehoorzamen. Wanneer zulke taal te voeren, geene bedreiging is, en wanneer hij, die zoo sprak, nog beweert geene pressie te hebben willen uitoefenen, dan moeten wij kortaf bekennen, dat de man niet wist wat hij deed, of niet weet wat hij zegt. Het is tegelijkertijd onwaarheid en veinzerij. De liberale oostenrijksche regeringsmannen hebben Borne onophoudelijk bedreigd; en nu, nu doen zij, wat zij destijds hebben gezegd. Von Beust begint zooveel mogelijk te doen, wat de Farizeën en de heidensche Keizers deden; waar hij kan verbiedt hij, bij wet en straf, aan de opvolgers van de Apostelen, aan de bisschoppen, het katholieke geloof aan de onfeilbaarheid van Christus' Stedehouder te verkondigen: de liberale minister heeft, yoor Hongarije, even als in Beijeren is geschied, het placetum regium opgerakeld. Zoo iets te doen, in onze dagen, in geloofszaken, getuigt met den grootsten zin voor dwingelandij, voor de grofste onkunde. Alsof men des Konings verlof noodig had, om aan Christus en zijne Kerk te gelooven !
De liberale dwingeland, zich zelven alle oogenblikken logenstraffend, zegt, dat het hem niet toekomt, en ook nooit in de gedachte is gekomen, een oordeel te vellen, over een godsdienstig dogma, en tevens oordeelt hij in datzelfde stuk, zich verheffend tegen het Koncilie en den Paus, »dat de Paus zich door dit dogma met een nieuw gezag heeft gewapend, dat hij zich met een soort van almagt heeft toegerust; ja, dat het nieuwe gezag wordt uitgestrekt veel verder dan het gebied, dat zonder tegenspraak aan de bevoegdheid der Kerk onderworpen is." De minister zegt dat hij niet oordeelt, en waar het Koncilie in zijn besluit en dekreet nadrukkelijk getuigt en verklaart, dat het niets doet dan de aloude leering handhaven, dan de regten beschrijven, die de Paus ten allen tijde gehad heeft, daar komt von Beust en zegt in diplomatieke taal, dat het Koncilie liegt of zich zelven bedriegt, want hij verklaart dat de regten van den Paus op schrikbarende wijze vermeerderd zijn, dat de Kerk eene radikale verandering uitvoert, dat het dogma, nu uitgesproken, de konstitutie en de natuur van het Kerkgezag wijzigt, en de grenspalen van dat gezag verplaatst. En, die zoo spreekt, beweert dat het hem nooit is ingevallen, eene opinie uit te spreken over een godsdienstig dogma. Na aldus te hebben geraaskald over 's Pausen onfeilbaarheid in zake van geloofs- en zedeleer, gaat hij zelf ons eens zeggen als ware hij de onfeilbare, die der Kerk kan zéggen waar hare. magt begint en waar ze eindigt: want hij brengt in herinnering, hoe hij in zijne dépêche van 2, Julij, zoo duidelijk mogelijk heeft trachten te bepalen niet alleen de grenzen waar binnen de staat maar ook de grenzen, waar binnen de Kerk zich heeft te houden. »Ik heb doen opmerken," verklaart hij, »dat het keizerlijk-koninklijk goevernement in geenen deele kon afwijken van de beginselen, in dat dokument blootgelegd, en die alreeds in de openbare instellingen van het rijk zijn opgenomen en de grondslagen vormen, waarop de konstitutie gebouwd is." De schennis van het heilige regt der traktaten is aldus de grondslag van den nieuwen staatsbouw, dien von Beust meent te hebben opgerigt. Dat die grondslag niet hecht is, bewijzen de inwendige toestanden en buitenlandsche zwarigheden van het dualistische rijk, bewijst het ook nu alweer wankelend ministerie, en het steeds meer en meer in verdeeldheid rakende Oostenrijk, welks toestand, na de overwinningen van Pruissen allerhagchelijkst groot worden, niet het minst door het toedoen van von Beust.
Bij de herstemming in het kiesdistrikt Alkmaar voor een lid der Tweede Kamer zijn 2345 stemmen uitgebragt. Van onwaarde waren 11 stemmen. Gekozen de heer Foreest met 1191 stemmen; op den heer Knoop werden 1140 stemmen uitgebragt.
Volgens een berigt der fransche Regering, is, bij vergissing, in het Journal Officiel van 25 Augustus jl., het begin der blokkade der kusten van denNoordduitschen Bond aan de Oostzee, gesteld geworden op 15 Augustus 1870 (zie Staatscourant van 19 Augustus jl.) Eerst te rekenen van den 19° Augustus is de blokkade werkelijk daargesteld. (St. Ct.)
Het Weekblad van het Begt behelst het volgende: »Wij meenen de heeren advokaten te moeten herinneren aan de bepaling van art. 6 van het reglement yan orde, voorschrijvende, dat zij ieder jaar in de maand September hunne akte van beëediging moeten laten vizeeren ter griffie van het kollegie, waarbij zij zijn ingeschreven."
De N. B. Ct., het berigt mededeelende, dat de direkteur van het kabinet des Konings aan de kommissarlssen des Konings een brief zou hebben gerigt, om des Konings tevredenheid te betuigen omtrent de behandeling der ingekwartierde troepen, voegt daarbij de volgende opmerking: »Wij meenen aan de juistheid van dit berigt te moeten twijfelen, omdat wij ons niet kunnen voorstellen, in welke hoedanigheid de direkteur van het kabinet des Konings meenen zou, zich in öfficieele betrekking te mogen ste.llen met de kommissarissen des Konings,'die administratieve ambtenaren zijn."
Z. M. heeft benoemd tot ridders deiorde van den Nederl. Leeuw: mr. J. de Wal Hzn.; mr. H. W. du Perron; J.J. Meijer; G. L. Dorrepaal en mr. F. Alting Mees.
Bij de maatschappy tot Exploitatie van Staatsspoorwegen zijn na vergelijkend examen, de volgende personen benoemd als surnumerairs, namelijk: H. W. Gorden van Hilversum, te Borne; P. Gorten van Amsterdam, te Gildehaus; J. W. A. Lens van St. Pancras, te Nieuweschans; J. P. W. van Renbroek van Neusen, te Dieren; J. L. Schnel \an Culemborg, teHeerenveen.
SCHEVENINGEN, 1 Sept. Er wordt hier een stoomboot verwacht, om de brik, die nog in het gezigt van Scheveningen is, op sleeptouw te nemen en te Maassluis binnen te brengen. Men weet nog niet waaruit de lading bestaat. Het schijnt dat het schip een belangrijk lek heeft. Van den gestranden russischen schoo - ner Alert wordt de inventaris geborgen. Wat er verder met het vaartuig zal geschieden, is nog onzeker.
Dezen voormiddag ten half twaalf ure zijn van het door het volk verlaten schip 4 van de 7 visschers, die het bewaken, met de sloep aan wal gekomen, om te vernemen wat zij verder hebben te doea, daar de stoomboot zich nog niet vertoond heeft.
LEIDEN, 31 Aug. Van den Rijnkant wordt geschreven, dat de noordwestelijke wind, gepaard met de hevige regenvlagen der laatste dagen, het noodig maken, dat de molens de polders van het overtollige water verlossen, en dat ten gevolge van een en ander het buitenwater tot eene voor dit jaargetijde buitengewone hoogte is gewassen. Het staat naauwelijks '2 rijnl. duimen onder maalpeil, en daar de wind op de ku^t staat, kan te Katwijk niet gespuid worden. Dewijl nog veel graan binnengehaald moet worden, en de regen veel schade aan de aardappelen toebrengt, verlangt men zeer naar droogte. Door den storm van maandag-nacht is aan het boomooft groote schade toegebragt.
(L. Ct.)
BLOKZIJL, 31 Aug. Door den aanhoudenden tterken wind zijn onze kostbare uiterwaarden grootendeels overstroomd, hetgeen den huurders eene onberekenbare schade veroorzaakt, aangezien 't daarop staande gras (enkele perceelen toch zijn verhuurd voor ƒ2000) door het zeewater zeer veel van zijn waarde heeft verloren.
's-HERTOGENBOSCH, 4 Sept. Z. M. de Koning blijft van 6 — 9 Sept. alhier. De eerewacht wordt den 6n betrokken door de dd. schutterij, den 7n door de scherpschutters en 8n door het alhier aanwezige garnizoen van het 5e regement infantede. Bij H. D. aankomst zullen de koninklijke saluutschoten gedaan worden.
BERGSCHENHOEK, 31 Aug. Naar men verneemt, heeft de heer S. Fijan, kandidaat-arts alhier, zijn diensten aangeboden aan de Vereeniging het Boode Kruis.
---

