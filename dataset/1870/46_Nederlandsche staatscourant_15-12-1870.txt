BUITENLANDSCHE BERIGTEN. ITALIE.
In de voorgedragen wetten betrekkelijk de zaak van Rome heeft het Italiaansche gouvernement voorgesteld onder anderen te bepalen: dat het in Rome gedurende twee jaren het regt zal hebben om kerkelijke gebouwen ten algemeenon nutte in gebruik te nemen en te onteigenen tegen geldelijke schadeloosstelling; dat de Paus te Rome den rang van Souverein, zijne lijfwacht en een jaarlijksch inkomen van 3,255,000 francs zal behouden, benevens het Vaticaan en de kerk van Santa Maria Maggiore en buiten Rome de zomer-residentie Castel Gandolfo met hare aanhoorigheden, het een en ander met vrijdom van belastingen en van andere lasten, uit de gewone burgerlijke wetgeving voortkomende; dat die vrijdom zich tot elke tijdelijke verblijfplaats van den Paus, van het Conclave en van conciliën zal uitstrekken; dat de Paus geheel vrij in zijne briefwisseling is, en zelfs bij geregtelijke stappen tot opsporing van misdadigers geene huiszoeking, doorzoeking of inzage zal behoeven te gedoogen. Verder wordt voorgesteld te bepalen : dat de Paus in hut Vaticaan een post- en telegraaphkantoor met eigen ambtenaren zal mogen oprigten; dat zijne depêches, koeriers en telegrammen eveneens zullen worden behandeld als die van buitenlandsche gouvernementen; dat conciliën zonder voorafgaande vergunning belegd en gehouden mogen worden ; dat de Paus kerkelijke betrekkingen en inkomsten mag begeven zonder vergunning van den Koning; dat de eed der bisschoppen aan den Koning, alsmede het Koninklijk regt van placet en van exequatur vervallen zijn; en dat de seminarien en andere katholieke inrigtingen van onderwijs onder de regtstreeksche leiding van den Heiligen Stoel zullen staan zonder eenige inmenging van de Italiaansche overheden. — In een schrijven uit Rome van den 5den dezer zegt de correspondent van het katholieke Journal de Bruxelles: » De hier ter stede en in de Romeinsche provinciën verkozen afgevaardigden hebben den lastbrief aangenomen en zich, met den hertog van Sermoneta aan hun hoofd, naar Florence begeven om er zitting in de Italiaansche Kamer te nemen. Alzoo is Mazzini's aanhang op het terrein der verkiezingen geslagen; nu zoekt zij herstel der geleden nederlaag in zamenzweringen en heimelijke woelingen; Alberto Mario, thans haar hoofd, vertrekt uit Rome met de bedoeling om elders in Italië aanhangers voor het republikeinsche beginsel te winnen en om "met andere woelgeesten een plan tot omverwerping van den troon te smeden. ii De Koning, gebruik makend van zijne constitutionele bevoegdheid en aan zijn nieuw gebied ook in den Senaat des rijks vertegenwoordigers willende geven, heeft den prins Doria en den prins Pallavicini benevens drie onaanzienlijke burgers van Rome, tot senaatsleden benoemd ; de genoemde prinsen zien in de benoeming of in hare omstandigheden iets beleedigends, en weigeren de hun toegedachte eer aan te nemen." Verder wordt in dat schrijven verzekerd dat de Heilige Stoel aanhoudend mededeelingen van de bij hem geaccrediteerde diplomaten ontvangt, uit wier inhoud wordt afgeleid dat de Italiaansche staatkunde in de Romeinsche zaak door de meeste kabinetten wordt afgekeurd. — Een bij de Londensche Times ontvangen schrijven uit Florence bevestigt hot berigt dat zeer vele ambtenaren te Rome weigeren den eed
van trouw aan de nieuwe orde van zaken af te leggen, maar schrijft dit niet toe aan afkeer van eenen onder den banvloek liggen den souverein, zoo als katholieke berigtgevers doen. De reden is, volgens dat schrijven, dat die ambtenaren in hunne gewoonte van ledigloopen en in hunne finantiele belangen en vooruitzigten storing ondervinden door de toepassing van de algemeene verordeningen des koningrijks betreffende het personeel en de loopbaan der ambtenaren; het gevolg is dat vele ambtenaren te Rome het werk staken, stilstand der zaken bewerken, en ondersteuning van het Pauselijke hof vragen en ook bekomen. De schrijver van dien brief erkent dat er in dat een en ander iets gevaarlijks voor de nieuwe orde van zaken te Rome gelegen is. F R A IV K R IJ K. De Moniteur Universel te Tours erkende in zijn nommer van den 9den dezer , dat het Loire-leger door de gevechten der laatste dagen terrein verloren had en eenige uren afstands was terug geweken ; hij achtte het dringend noodig dat de aanvallende beweging door dat leger hervat wierd dewijl zij het eenige middel was om Parys te redden. Sedert is die beweging in de daad hervat. Doch volgens berigten uit het Pruissische hoofdkwartier is zij spoedig weder gestaakt geworden , en is het Loire-leger verleden Maandag en Dingsdag teruggetrokken naar den kant van Blois en van Tours ; heigeen blijkens de gemelde berigten in het Pruissische hoofdkwartier bevreemding baarde en niet anders te verklaren scheen dan uit groote verliezen welke dat leger geleden had. — Kr bestaat onder de politieke partijen in Frankrijk als een wapenstilstand ; over het algemeen buigt het monarchaal-gezinde gedeelte der natie gedwee het hoofd voor het dictatorsgezag van het Bewind van nationale verdediging, hetwelk buiten de hoofdstad door den republikein Gambetta, met uitsluiting schier van zijne ambtgenooten, wordt uitgeoefend. Doch thans leest men in het buiten Parys verschijnende dagblad rUnion, een hoofdorgaan der legitimisten-partij, de volgende verklaring, strekkende om den graaf van Chambord candidaat voor den troon van Frankrijk te stellen: » Trots don Koning van Pruissen , trots de staatkunde zijner ministers en de woestheid zijner soldaten zal die vorst, welke op den 20sten September 18*20 door de gezanten van al de Koningen en al de Republieken met den titel van » het kind van Europa" begroet werd, de hem voorspelde bestemming vervullen ; hij zal Europa redden door Frankrijk te redden. » Is er een Franschman wien het gegeven is, alléén, ongewapend , zonder ander gezag dan dat van zijnen naam , den binnen gedrongen vijand, diens plannen en aanslagen in den weg te gaan staan , — dan is het die prins van 1820, die zoon der vrijheid-stichtende koningen, erfgenaam hunner pligten, hoeder der integriteit van het door hun genie, hunne wapenen of hunne staatkunde gevormde Frankrijk."
DUITSCIILAND. Gisteren is de Badensche Stenden vergadering door den minister Jolly geopend met de volgende troonrede: » Z. K. H. de Groothertog, door de pligten van zijn vorstelijk beroep gebonden aan de plaats, waar op dit oogenblik de lotgevallen van ons Duitsche volk op roemrijke wijze beslist worden, zendt u door mij eenen vriendelijken groet. » Gij zijt bijeengeroepen om de verdragen, waardoor de toekomstige inrigting van Duitschland bepaald wordt, in overweging te nemen en daaraan door uwe toestemming grondwettige kracht in ons land te verzekeren. i) Door deze verdragen wordt het doel van ons veeljarig wenschen en streven naar de vereeniging der afzonderlijke Duitsche staten tot een politiek geheel bereikt. Z. K. H. vertrouwt dat het denkbeeld van de politieke eenheid der natie, hetwelk in het herstel der oude en eerwaardige Keizerlijke waardigheid eene symbolische uitdrukking vindt, door middel der wijzigingen van de constitutie welke aan de afzonderlijke staten voldoende onafhankelijkheid met opzigt tot de inwendige aangelegenheden verzekeren, krachtiger en ruimer verwezenlijkt zal worden. )> De oorlog die, op onregtvaardige wijze tegen ons begonnen, eene bron van roem voor Duitschland en het krachtigste middel tot onze politieke wedergeboorte moest worden , noodzaakte bij zijne onverwachte en plotselijke uitbarsting de regering tot het uitvaardigen van eenige voorloopige wetten en tot het nemen van finantiele maatregelen, waarvoor wij al nog uwe goedkeuring moeten vragen. » De voortduring van don oorlog maakt de bewilliging van verdere middelen ter voorziening in de behoeften des legers noodzakelijk; echter mogen wij ons vleijen met de hoop, dat duurzame hoogere belasting der staatskas vermeden zal kunnen worden, wanneer het aan de zoo voortreffelijk aangevoerde Duitsche troepen gelukt, over eenen niet te langen tijd den vrede onder gunstige voorwaarden te verwerven. >1 Moge de vurige wensch van onzen genadigen vorst en heer vervuld worden, dat het zaad der politieke vereeniging, vruchtbaar gemaakt door het edelste bloed en de zwaarste offers, welig gedijen moge tot heil van het geheel en van al zijne leden ! In naam en op last van den Groothertog verklaar ik de Stendenvergadering geopend."
ENGELAND. De Times , den tekst van Butler's bekende redevoering tegen Engeland medegedeeld hebbende , vindt het hoogst ergerlijk maar ook diep bedroevend, dat die Amerikaansche staatsman openlijk en onbewimpeld eene uittartende en oorlog-zoekende staatkunde jegens Engeland aanbeveelt, als zijnde het beste middel tot wederopbeuring der republikein sche partij in de Vereenigde Staten. De Times voegt daarbij dat die rede onder het Amerikaansche publiek geenszins algemeenen bijval vindt, maar toch bijval genoeg om een zorgbarend verschijnsel voor Engeland op te leveren. » In schaamtelooze minachting voor internationale zedelijkheid — zégt de Timee — is Butler allen vooruit. Wierden zijne inzigten door de Vereenigde Staten omhelsd, het zou een doodelijke slag voor ons vertrouwen op den vooruitgang der menschheid zijn; doch nu reeds is zijne rede ons een bewijs dat volmaakt zelfbeheer eens lands nog geen stellige waarborg is van ontzag voor het regt en van liefde voor den vrede." — De Times van gisteren, Dingsdag, berigt dat de notificatie van
Pruissen betrekkelijk de houding van het groothertogdom Luxemburg jegens de oorlogende mogendheden verleden Donderdag bij het Engelsche gouvernement ontvangen is. Een door het genoemde blad aangehaald berigt uit Konstantinopel gewaagt van eene geldleening van 2,300,000 pond sterling, voorgenomen om de Turksche schatkist tot het betalen van verschijnende coupons en andere schulden in staat te stellen , en die teg?n veertien percent rente , behalve het commissieloon , zou gesloten worden. R ü S L A N D. In vorst Gortschakoft's bekende circulaire tot opzegging der verdragsbepalingen betrekkelijk de Zwarte Zee werd gezegd dat het enkel om n een theoretisch beginsel zonder dadelijke toepassing" te doen was. Dit gezegde schijnt in Rusland door het publiek niet regt begrepen té zijn; het werd hier en daar opgevat alsof het beduidde dat het eene zaak van weinig gewigt gold, en dat alles na die verklaring op denzelfden voet zou blijven als vroeger. De Golos, een dagblad hetwelk te St. 1 etersbuig in de Russische taal en in den geest des gouvernements wordt geschreven, acht daarom noodig dat gezegde toe te lichten; het geeft te kennen dat Kusland dadelijk aanstalten tot betere beveiliging zijner kusten in de Zwarte Zee zal maken; maar het voegt daarbij°dat het enkel aanstalten van defensiven aard zullen zijn. »Eene Russische vloot in de Zwarte Zee — zegt de Golos — zou niet minder, maar ook niet moer zyn dan een waarborg voor de veiligheid onzer kusten. Hare vorming zal vrij wat tijd , geld en arbeid kosten; en er zal nog een lange tijd moeten verloopen alvorens wij in dat opzigt gelijk staan met Turkye, hetwelk zich in de laatste jaren eene vloot heeft verschaft en buitendien altijd op de medewerking van de vloten der andere mogendheden van Europa kan staat maken." — Berigten uit Odessa van 28 November jl. , door den Pesther Lloyd medegedeeld, verzekeren dat Rusland meer dan 300,000 man troepen langs de kusten der Zwarte Zee en langs de Oostenrijksche grenzen heeft staan , en dat er te Nikolajefï zes fregatten gereed liggen , alsmede dertig schepen welke door het gouvernement als kanonneerbooten kunnen worden gebezigd.
SPANJE. De Indépendance Beige van gisteren geeft een schrijven uit Madrid waarin het volgende voorkomt; » Er heerscht thans overal h er te lande rust; maar de vraag is, of' het rustig zal biijven wanneer de nieuwe Koning aankomt en den troon beklimt. Er zullen zich alsdan wel hier of daar oproerige bewegingen kunnen voordoen; doch in den kring der bewindslieden schijnt deswege geene bezorgdheid te bestaan; de maarschalk Prim, die in twee jaren tijds de Carlisten twee malen overwonnen en verscheiden republikeinsche bewegingen bedwongen heeft, houdt het voor zeker, dat het leger hem getrouw zal blijven en de beslissing der grondwetgevende volksvertegenwoordiging des noods zal doen eerbiedigen. In Spanje is nog nooit eene revolutie tot stand gekomen zoo het leger niet voorging; thans is het leger ongezind tot oproerige bewegingen; wel wordt de bevolking door de Carlistische en de republikeinsche dagbladen gedurig tot opstand aangespoord; maar ernstige aanslagen tegen de nieuwe orde van zaken zijn er ilians, bij de goede gezindheid des legers, welke de troonsbeklimming van den nieuwen souverein gemakkelijk zal maken, niet te duchten. ii De Cortes zullen spoedig het vraagstuk der finantien in behandeling nemen. In dat opzigt is de staat der zaken niet zoo hopeloos als zekere dagbladen zeggen. Spanje heeft onberekenbare rijkdommen en hulpbronnen, waarvan nog niet partij is getrokken ; een schrander en eerlijk minister van finantien zou daarin , zoo hij den moed heeft om eenen nieuwen weg in te slaan , ruimschoots toereikende middelen kunnen vinden om het finantiele evenwigt te herstellen ; in dat opzigt nu ligt er eenige waarborg in den persoon van den nieuwen minister van finantien , den heer Moret y Prendergast; deze is nog jorig , zeer kundig, grondig bekend met de regelen der volkshuishoudkunde, en daarbij met de beste bedoelingen bezield."
VEREENIGDE STATEN. Eenige jaren geleden , toen de heer Johnson aan het hoofd der uitvoerende magt stond, maakte het Congres dor Unie wetsbepalingen met het doel om den President in de uitoefening van zijn constitutioneel regt tot het aanstellen en ontslaan van eedgenootsghappelijke ambtenaren aan banden te leggen. De heer Johnson was in onmin met de republikeinsche partij , die destijds , gelijk thans, de meerderheid in het Congres had. Thans heeft het Huis van Vertegenwoordigers te Washington bijna eenstemmig, namelijk met 158 tegen 25 stemmen , tot afschaffing der bedoelde wetsbepalingen besloten en daarmede den President Grant een blijk van vertrouwen en vriendschap gegeven, waarbij ook de oppositie-partij , althans een deel daarvan , zich heeft aangesloten. _* Verder heeft dat Huis . volgens berigten uit Washington van den 12den dezer, met 164 tegen 5 stemmen besloten te verklaren dat het belastingstelsel , zooveel de invoerregten betreft, eene algemeene herziening en wijziging behoeft, met uitzondering der tariefbepalingen betrekkelijk de sterke dranken en den tubak De Senaat was uitgenoodigd om zich met die verklaring te vereenigen , maar zon denkelijk zijne toetreding weigeren. Bij den Senaat is door een heethoofdig lid van de republikeinsche partij , den heer Chandler , een voorstel gedaan om den President te magtigen tot het schorsen der wetsbepalingen die vrijheid geven om koopwaren zonder betaling van invoerregten in verzegelde kisten over het grondgebied der Vereenigde Staten naar Canada, Mexico of andere vreemde landen te voeren. Dit voorstel is door den Senaat in overweginggenomen en aan de commissie voor handelszaken gezonden met verzoek om advies en rapport. Het Congres heeft besloten zijne zittingen van den 22sten dezer tot 4 Januarij aanstaande te schorsen. T.ELEGRAPHISOHE BERIGTEN. B erly.n , 14 December. Volgens een officieel berigt uit Versailles
van den 13den was de stad Blois dien dag door onze troepen bezet. Een officieel berigt uit Strasburg van gisteren meldt dat in Pfalzburg 52 officieren en 1839 manschappen in krijgsgevangenschap geraakt en 65 kanonnen buit gemaakt zijn. Berlyn, 14 December. Do troonrede, uitgesproken bij de opening der zitting van den Pruissischen landdag, vermeldt den gunstigen loop des oorlogs en zwaait lof toe aan den vaderlandlievenden geest die zich bij alle klassen der bevolking openbaart Voorts wordt gezegd dat de regering het van haren pligt acht de staatsbegrooting zoo vroegtijdig mogelijk voor te dragen; en dat het werk der wetgeving omtrent inwendige hervormingen na het herstel des vredes hervat zal worden in het vertrouwen dat de geest van verzoening, die in dezen tijd van krachtig ontwaakte vaderlandsliefde zoo menige andere klove aanvult, ook deze taak gemakkelijk zal maken. Stuttgart , 13 December. In de troonrede, waarmede de zitting van den landdag heden geopend werd, wordt de indiening van het met den Noord-Duitschen bond gesloten verdrag aangekondigd en het vertrouwen uitgedrukt, dat de nationale eenheid, waarvan de Keizerlijke waardigheid het zinnebeeld is, de ontwikkeling van Duitschland krachtig zal bevorderen. Dresden , 13 December. Naar verzekerd wordt is onze minister van oorlog, de luitenant-generaal von Fabrice, door den Koning van Pruissen tot gou"erneur-generaal der door de Duitsche troepen bezette noordelijke gewesten van Frankrijk benoemd Havre , 12 December (over Engeland). De Pruissen staan met aanzienlijke strijdkrachten te Beuzerville , 5 h 6 uren van Havre. Deze laatste stad heeft eene talrijke bezetting; er staan 350 stukken geschut in positie, die door zeelieden bediend worden. Verleden Zaturdag zijn 10,000 man uitgerukt om de Pruissen te ontmoeten, waarbij de Fransche cavalerie eene afdeeling uhlanen versloeg en 10 hunner gevangen nam De Pruissen hebben zich tot op een uur afstands van Honfleur vertoond, maar zijn teruggetrokken daar een uit Caen aangerukt corps van 10,000 man Pont Léveque, hetwelk Honfleur dekt, bezet had. Gisteren avond was hier het gerucht in omloop , dat het aan Trochu bij eenen nieuwen uitval gelukt was zich eenen weg door de Pruissische liniën te openen. Bordeaux , 13 December. Volgens een door de bewindslieden openbaar gemaakt berigt heeft het gevecht van den generaal Chanzy tegen de Pruissen op den lOden dezer van des ochtends acht tot des avonds half zes ure geduurd. De onzen hebben 400 krijgsgevangenen in handen gekregen en Origny weder bezet. Volgens opgave der gevangenen hebben de Pruissen aanzienlijke verliezen geleden. Ook aan onze zijde zijn gevoelige verliezen geleden In het Loire-dal schijnt de vijand eene beweging op den linkeroever te willen maken. Van het leger bij Bourges is geene tijding ontvangen. In Normandie heeft de vijand Evreux bezet em Emboeuf en Oissel ontruimd. Bordeaux, 13 December (over Zwitserland en Duitschland). De heer Thiers is te Bordeaux. De Pruissen hebben het kasteel Chambord bezet; naar men verzekert hadden zij ook Vierzon bezet, maar is die stad door de onzen hernomen. Volgens berigten uit Tours waren de Pruissen den 9den op den linker oever der Loire voor Blois aangekomen, waar zij de brug over de rivier afgebroken vonden. Zij eischten de overgave der stad en dadelijk herstel der brug onder bedreiging met een bombardement. Gambetta, die zich in de stad bevond, antwoordde met eene formele weigering; men verzekert dat de in Blois vereenigde troepen in staat zijn om verdere aanvallen af te slaan. — Het gerucht is hier in omloop dat Blois door de Pruissen bezet is. Officiele berigten uit Alen<jon van gisteren melden dat de te Verneuil gecantonneerde vijandelijke troepen die stad den vorigen dag verlaten hebben. De Pruissen hebben Dreux ontruimd en trekken naar Versailles en Chartres. Zij hebben Couches bezet; te Saint Jean de Losnes zijn uhlanen binnengerukt. Ryssel, 13 December. Hier is het gerucht in omloop dat La Fère door den generaal Faidherbe hernomen zou zijn, waarbij een groote voorraad proviand en ammunitie benevens 850 krijgsgevangenen in onze handen zouden gevallen zijn. Hier trekken voortdurend talrijke troepen bijeen. Brussel, 14 December. De per luchtbal uit Parys ontvangen berigten tot den lOden vermelden geenerlei gewigtige gebeurtenis. De staat van zaken was onveranderd dezelfde. Het bataillon tirailleurs van Belleville was ontbonden en 61 manschappen daarvan waren voor eenen krijgsraad te regt gesteld wegens desertie tegenover den vijand. Het dagblad la Patrie en danger had opgehouden te verschenen. Brussel, 14 December. In berigten van de Fransche grenzen van den 12den wordt gezegd, dat de Pruissen Montmédy niet bombarderen maar eene bres in de vestingwerken trachten te openen. Hun vuur wordt uit de vesting levendig beantwoord. Pesth , 13 December. In de Hongaarsche delegatie heeft de generaal Boriedek namens den minister van oorlog eene interpellatie betreffende •den toestand des legers beantwoord. Naar hij mededeelde bestaat het leo-er thans uit 864,849 man geregelde troepen en 187,527 man landweer; het aantal kanonnen is sedert 1867 met 378 vermeerderd ener moet nog meer geschut aangeschaft worden. Het leger bezit 899,279 achterlaadgeweren: de Oostenrijksche landweer heeft 57,227 en de Hongaarsche landweer 80,000 geweren naar het stelsel van Woernl. Voor andere troepen-corpsen zijn er nog 15,000 noodig. In het algemeen is het leger aanmerkelijk verbeterd. De minister stelt voor om deszelfs toestand door eene commissie van zes leden te doen onderzoeken. Athene, 10 December. Het geregtelijk onderzoek omtrent het gebeurde te Marathon (alwaar Engelschen en Italianen door struikroovers vermoord werden) is gesloten; de Engelsche regtsgeleerden, die het bijwoonden , verklaren dat zij geene aanmerkingen op de wijze en den gang dier instructie te maken hebben. Dat eenig Grieksch staatkundige of man van aanzien deel aan dat bedrijf der roovers had, is niet gebleken.
---

NEDERLANDEN. 's GRAVENHAGE, den 14den December 1870.
Bij Koninklijk besluit van 14 December 1870, n°. 13, is aan de na te melden officieren bij de rustende schutterijen op hun verzoek, eervol ontslag verleend , als : in de provincie Gelderland, 4de bataillon , 3de compagnie, aan J P. P. de Voogt, als lsten luitenant; in de provincie Zuidholland, 9de bataillon, aan A. Bonten Nz., als 1 sten luitenant-kwartiermeester; in de provincie Friesland, 4de compagnie, 2de compagnie, aan N. Reeling Brouwer, als lsten luitenant. En zijn voorts bij de rustende schutterijen benoemd: in de provincie Gelderland, 4de bataillon, 3de compagnie, tot lsten luitenant A. Ophorst, thans 2de luitenant; tot 2den luitenant C. Bergacker, thans fourrier ; in de provincie Zuidholland, 9de bataillon, tot lsten luitenant-kwartiermeester W. J. Visser, thans 1ste luitenant-adjudant; tot lsten luitenant-adjudant J. G. Ernste, thans adjudant-onderofficier; in de provincie Zeeland, 4de bataillon, tot lsten luitenant-adjudant K. F. Koksma, thans 2de luitenant bij het bataillon ; in de provincie Friesland, 4de bataillon, 2de compagnie, tot lsten luitenant IJ. Reitsma, thans 2de luitenant; tot 2den luitenant A. G. Reitsma, thans sergeant-majoor. MINISTERIE VAN FINANTIEN. Het publiek wordt verwittigd, dat de verzending van gesloten brievenmalen naar Nederlandsch Indie met de Fransche pakketbooten over Marseille, alsmede de verzending als voren naar Suriname en Cura<;ao via St. Nazaire en verder met de Fransche pakketbooten tot nadere aankondiging wordt gestaakt. De verzending naar Nederlandsch Oost-Indie geschiedt dus voor 't vervolg om de veertien dagen over Triest en Brindisi, en naar Suriname en Cura9ao twee maal 's maands over Southampton. De eerstvolgende vertrekdagen zijn: a. naar Nederlandsch Oost-Indie: over Triest, Woensdag den 28sten December en verder des Woensdags om de veertien dagen; over Brindisi, Vrijdag den 16den en 30sten December en verder des Vrijdags om de veertien dagen. De verzending der brievenmalen over Triëst en Brindisi geschiedt op de voormelde dagen met den trein die ten 2.20 's namiddags uit Amsterdam vertrekt; b. naar Suriname en Curaijao: De expeditie der brievenmalen naar West-Indie over Southampton geschiedt uit Londen den 2den en 17den van elke maand, zoodat de daarmede te verzenden correspondentie minstens twee dagen vroeger ter post is te bezorgen. 's Gravenhage, den 14den December 1870. De Minister van Finantien, van Bosse. MINISTERIE VAN KOLONIËN. Militaire (Geneeskundige dienst in West-Indie. De Inspecteur van de Geneeskundige dienst der Landmagt verwittigt alle Genees- en Heelkundigen , zoowel Nederlanders van geboorte als vreemdelingen, die genegen zijn om zich als Officier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 's Gravenhage, Plein n°. 5, behooren aan te melden, met overlegging der nagenoemde bewijzen , al3: 1°. eene geboorte-acte, ton bewijze van eenen oudordom beneden de 35 jaren; 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats ; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid, bij het garnizoen in hunne woonplaats of in het naastbij gelegen garnizoen ; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma
de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ten gevolge van nader voor dien hoogeren rang af te leggen examen , en dat aan de betrekking van Officier van Gezondheid der 3de klasse in de West-Indien de volgende voordeelen zijn verbonden, als 1°. een jaarlijksch tractement van f 1700, benevens vrije woning ol schadeloosstelling voor huishuur; 2°. een tractement van f 900 'sjaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der 1ste klasse zal geschieden; onder voorwaarde echter van eene schriftelijke verbindtenis tot eene eventuele teruggave der gelden die aan hen of te hunnen behoeve zijn verstrekt, in geval van het verlaten der dienst binnen den tijd van vijt jaren ; 4°. de rang van Tweeden Luitenant bij de Landmagt in West-Indie. 's Gravenhage , den lsten Maart 1870. De Inspecteur voornoemd, Dr. J. J. Sas.
---

