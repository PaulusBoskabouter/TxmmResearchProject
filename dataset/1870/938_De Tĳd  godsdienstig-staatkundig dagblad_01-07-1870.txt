AMSTERDAM, 30 Junij.
Eergisteren is te 's Gravenhage met zekere mise en scène het lijk ter aarde besteld van A. Barbès, den franschen socialist en barrikadenheld, die sedert 1854 daar ter stede als rustig burger heeft gewoond en er dezer dagen overleden is. Verscheidene Franschen waren overgekomen, om bij de begrafenis tegenwoordig te zijn; behalve sommige bloedverwanten van den afgestorvene, ook eenige meer of minder bekende demagogen. De laatsten vonden goed bij deze gelegenheid eene soort van republikeinsche demonstratie aan te rigten en redevoeringen te houden in den geest der aanspraken, die in woelige dagen te Parijs op de volksvergaderingen worden gehoord. Zoo werd Barbès bij voorbeeld door den republikeinschen schrijver L. Blanc geroemd als de voorvechter van hen, die meer eetlust dan maaltijden hadden, tegenover degenen, die meer maaltijden hadden dan eetlust. Na den afloop werd de kreet: leve de republiek! aangeheven. Al die welsprekendheid en dat geroep werden waarschijnlijk niet ten beste gegeven voor de weinige Nederlanders, die uitgenoodigd waren om de begrafenis bij te wonen, noch voor het kleine hoopje nieuwsgierigen, dat er naar was komen kijken, maar zal moeten dienen om, met den gewonen ophef, in de Marseillaise, in den Rappel en dergelijke parijsche straatbladen opgenomen te worden.
Tv"ij zouden het bij een korte vermelding van dit vrij onbeteekenend voorval hebben gelaten, als niet een onzer liberale organen, het haagsche Vaderland, daarvan een verslag gegeven had, dat in de kolommen van de genoemde fransche bladen volkomen op zijn plaats zou wezen. Wij vinden daarin Barbès vergeleken met Bayard, den ridder zonder vrees of blaam; wij zien hem hulde brengen om zijn wapenfeiten op de barrikaden; wij hooren zijn «edele en beminnelijke hoedanigheden" prijzen, en hem voorstellen als een groot man; wij zijn eindelijk getuige van een poging om het publiek wijs te maken, dat een aantal landgenooten van dezelfde opgetogenheid voor dezen revolutieman aangegrepen waren. Immers het verslag sluit met deze regels: »Zoo groot was de toevloed van belangstellenden ondanks het slechte weder geweest, dat een omnibus aan het einde der plegtigheid voor de laan naar het kerkhof wachtte en nagenoeg vol huiswaarts keerde." Een groote toevloed van belangstellenden, die niet eens een omnibus vult! Het woord groote toevloed staat er intusschen ; het zal ongetwijfeld ook naar de fransche republikein sche bladen zijn weg vinden, en er misschien wel in dezen nog ruimeren vorm voorkomen: Le journal vla Palrie" constale que la population néerlandaise toul cntière témoignait par sa présence sympathique enz. enz.
De zaak heeft echter niet alleen een grappigen kant, maar wordt zeer ernstig als men bedenkt wie Barbès was. Van het jaar 1830 af, toen hij nog niet ouder was dan een-en-twintig jaar, vindt men zijn naam vermeld bij alle zamenzweringen tegen de rust van den staat. In i 834 was hij een der belhamels van den republikeinschen opstand; hij was voorts betrokken in het komplot, door Fieschi tegen het leven van Lodewijk Filips gesmeed; bij eene poging tot opstand tegen de ï'egering van dienzelfden vorst ml 839, doorschoot hij een officier, en werd diensvolgens ter dood veroordeeld, welke straf later in levenslange opsluiting veranderd werd. De revolutie van '48 opende zijn kerker, waarna hij aanstonds weder aan het zamenzweren sloeg. Zoomin de koninklijke als de republikeinsche regeringsvorm vond genade in zijn oog, want hij was onder de raddraaijers der beweging, die in Mei 1848, met behulp van het gepeupel, de konstitueerende vergadering trachtte te overrompelen en er de roode bloedvaan te planten. Hij werd wederom opgesloten en later door den Keizer begenadigd, waarna hij, op het voorbeeld van ViktorHugo, goedvond als banneling te pozeeren, ofschoon hem het verblijf in Frankrijk niet was ontzegd.
Ziedaar wie Barbès was. Nu zien wij een liberaal blad, dat speciaal de gunst der schoolpartij tracht te verdienen; ijveriger dan eenig ander de opleiding der jeugd »tot alle maatschappelijke en christelijke deugden' op de staatsschool voorstaat, en de medewerking van verscheidene liberale professoren geniet, zich uitsloven om eerekransen aan te dragen bij het graf van dien demagoog en moordenaar, en zich dringen in den kring zijner «vrienden en bewonderaars!" (sic.) Er zijn er, die aan den vooruitgang in Nederland twijfelen. Gelijk men ziet, ten onregte. Pas heeft de Tweede Kamer de doodstraf geschrapt, of het verheerlijken van de misdaad en de misdadigers vangt aan. Degenen, die nog steeds willen beweren dat het nederlandsch liberalismus een bijzonder soort en van gansch ander allooi is dan het buitenlandsche, zij het artikel, waarvan wij hier gewaagden, ter ernstige overweging aangeboden.
Zooals men weet, hing er nog altijd een halve geheimzinnigheid over de houding van de fransche regering ten aanzien van het Koncilie, na de aftreding van graaf Daru. Was de beruchte nota van dien onhandigen minister door haar teruggenomen of niet? Het antwoord op die vraag kan men vinden in de volgende dépêche van den heer Ollivier aan den franschen gezant te Bome — natuurlijk als het stuk, gelijk het te veronderstellen valt, echt is — die de Augsburcjer Zeitung thans openbaar maakt: "Parijs 12 Mei. „Mijnheer de Ambassadeur! »Het goevernement des Keizers heeft zich niet laten vertegenwoordigen bij het Koncilie, hoewel het dit regt bezit in zijne hoedanigheid van mandataris derleeken in de Kerk. »Om te beletten dat de o verdrevene opiniën dogma's werden, heeft het gerekend op de wijsheid der bisschoppen en op de voorzigtigheid van den H. Vader. Om onze burgerlijke en politieke wetten te verdedigen tegen de aanmatigingen van de theokratie, heeft het gerekend op de publieke rede, op de vaderlandslietde der fransche Katholieken en op de gewone middelen van bekrachtiging, waarover het beschikt. »Het is diensvolgens steeds bedacht geweest op het verhevene van eene vergadering van kerkvoogden, bijeengekomen om te beslissen over de groote belangen van ziel en geloof, en heeft zich slechts eene zending opgelegd — de al»e-heele vrijheid van het Koncilie te verzekeren en te beschermen. Gewaarschuwd door de geruchten in Europa over de gevaren, waaraan zekere onvoorzigtige voorstellen de Kerk zouden blootstellen, begeerig om de aanvallende krachten, zamengebragt tegen het godsdienstige geloof, niet te zien vermeerderen, is het een oogenblik uit zijne terughoudendheid getreden, om raad te geven en opmerkingen aan te bieden.
»De Paus heeft gemeend naar onze raadgevingen niet te moeten luisteren, noch onze opmerkingen aan te nemen. Wij dringen niet verder aan en wij treden terug op ons standpunt van" onthouding en afwachting.
»Gij zult voortaan geen enkel gesprek, hetzij met den Paus, hetzij met kardinaal Antonelli, over de zaken van het Koncilie uitlokken of voeren.
»Gij zult u bepalen, inlichtingen in te winnen, en u op de hoogte te houden van de feiten en van de gevoelens, die ze hebben voorbereid of van de indrukken, die er op zijn gevolgd. „Gelief aan onze fransche bisschoppen te zeggen, dat onze onthouding geen onverschilligheid is; zij is eerbied voor hen, zij is uok vooral het vertrouwen. Hunne nederlaag zou zeer bitter zijn, indien de burgerlijke raagt door hare tusschenkomst die niet had belet, en hun overwinning zal al hare waarde behouden, indien zij die slechts te danken hebben aan hunne eigene pogingen en aan de kracht der waarheid. -Aanvaard, mijnheer de ambassadeur, enz. Emile Ollivier."
Het blijkt uit de bewoordingen van deze dépêche, dat de fransche regering ziehv wijselijk heeft willen onthouden van voort te gaan op den weg, zoo onberaden door graaf Daru.ingeslagen. Dat de heer Ollivier zijn goevernement beschouwt als de mandataris der fransche katholieke leeken in kerkelijke aangelegenheden en de fransche bisschoppen aanziet voor vertegenwoordigers op het Koncilie van de inzigten der regering, toont aan dat hij, even als de meeste liberale staatslieden, geen het minste besef heeft van hetgeen de Kerk en het. Koncilie zijn, noch van de verhouding der geloovigen tot hen. Een reden te meer om het hoogelijk in hem te prijzen, dat hij zich niet verder met het Koncilie verlangt te bemoeijen.
De geachte heer F. Heynen, schrijver der Blikken op Indië, zond ons voor eenigen tijd een opstel, waarin hij sommige uitdrukkingen in zijn belangrijk werk verduidelijkt en toelicht, in den vorm van een antwoord op eene opmerking van onze zijde, Veelheid van stof belette ons tot dusverre aan dit opstel plaats te geven. Wij doen dit heden, doch zien ons genoodzaakt, uit dien hoofde de mededeeling der verslagen van de beide laatste zittingen der Tweede Kamer tot later uit te stellen.
In de gisteren gehouden zitting der Tweede Kamer is tot eersten kandidaat voor het lidmaatschap der algemeene rekenkamer, bij vierde stemming, met 39 van de 69 stemmen gekozen, majoor van Rees. In de heden gehouden zitting is tot tweeden kandidaat gekozen, de heer Beyma thoe Kingma, burgemeester teLemsterland; tot derden kandidaat de heer van Kooten, kontroleur der belastingen te Gouda. Verder is de diskussie over de wet tot uitoefening der veeartsenijkundige praktijk, op voorstel van den heer Gratama, uitgesteld wegens het verband met de toekomstige regeling van het onderwijs in de veeartsenijkunde. Daarna heeft de Kamer de behandeling van onderscheidene kleine ontwerpen voortgezet.
Onder deze het ontwerp tot afstand der vestinggronden aan de gemeente Maastricht: verworpen met 40 tegen 18 stemmen ; idem aan de gemeente Bergen op Zoom: aangenomen met algemeene stemmen. De heer Fokker heeft zijn ontslag ingezonden als lid der Kamer. Morgen voortzetting der werkzaamheden.
Naar men verneemt, zal in de volgende week de derde overspanning voor de brug over het Hollandsch Diep op de pijlers worden geplaatst.
Naar het Hbl. verneemt, is te Vlissingen berigt ontvangen, dat aldaar eerstdaags zal binnenloopen een noord-amerikaansch eskader, onder bevel van den admiraal Farragut, die zich een wereldberoemden naam heeft verworven in den oorlog tusschen de noordelijke en zuidelijke staten van de amerikaansche Unie.
Door de belgische regering is koncessie verleend tot den aanleg van een spoorweg Hasselt—Maeseyck, met aansluiting der lijn Venlo—Maastricht.
Het adres aan de Eerste Kamer, uitgaande van de Heraut en strekkende om het behoud der doodstraf te vragen, is van ruim 13,000 handteekeningen voorzien.
Bij de gisteren in hetdistriktßergenop-Zoom plaats gehad hebbende verkiezing voor een lid der Provinciale Staten van Noordbrabant, ter vervanging van wijlen den heer mr. F. J. H. van Gilse, is de heer P. A. G. van Gilse gekozen met 716 stemmen. Z. M. heeft benoemd: tot leeraar aan de Rijks- hoogere burgerschool te Middelburg, P. R. Hoorweg; tot officier van justicie bij de arrond.-regtb. te Heerenveen, mr. L. J. van Riemsdijk; totkommandeur der orde van den Nederl. Leeuw, mr. C. H. B. Boot; tot ridder der orde van den Nederl. Leeuw, mr. Gr. van Tienhoven; tot kommies der posterijen van de derde klasse, E. R. van Lennep; aan mr. A. M. Pareau is vergund het aannemen en dragen der versierselen van ridder der Danebrogs-orde 3e klasse, hem door Z. M. den Koning van Denemarken geschonken; aan W. F. M. Fundter, luitenant-kolonel van het 3° regement huzaren, is pensioen verleend van ƒl5OO
Verkorte balans der Ned. Bank, volgens de Staats-Courant: Diskonto-rekening. . . ƒ 51,809,669.52 Beleening-rekening . . » 31,965,845.— Munt en muntmat. . . » 95,144,360.08, Belegd rezerve-fonds . » 3,374,085.-r- Geb. enmeub. d.Bank. » 300,000.00 Diverse rekeningen . . » 84,977.18 ƒ182,678,936.78. Kapitaal . . ƒ 16,000,000.— Rezerve-fonds » 3,625,598.87 Bankbiljettenin omloop.» 130,634,890.— Bank-assignatiëninoml.» 4,614.21 Rekening-cour .-saldo's. » 31,454,200 01. Diverse rekeningen. . . » 959,633.69
ƒ182,678,936.781
's GRAVENHAGE, 29 Junij. Zeerplegtig heeft heden de ter aarde bestelling van het stoffelijk overschot van Armand Barbès, op Eik-en-Duinen, plaats gehad. Een groot aantal zijner landgenooten waren ter bijwoning der plegtigheid overgekomen. De lijkkoets, waarin de met rouwfloers en immortellen overdekte kist, werd door 15 of 16 koetsen gevolgd. Aan het graf werden talrijke toespraken gehouden, meest allen van zeer republikeinsche gevoelens getuigende, o. a. door de volgende vreemdelingen: Martin Bernard, Gambón, Louis Blanc, Guyon,de Beaumont en Amouroux. De familie was vertegenwoordigd door de zuster van den overledene en andere dames en door een neef van den afgestorvene, den heer Fagé, die ten slotte dank betuigde voor de betoonde belangstelling.
Behalve de reeds genoemden waren o. a. ook nog de volgende landgenooten van den overledene bij de plegtigheid tegewoordig: de heeren Guignaux, Bac, Francois Victor Hugo, Lissagaray, Boichot, Collard en Briève.
Na afloop üer begrafenis kwamen nog verschillende vreemdelingen hier ter stede aan, die gemeend hadden dat de ter aarde bestelling eerst 's namiddags zou plaats hebben, o. a. dè heer Miehel, redakteur van de Cloche, die eenkollossalen immortellen-krans met zich voerde, welken hij op zich had genomen namens het parijsche studentencorps op het graf neder te leggen. DELFSHAVEN, 28 Junij. Gisteren is alhier, in tegenwoordigheid van eenige genoodigden en een talrijk publiek, de eerste heipaal in den grond geslagen ter plaatse, waar het fundament voor het standbeeld Piet Hein zal worden opgerigt. VLAARDINGEN, 29 Junij. Gisteren kwam de eerste haringjager binnen, aanbrengende 51-jj- ton maatjes- en 11 ton volle haring van uitmuntende kwaliteit. De prijs bedroeg ƒ6OO. APELDOORN, 29 Junij. Z. M. de Koning heeft zich gisteren morgen met gevolg naar Arnhem begeven, ten einde de Tentoonstelling aldaar te openen. — Z. K. H. prins Alexander zal aanstaanden Vrijdag het paleis het Loo weder verlaten. H. M. de Koningin wordt in de volgende week op aldaar verwacht. HUISSEN, 29 Junij. Met 92 van de 157 uitgebragte stemmen is tot lid van den raad dezer gemeente gekozen de burgemeester C. T. Kolfschoten. HARLINGEN, 28 Junij. Uit goede bron verneemt men, dat het komitee tot regeling der spoorweglijn Harlingen-Heerenveen de aangevraagde koncessie reeds heeft verkregen.
---

Telegrammen.
WASHINGTON, 29 Junij. Het Huis van Afgevaardigden heeft eene bill goedgekeurd, krachtens welke transito-invoeren van de kust naar binnenlandsche «teden worden toegestaan. — De Senaat heeft besloten, de behandeling van het verdrag met St. Domingo tot de volgende zitting uit te stellen.
MADRID, 29 Junij. de Gaceta bevat eene kennisgeving van den regent, houdende, dat de inschrijvers der leening van 2 milliards, die verzuimen na verloop van dertig dagen de verschuldigde stortingen te bewerkstelligen, al de reeds gestorte gelden zullen verliezen.
— De officieuse pers is van gevoelen, dat de abdikatie van de ex-Koningin Isabella geene verandering zal brengen in den staat van zaken en in de maatregelen , door de Cortes voorbereid.
Te rekenen van 1 September zal het burgerlijk huwelijk worden ingesteld.
BOMBAY, 28 Junij. Alhier is het berigt uit China ontvangen, dat te Peking vergunning is verkregen om de ontworpen overzeesche telegraaflinie tusschen Singapore en Hongkong door te trekken tot Shanghai onder voorwaarde, dat het uiteinde van den telegraafkabel er niet aan land gebragt, noch aan de Chineesche kust bevestigd zou worden.
KONSTANTINOPEL, 28 Junij. Het bendenhoofd Chiotaki.en zes zijner manschappen zijn bij IJanina in een gevecht met turksche soldaten gesneuveld.
FLORENCE, 30 Junij. De Indepcndance Italienne meldt, dat de Khedive eerlang naar Konstantinopel zal gaan, vergezeld van den kroonprins, die onverwachts bevel heeft ontvangen om naar Egypte terug te keeren. Dit plotseling opgekomen besluit van den Kheiiive is, naar men wil, een gevolg van dringende vertoogen uit Parijs. De Koning heeft aan de vertegenwoordigers van Oostenrijk en Frankrijk, bij het feest van Solferino, het kommandeurskruis van de Italiaansche Kroonorde geschonken.
---

BUITENLANDSCHE BERIGTEN. FRANKRIJK.
PARIJS, 28 Junij. De Keizer heeft heden morgen met de ministers de Gramont en Ollivier kunnen arbeiden. Men zegt, dat reeds met den eigenaar van de badinrigting te Contrexeville onderhandeld was over de huur: 8000 frank voor het verblijf, dat de Keizer er zou betrekken en hetwelk op nieuw gemeubeld moest worden; maar dat men zich heefbedacht en de Keizer welligt naar eene andere badplaats zal gaan. — In de heden gehouden zitting van het Wetgevend Ligchaam is het wetsontwerp aangaande de benoeming der maires met 177 tegen 37 stemmen aangenomen ; verscheidene leden hadden zich van de stemming onthouden. De zitting bestond in bijna niets anders dan in het laten passeeren van tal van ame .dementen , die het eene na het andere werden, verworpen. De houding, door den minister Ollivier in deze debatten aangenomen, heeft ten gevolge gehad dat de fraktien van het oude linkercentrum weer bijeenkwamen; echter niet om het ministerie te' steunen, maar om met de oppozitie zich aan te kanten tegen een minister, van wien sommigen meer verwacht hadden dan de enkele bepaling dat de maires uit de gemeenteraden zullen gekozen worden, terwijl het regt tot die benoeming uitsluitend aan den Keizer verblijft. De afgevaardigde, de heer Latour Dumoulin, verweet den minister, dat hij zijne vroegere verbindtenissen maar liet varen, en de vroegere vrienden en volgelingen van Ollivier juichten den afgevaardigde Picard toe, toen deze tot den minister zeide: »uwe programma's waren dus slechts " prospektussen." — Men merkt op aangaande de weigering van den schilder Courbet om het eereteeken,hem door den minister van Schione Kunsten aangeboden, aan te nemen, dat die weigering meer van hem zal doen spreken dan wanneer hij he,t eereteeken aangenomen had. Aan den schilder, kladder van het realisme, voor wien de leus geldt: het leelijke is het schoone, wordt nu, in een kunstblad, de vraag gerigt, of hij iets meer reëels, meer degelijks dan een eereteeken, bv. een gezantschapspost, ook wel zoo dapper zou hebben geweigerd? — Een genootschap van vrijdenkers, onlangs te Marseille opgerigt, maakt in de • Egalité publiek, dat het weder uiteen! gaat, omdat er in het genootschap vrijdenkers en vrijdoeners waren geslopen,' die zich op zulk een schelmsche wijze gedroegen, dat het voor de vereeniging verkieslijker wordt geacht, maar weer uit een te gaan en te beproeven zich tot een nieuw dito genootschap te vormen. Blijft de vraag, hoelang de nieuwe schelmen zullen uitblijven.
---

