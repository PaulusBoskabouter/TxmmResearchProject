AMSTERDAM, 28 Junij
De liberale partij heeft in Nederland haar fortuin gemaakt door het beginsel wijd en breed te verkondigen, dat alle ingezetenen gelijke aanspraak hebben op het genot van gelijk regt. Er was een tijd, dat zij onder de leiding van Thorbecke werkelijk er naar scheen te streven, om dat gelijk regt, althans tot zekere hoogte, in praktijk te brengen. Dat was haar gulden tijd, toen zij in het land vorderingen maakte en eiken dag in gewigt en kracht toenam.
Langzamerhand evenwel, naarmate zij zich steviger gevestigd zag, week zij daarvan af, en hoe meer zij meende te kunnen domineeren, des te meer otterde zij het gelijk regt op aan hare heerschappij, dat wil zeggen aan hare willekeur. De liberale partij werd eene zoo kerkelijke als politieke sekte en had eene soort van Evangelie, dat elk Nederlander moet onderschrijven, althans dienen, wil hij niet op het gebied van den Staat geëxkommuniceerd worden.
Metterdaad zijn wij er in Nederland aan toe, dat wie zich niet aansluit bij de liberale partij, zonder onderzoek en zonder vonnis beroofd wordi van vele regten, alleen omdat hij de stoutheid heelt van niet liberaal te zijn. Wie het waagt zich niet te onderwerpen aan het Evangelie der liberale partij, behoudt wel grondwettig de aanspraak op gelijk regt; maar in de praktijk wordt hij buitengesloten en verliest hij het genot van dit regt.
Het valt niet te ontkennen, dat de partijen, sinds 1848, ten allen tijde eenige voorliefde voor hare volgelingen hebben aan den dag gelegd. Dat is ook voor de menschelijke zwakheid onvermijdelijk. Thorbecke, Donker Curtius, van Hall, Rochussen, al deze staatslieden, toen zij het roer van den Staat in handen hielden, werden geleid door een zeker begrip van billijkheid, dat hen wel niet bevrijdde van zekere ingenomenheid met hunne partijgenoolen, maar toch ook belette dat zij onregt deden aan al wie niet tot de partij behoorde. Konservatieven b. v. benoemden liberalen, waaide aanspraak van deze op eene benoeming regtmatig was; omgekeerd, benoemden liberalen in gelijk geval konservatieven. Wel is waai zijn daarbij schier ten alle tijde de Katholieken min of meer de lijdende partij geweest. Wij zeggen schier. Want er zijn korte oogenblikken van uitzondering geweest. Het is gebeurd, dat de liberalen liever een Katholiek dan een konservatief benoemden. Maar dat heeft niet lang geduurd. Intusschen was er een tijd, dat men zich ten minste verpligt rekende om bij benoemingen de aanspraken der kandidaten niet geheel en al te wegen in de schaal der partijschap. En als men dit al deed, gelijk dikwijls met Katholieken gebeurde, dan wilde men dit althans
niet erkennen
Maar dit alles is thans omgekeerd. Dit ministerie is ruiterlijk heen gesprongen over het gelijk regt en heeft zich tot regel gesteld, dat in de administralie, als het er buiten kan, niemand regt heeft om benoemd te worden dan alleen de liberalen. Het is niet zonder voorbeeld, dat hiervan gebruik is gemaakt, ten einde konservatieven over te halen om liberalen te worden.
Het beginsel namelijk heeft in handen van den heer Foek wel eens gediend tot een middel van liberale prozelietenmakerij, vooral ten opzigte van Katholieken: dat evenwel, over het algemeen genomen, geen succes heelt gehad.
Wat wij op het gebied der benoemingen hebben zien gebeuren, is op het gebied der wetgeving nog erger. Om dit te bewijzen, zal het genoeg zijn de aandacht te vestigen op de wet nopens het lager onderwijs; waarbij nu nog komt de openbare en onloochenbare grondwetschennis, gepleegd in de voordragt van de wet op de bewaarscholen.
Toen de wet op het lager onderwijs werd voorgedragen, scheen de Regering daarbij uit te gaan van het gelijk regt, en zelfs grondde en steunde zij daarop, om de wet gedurende de beraadslagingen bij velen aan te bevelen. Er waren toen nog al enkelen, die misleid door de fraaije betuigingen, welke de toenmalige Regering deed, zich lieten overhalen om hunne stem aan de wet te geven.
Wij bestreden toen de wet om het beginsel, dat daaraan ten grondslag ligt, maar dachten dat welligt de Regering in de praktijk sommige kwade gevolgen van het beginsel zou willen keeren, ter oorzake van de groote en onoverwinnelijke antipathiën, die zoovele duizenden in den lande tegen de wet voeden. Zij had dit kunnen doen, en het ware verstandig geweest, den weerzin en afkeer van gewis 2/3 der bevolking niet nog meer te kwetsen en hen, als wij dit zoo noemen mogen, te tarten.
Juist het omgekeerde is gebeurd. Men heeft daarentegen de partij wet in de praktijk nog meer partijdig gemaakt, en stoot thans door middel der wet eiken dag al meer en meer het gelijk regt van de tegenstanders voor het hoofd, zooals wij in een volgend opstel zullen aantoonen.
Na langdurig kwijnen is de hoogwaardige heer van Kints, gewezen prezident van het seminarie van Warmond, kanunnik en proost van Haarlems kapittel, geheim kamerheer van Pius IX en ridder van den Nederlandschen Leeuw, in den vroegen morgen van den 27n Junij te Utrecht overleden.
De verdienstelijke prelaat is eindelijk bezweken onder een aanval van beroeite, die hem op nieuw had aangetast, na hem gedurende eenige jaren zoo dikwerf gekweld te hebben, dat langzamerhand het licht van zijn grootf-n geest daarbij was uitgedoof.l.
Metterdaad, hij bezat zeldzame gaven. Verrijkt met een ongemeen scherpzinnig vernuft, met een ijzervasten wil, was hij werkzaam van aard en had noch zijn tijd, noch zijne gaven verspild. Integendeel, hij had er mede gewoekerd en zich op eene hoogte geplaatst, vanwaar hij 'aan het bisdom van Haarlem en aan de Katholiciteit in Nederland groote diensttn bewees. Hij was een moedig strijder voor de belangen der Kerk niet alleen, ofschoon vooral in het verdienstelijk hoofdorgaan der Katholieken in Nederland, toen hij met en naast Broere in de Katholiek werkte. Hij was tevens een voorbeeld van deugd en van stichting voor allen. Streng, uiterst streng voor zich zelven, was hij een welwillend hoofd voor de seminarie-jeugd, een bekwaam en trouw raadsman voor zijn kerkvoogd, en genoot hij de achting en den eerbied van een ieder.
Geve God de eeuwige rust aan den verdienstelijken man, die in de laatste levens-, dat wil zeggen, lijdensjaren zoo weinig rust heeft gevonden voor zijn afgematten en geslagen geest! Ll. Zaturdag-morgen werd hij op nieuw door eene beroerte aangetast. Terstond werden hem de laatste H. Sakramenten toegediend en heeft hij met den dood geworsteld tot Zondag-morgen. Aanstonds waren tot zijn ziekbed toegesneld: de hoogw. heer Snikkers, prezident van het seminarie, professor Prenger en de hoogw. kanunnik Rioche. In zijn doodstrijd scheen hij begrip te hebben en bewoog hij de lippen, om mede te bidden. Totdat hij ten 4 ure zacht en kalm in den Heer ontsliep.
In ons nummer van gisteren hebben wij
kortelijk medegedeeld, dat de Arrondissements-regtbank uitspraak gedaan heeft in het Drie-Kinderenproces, en wel voornamelijk konform de vroeger medegedeelde konkluzie van den heer mr. H. J. Kist, substituut-officier van justicie. In een breed gemotiveerd vonnis overweegt de regtbank, overeenkomstig de leer van mr. Aug. Philips, den advokaat des eischers, dat de staat van faillissement alsnog geacht moet worden aanwezig te zijn, dewijl de rehabilitatie niet op de homologatie is gevolgd. Daarna treedt zij in het stelsel van mr. Boni, den advokaat der moeder, door aan den staat van faillissement geenszins ten opzigte der voogdij de kracht toe te kennen, welke de eischende partij gemeend had, daarin te mogen vinden. Die staat, zonder meer, levert geen voldoenden grond om een voogd of voogdes te ontzetten. Het vonnis doet het gewigtige van zoodanige ontzetting nadrukkelijk uitkomen en inzien, dat de wet overwegende feiten en omstandigheden eischt, om haar te doen uitspreken. Aangezien nu in dit proces niet het geringste ten nadeele der voogdes gebleken is, gelast de regtbank den eischer al hetgeen hij beweerd heeft, zoowel betrekkelijk de omstandigheden, welke aanleiding gaven tot het faillissement als tot de beweerde onbekwaamheid en ontrouw in de voogdij, te bewijzen. Dewijl het juridische zwaartepunt van dit belangrijke regtsgeding is gelegen in de vraag: »Is het bewezen, dat een eenvoudig faillissement voldoende is om van de voogdij te doen ontzetten ?" en deze, door twee zulke aanzienlijke regtsautoriteiten , als het Openbaar Ministerie en de Arrondissements-regtbank te Amsterdam, ontkennend wordt beantwoord, zijn deze uitspraken voor alle familiën van onmiskenbaar gewigt.
In de zitting der Tweede Kamer is heden besloten nog eenige andere wetsontwerpen vóór het reces te behandelen , waaronder bekrachtiging van de koncessie tot landaanwinning door aanhechting van Ameland aan den vasten wal. Morgen is aan de orde de interpellatie van den heer Nierstrasz, over den toestand van den spoorweg van Samarang en de Vorstenlanden. De diskussie over de veewet wordt voortgezet. Het amendement Begram, om deze wet alleen toepasselijk op mnderpest te verklaren en omtrent alle andere besmettelijke veeziekten afzonderlijke wetten te maken, werd verworpen en het artikel der Regering aangenomen met 37 tegen 20 stemmen.
De Noord-Brabanter meldt dat te 's Hertogenbosch aan den beminden kerkvoogd, Mgr, Zwijsen, eene plegtige ontvangst bereid is, bij gelegenheid zijner behoudene terugkomst uit Rome. De inwoners zijn uitgenoodigd om, door het uitsteken deivlaggen met purperen wimpel, hunne vreugde en liefde voor den waardigen aartsbisschop aar. den dag te leggen.
De N. Goessche Ct. bevestigt nader, dat er toch geene regterlijke dwaling ten aanzien der zoogenaamde Dirkje Veldhuizen zou zijn begaan. De «zoogenaamde" zeggen wij, want zij moet eigenlijk Aaltje heeten en zich slechts voor hare overleden, veel jongere zuster Dirkje hebben uitgegeven.
Nu het blijkt dat men dus met geene regterlijke dwaling te doen heeft, maar dat door eene ministeriëele dwaling aan eene te regt veroordeelde zware misdadigster ten onregte straffeloosheid is toegekend , —nu zouden wij aan hen, die zoo gaarne de afzetting van dwalende regterlijke ambtenaren zouden zien, gevraagd willen hebben: of dan nu ook de dwalende minister niet behoorde te worden afgezet? (D.v. Z.)
Het Noorden verneemt, dat met 1 Julij het tarief voor telegrammen naar Duitschland weder verlaagd wordt. De hoogste prijs van een berigt van 20 woorden naar de staten van den Noord- Duitschen Bond, Beijeren,Wurtemberg, Baden, Oostenrijk en Hongarije zal int vervolg ƒ1 bedragen, terwijl die prijs voor de naburige duitsche kantoren slechts /"0.50 zal zijn; zoodat deze prijs vanuit Amsterdam zal berekend worden voor Emden, Keulen, Munster, Dusseldorp, Ruhrorth en anderen.
Bij koninklijk besluit van 25 Junij 1870, is aan P. Berkhout, te Zwaag, vergunning verleend tot het aannemen en dragen van het kruis Fidei Virtuti, hem door Z. H. den Paus geschonken.
Z. M. heeft herbenoemd tot burgemeester der gemeente het Bildt, H. J. van Aisma; op hun verzoek eervol ontslagen als burgemeester: der gemeente Losser, mr. G. Waller; der gemeente Ooststellingwerf, mr. P. A. Bergsma.
Gisteren middag omstreeks 3 ure viel een sjouwerman, werkzaam op het stoomschip Orion, kapt. Middema, liggende in het Oosterdok, door het losraken van een haak, in het ruim, met dat ongelukkig gevolg, dat hij den nek brak en onmiddellijk overleed. Heden morgen ongeveer 7 ure viel een scheepssjouwer uit de ra van een schip, in het Entrepot-dok liggende, op het dek; dadelijk gaf hij den geest. Het lijk is naar de Oosterbegraafplaats vervoerd.
'sGRAVENHAGE, 27 Junij. Z. K. H. de prins van Oranje is gisteren avond ten cirka zeven ure van Hds. inspektiereis in de rezidentie teruggekomen.
— Gisteren is hier overleden de fransche uitgewekene, de heer Barbès, wiens gezondheid reeds sedert geruimen tijd afnemende en wiens toestand in de jongste weken verslimmerd was. Zijne staatkundige beginselen en loopbaan zijn bekend; hij had deswege in zijn vaderland eene langdurige gevangenschap doorgestaan. In 1854 op vrije voeten gesteld, voegde hij zich bij eenige zijner uitgeweken staatkundige vrienden, zooals de heeren Lagrange, Perrinou, Esquiros en eenige anderen, die op Neêrlands bodem eene gastvrijheid genoten, waarvoor zij allezins erkentelijk waren. Bij zijne komst alhier was er eene vergissing ontstaan over de identiteit des heeren Barbès en die van den heer Ranson, die echter spoedig werd opgehelderd, zoodat tijdens het ministerie Donker Curtius geen bezwaar gevonden werd, hem een voorloopig verlof tot verblijf te verleenen, dat de heer Behr, toenmalig kommissaris van policie, in last kreeg den heer Barbès te overhandigen. Geenerlei voorwaarde werd aan zijne toelating verbonden; maar deze uitgewekene en zijne genoemde vrienden stelden te zeer de gastvrijheid op prijs die zij, gelijk vroeger uitgewekenen van andere staatkundige meeningen, genoten, dan dat zij hunne erkentelijkheid daarvoor, wanneer het pas gaf, niet aan den dag legden en zich toelegden door een stil, aan kunsten en wetenschappen gewijd leven die voorwaardelijke toelating waardig te blijven. Zijn zestienjarig verblijf in Nederland gaf dan ook tot geene de minste moeijelijkheden aanleiding, en alleen bij de begrafenis van zijn vriend, den heer Legrange, liet hij zich, door zijn gevoel overmeesterd, eenige woorden ontvallen, die een vriendelijken wenk noodig deden achten. Te meer waardeerde hij 't genot van de gastvrijheid van Nederland, daar hij elders moeijelijkheden, ja weigering tot verblijf ondervonden had.
GAASTERLAND, 26 Junij. Deregen, welke op St. Jan begonnen is te vallen, en sedert met tusschenpoozen voortduurt, heeft een reeds nu zeer merkbaren, hoogst gunstigen invloed uitgeoefend. Een liefhebber heeft genoteerd , dat stekboonen in 24 uren (24-25 Junij) 12 centimeters zijn gegroeid, ongerekeud de kronkeling om den stok. Het hooi valt nog zeer mede; enkele stukken hebben 1500 kilo per pondernaat, d.i. ruim 4000 kilo per hektare opgeleverd; andere natuurlijk minder; n.aar men twijfelt er niet aan, of de tweede snede zal ruimschoots goed maken, wat de eerste niet aan de verwachting heeft voldaan. Een prijs is er nog niet, maar hij wordt verondersteld niet laag te zullen zijn. De boekweit alleen staat ongunstig, ten gevolge der late nachtvorsten. Van de rogge is nog niets bepaalds te zeggen. Zij was in de laatste dagen gestegen en daarmede ook het brood, van 9 op 10 ets. per kilo. De regen heeft er echter zoo gunstig op gewerkt, dat men een zeer vcordeeligen oogst verwacht. Aardappelen zijn goed geslaagd; de knollen zijn talrijk, en mogen zij klein zijn, de gelukkige verandering in het weder zal ze wel grooter maken. Dit artikel voorspelt overvloed en lage prijzen.
LEEUWARDEN, 27 Junij. Er is hier kans op een zeldzaam proces. Een boekdrukker, de heer Hoven, had indertijd ter goederti ouw de Echtscheiding van Tollens nagedrukt. De eigenaar van het kopieregt, de heer Suringar, had hem, uit medelijden, van het betalen der boete ontslagen. De exemplaren waren verbeurd verklaard en door de regtbank te Leeuwarden bewaard. Dezer dagen heeft dit kollegie de onder zijne berusting zijnde verbeurd verklaarde voorwerpen verkocht. Daaronder waren ook de exemplaren van Tollens' Echtscheiding. Een wandelend boekhandelaar ventte die voor drie centen; hij is de regtmatige eigenaar ; maar nu doet zich de vraag op, of de heer Suringar geene klagt kan instellen tegen de leeuwarder regtbank. (_. Cl.)
BATAVIA, 12 Mei. Voor den Raad van Justicie te Soerabaija is een regtsgeding gevoerd, hetwelk zeer de aandacht getrokken heeft. De partijen waren de N. I. regering ter eene, en de heer Lebret, eigenaar van het bekende landgoed Kedawong, in Pasoeroean, ter andere zijde. De kwestie liep over het uitrukken van goevernements-suikerriet. Het Openbaar Ministerie eischte twee jaren gevangenisstraf en ƒ25 boete, doch de Raad sprak den heer Lebret, die zelf zijne verdediging voordroeg, vrij. In het Modjosarische, rezidentie Soerabaya, zijn overblijfselen van een metselwerk uit den Hindoetijd ontdekt, waarschijnlijk eene waterleiding. De Sam. Ct. deelt mede, dat door de Ned. I. Spoorweg-Maatschappij alle werkzaamheden voor den aanleg der lijnen Solo-Djocja en Kedoen-Djatie — Willem I zijn gestaakt, en het geheele daarbij werkzame personeel is ontslagen, tei wy look bij het overige personeel eene groote bezuiniging is ingevoerd. Alléén de exploitatie wordt zoo zuinig mogelijk voortgezet. Deze bezuinigings-maatregelen, zegt het blad, schijnen het gevolg te' wezënvan de weigering der regering om de Maatschappij al weder met een half millioen bij te springen. Het B. H. ontleent uit een partikulier schrijver uit Manilla het volgende: » Heden nacht (29 Maart) is hier een brand uitgebarsten, die zoo ontzettend binnen weinig tijds toenam, dat de helft der Calle Nuova en eene zijde van de Rosario geheel is vernield; gij kunt u daardoor eene voorstelling maken van den verschrikkelijk en omvang van dit onheil; de artillerie heeft den geheelen nacht geschoten, om te trachten de huizen te doen ineenstorten en daardoor den verderen voortgang van den brand te stuiten, echter te vergeefs, men is eerst heden den brand meester kunnen worden. De verhezen zijn enorm groot, want ai de lijnwaden en pakhuizen zijn een prooi der vlammen gewoiden; de engelsche huizen en ook anderen zullen een groot verlies lijden.
»De verwarring was zóó groot dat in de Rosavio de goederen, vooral lijnwaden 2 meter hoog op de straat lagen opgestapeld, daar men ze, hopende nog iets te redden, uit de winkels wierp; alles werd echter doorweekt van het water der spuiten , en verder vertrapt door de paarden der artillerie en de stukken, die et over henen reden. Het was een ellendig tooneel van verwarring en verwoesting."
---

Telegrammen.
LONDEN, 27 Junij. De ongeregeldheden te Cork, ontstaan ten gevolge deiwerkstakingen, hebben een dreigend aanzien genomen. Verleden Zaturdig-avond is tusschen de muitelingen en de militairen eene botsing ontstaan, welke eerst Zondag-ochtend kon worden bedwongen. Zondag schoolden de muitelingen weder te zamen en wierpen om middernacht barrikaden op; de soldaten deden charges met de bajonet en dreven de oproerlingen uiteen. Men vreest voor heden avond eene herhaling der wanordelijkheden. — 28 Junij. Volgens den Morning Post zal de heer Granville lord Clarendon opvolgen, en Chichester-Fortescue minister van Koloniën worden. Nog andere wijzigingen in het Kabinet worden verwacht,
— Volgens alhier ontvangen berigten uit China, hebben de keizerlijke troepen eene nederlaag geleden.
CORK, 28 Junij. Gisterenavond hebben de werklieden aan de haven den arbeid gestaakt. De stad verkeert in groote opschudding.
ROME, 27 Junij. De ex-Koningin Izabella heef t aan den Paus kennis van hare abdikatie ten gunste van haren zoon Alphonsus en den H. Vader verzocht hare zaak en Spanje te zegenen. VEVEY, 27 Junij. Dona Margarita de Bourbon, gemalin van Don Carlos, hertog van Madrid, is gelukkig bevallen van een zoon, die den naam Jaime (Jacobus) zal ontvangen. Zijn peter en meter zijn Don Juan de Bourbon en Dona Beatrix de Austria, vader en moeder van Don Carlos.
FLORENCE, 27 Junij. In goed onderrigte kringen wordt verzekerd, dat het ministerie van de aanneming der bankovereenkomst door de Kamer eene kabinets-kwestie zal maken.
Volgens hier uit Alexandrië ontvangen berigten, heeft de kommissie tot onderzoek der regterlijke reorganizatie van Egypte het haar aangeboden ontwerp met eenige wijzigingen aangenomen.
---

