NEDERLANDEN. 's GRAVENHAGE, den 27sten September 1870.
Bij Koninklijk besluit van 2G September 1870, n°. 17, is aan den heer E. 1'Archer Houth, op zijn verzoek, eervol ontslag verleend uit zijne betrekking van directeur van het postkantoor te Velp, behoudens aanspraak op pensioen. MINISTERIE VAN BINNENLANDSCHE ZAKEN. De Minister van Binnenlandsche Zaken heeft bij beschikking van 27 September 1870 goedgevonden , met wijziging der beschikking van 12 Mei 18G9, de gemeente 's Gravemoer tot een afzonderlijk onderkiesdistrict van het hoofdkiesdistrict Tilburg, ter verkiezing van leden voor de Tweede Kamer der Stat en-Generaal, aan te wijzen.
---

BUITENLANDSCHE BERIGTEN. DUITSCHLAND.
De Pruissische Staats-Anzeiger deelt thans een rapport uit het hoofdkwartier van het derde leger mede , hetwelk den 18den September te St. Germain lès Corbeil gedagteekend is, en onder anderen de volgende bijzonderheden vermeldt: » Toen wij heden morgen Lissy naderden, ontwaarden wij de eerste verdedigingswerken. De maatregelen, die men hier genomen had om den marseh onzer troepen te bomoeijelijken, getuigen van weinig militair doorzigt. Men heeft hier en daar over eene uitgestrektheid van omstreeks 100 passen de boomen aan weerszijden van den straatweg omgehakt en ze dwars over den weg gelegd. Waar het térrein van dien aard is, dat voor de marscherende troepen geen andere weg ter zijde overblijft, kan zulk een maatregel nuttig zijn; maar hier, in de vlakte rondom Parys , waar overal tot onmiddellijk aan den weg bouwland ligt, hetwelk voor den marseh der troepen op zijn hoogst een weinig ongemakkelijker is dan de vastere grond van den straatweg — had men zich die moeite kunnen besparen. Men heeft niets anders bereikt dan dat de troepen hunnen weg over het bouwland namen tot dat er tijd gevonden was om de boomstammen weg te ruimen. In de nabijheid van Moissy had men den weg over eene lengte van 50 passen omstreeks 15 voet diep uitgegraven; maar rakelings langs dezen weg loopt een andere landweg, die voor infanterie en cavalerie zeer bruikbaar is. »Wat de politieke stemming onder de bevolking in de naaste omstreken der hoofdstad betreft, ondervindt men ook hier, even als in Lotharingen en de Champagne, dat ieder, die eenig vermogen bezit en bij het voortduren des oorlogs iets te verliezen heeft, de hardnekkigheid, waarmede het voorloopig bewind Parys aan een beleg schijnt te willen blootstellen en dus het sluiten van den vrede te vertragen, ten stelligste afkeurt. Dit gaat zoo ver dat men bezadigde lieden niet zelden den wensch hoort uiten dat het Duitsche leger liever heden dan morgen in Parys mogt binnenrukken, opdat Frankrijk eindelijk van de ellende des oorlogs verlost worde. Van een vast vertrouwen op de mannen die het bestuur der republiek uitmaken is geene sprake. Men laat aan het bijzonder karakter van sommigen hunner alle regt wedervaren , maar men twijfelt of het aan het tegenwoordige bewind mogelijk zal zijn, te midden van het woelen der partijen in Parys den weg der gematigdheid te blijven bewandelen. Men erkent dat tot nog toe geene regering in Parys ooit sterk genoeg is geweest tegen den wispelturigen wil der volksmassa's , en vreest dat dit ook nu weder zal blijken het geval te zijn. Men is overtuigd dat eene regering, die de zekerheid wil hebben dat zij hare besluiten naar de wensclien van de groote meerderheid des volks regelt, overal elders dan in Parys gezeteld moet zijn ; en die groote meerderheid maakt thans zeer stellig de partij uit, welke den vrede wenscht." — Uit Zweibrücken wordt van den 20sten dezer gemeld: «Sedert gisteren is het beschieten der stad Bitsch geheel gestaakt, en het vuur is thans uitsluitend op de vesting gerigt, waartegen alleen bommen en granaten worden gebezigd, die zelfs op de rotsen eene krachtige uitwerking hebben. Zes Beyersche batterijen zijn op de hoogten, welke Bitsch aan de Duitsche zijde ten deele beheerschen, geplaatst, en brengen aan de Franschen die zich op de wallen vertoonen gevoelige verliezen toe. Er wordt nog eene batterij 24ponders verwacht, om het bombardement te versterken." — Volgens berigt uit Baden van den 23sten dezer waren dien dag verscheiden batterijen Beyersche artillerie door Karlsruhe gekomen, zich naar het leger voor Parys begevende. Daarbij bevonden zich ook twee batterijen van de nieuwe in Beyeren vervaardigde mitrailleuses , welke, blijkens de daarmede genomen proeven, de Fransche mitrailleuses verre in uitwerking overtreffen. — Uit Koningsberg wordt onder dagteekening van 24 September geschreven : » De handel begint hier te herleven. Voor Amsterdam en Rotterdam zijn reeds bevrachtingen van stoombooten gesloten. Van
Libau is het schip Harriet hier aangekomen. De schepen , die gediend hebben om de haven te versperren , zijn heden aan de gezagvoerders terug gegeven." F R A N K R IJ K. Door deskundigen was aan het bewind te Parys aangeraden den vijand den toegang zoo lang mogelijk te betwisten en zoodoende de insluiting der hoofdstad tegen te houden ; dit was, zeiden zij, een door alle krijgskundigen aangenomen regel, en het zou thans met des te meer vrucht kunnen geschieden, dewijl de Pruissische generaals hunne voorzigtigheid schenen af te leggen, voorzorgen verzuimden en zich daardoor aan gevaren bloot stelden. Uit officiele beiigten blijkt dat het Parysche bewind aan dien raad gehoor heeft gegeven en den 19den buiten den kring der forten eenen aanval op Pruissische troepen heeft doen ondernemen, maar dat het door den slechten uitslag dier poging genoopt is om van herhaling derzelve af te zien. is alzoo definitief besloten de operatien te beperken tot verwering binnen den kring der forten van Parys. Dat dien ten gevolge de insluiting volledig geworden is, wordt opgemaakt uit de omstandigheid dat het Parysche bewind de toevlugt tot het onzekere middel van eenen luchtbal heeft genomen om berigten aan zijne gelastigden te Tours te zenden. — In berigten uit Tours van verleden Vrijdag-avond leest men: » De omstreek van Parys is door de onzen zoo veel mogelijk tot eene woestijn gemaakt; zelfs aan den westkant, tusschen Neuilly en Les Ternes, zijn de huizen gesloopt; de kapel, die in der tijd werd opgerigt om het ontijdig uiteinde van den hertog van Orleans (den oudsten zoon van Koning Lo'ïewijk Philips) in aandenken te houden, is evenwel gespaard. »De admiraal Fourichon heeft zich van hier naar de krijgshaven Rochefort begeven. » Gisteren zijn hier drie gelastigden uit Lyon gekomen, afgezonden door de Commune, of het comité hetwelk in die stad het bestuur in handen genomen en in weerwil der bevelen van den nieuwen departements-prefect in handen gehoudon heeft. Deze gelastigden hebben hier eene conferentie met de vertegenwoordigers van het Parysche bewind gehouden; zij heeft, naar gezegd wordt, eene goede uitkomst gehad; al de geschillen zouden bijgelegd zijn, vooral door toegeeflijkheid van het Parysche bewind, hetwelk in het voortdurend bestaan der Commune en in het wapperen der roode vlag te Lyon zou berusten , en verklaard zou hebben de keuze van de vlag der Fransche natie aan de staatregelende volksvertegenwoordiging te willen overlaten. »Naar verzekerd wordt is een lid der familie Orleans, de hertog van Aumale, in het departement der Charente Inférieure tot candidaat voor de staatregelende vergadering gesteld, " Dat de verkiezingen tot zamenstelling dezer vergadering nog niet zullen plaats hebben, is door latere berigten bekend; zij zijn door de bewindslieden te Tours voor onbepaalden tijd uitgesteld, en dit besluit is door het Parysche bewind goedgekeurd. Als reden voor dat besluit wordt opgegeven dat het aanzoek om eenen wapenstilstand door Pruissen is afgewezen, terwijl (naar eene berekening van den Constitutionnel) minstens een tiende gedeelte der natie, of 2,^81,129 stemgeregtigde burgers, door de voortduring der krijgsoperatien belet zou worden aan de verkiezingen deel te nemen. De Constitutionnel wil wel toegeven dat Pruissen's belang medebrengt Frankrijk ontredderd en zonder organisa ie te doen blijven; maar hij meent dat de Koning van Pruissen ontzag voor het algemeen stemregt behoorde te betoonen, en dat hij het oorlogsregt te buiten gaat wanneer hij een land belet deszelfs regten uit te oefenen. — In de vorige week hebben vele weerlooze ingezetenen van Strasburg, door tusschenkomst eener commissie van het Zwitsersche gouvernement, gelegenheid gehad om die vesting te verlaten. De gemelde commissie heeft, volgens berigten uit Carlsruhe van den 23sten , bij hare terugkomst medegedeeld dat de stad niet zoo veel door het bombardement had geleden als de Fransche berigten hadden doen onderstellen. De vermaarde domkerk was ook beschadigd, maar niet zoo erg dat bet herstel onmogelijk zou zijn. Aan den anderen kant wordt ook door den Constitutionnel gemeld dat in Strasburg slechts vier en veertig menschen door de werking van vijandelijke bommen of granaten om het leven gekomen zijn. — In een schrijven uit Versailles van 20 September deelt een correspondent der Indépendance Beige bijzonderheden van de capitulatie dier stad mede. Versailles heeft zich zonder poging tot verwering overgegeven onder beding: dat de personen en de eigendommen, alsmede de gedenkteekenen en kunstgewrochten door den vijand zouden worden ontzien; dat de nationale garde er gewapend en met het politietoezigt belast zou blijven; en dat de stad geene brandschatting opbrengen, maar al het voor de Pruissische troepen benoodigde tegen betaling verschaffen zou. De schrijver van dien brief, een Franschman, erkent dat er strenge en naauwgezette krijgstucht door den vijand gehouden werd. — In berigten uit Lyon , komende van de zijde der roode partij , wordt verzekerd dat aldaar schriftelijke bewijzen zijn gevonden vaneen
onlangs door het sedert gevallene gouvernement gesmeed plan om de Keizerlijke constitutie van 185'2 door eenen coup d'état weder in volle werking te brengen ; vele bekende tegenstanders van het Keizerlijk dictatorschap, republikeinen niet alleen maar ook gematigde liberalen , hadden daarbij gevat en ingekerkerd of gedeporteerd moeten worden ; de naamlijst dezer personen met de bevelen van arrestatie zouden onder de papieren van don Keizerlijken prefect te Lyon gevonden zijn. — In telegraphische berigten , door Londensche dagbladen uit of over Duitschland ontvangen en gisteren medegedeeld. wordt gemeld: dat de Duitsche leger magt in Frankrijk thans 650.000 man sterk is; dat de operatien van de eigenlijke belegering van Parys den 2den October zullen worden aangevangen ; dat er een corps Duitsche troepen van wel 65,000 man tegen Mülhausen , Belfort en Lyon is afgezonden , en dat het aantal uit Parys verdreven Duitschers volgens officiele opgaven 102,000 bedraagt. ITALIË. Volgens berigten uit Rome van den 24sten waren aldaar al de personen, die wegens politieke redenen opgesloten en van de vrijheid beroofd waren, uit de gevangenissen ontslagen : onder hen was Petroni, die zeventien jaren gevangen had gezeten wegens zijne geesdrif't voor Ttalie's eenheid. In den tuin van het Vaticaan waren Italiaansclie troepen gelegerd. Er was in het Coliseum eene groote volksvergadering gehouden om een voorloopig bewind te benoemen. Intusschen waren door don gener.ial Cadorna achttien burgers gekozen en met het bestuur der stad belast. Te Florence werd den 24sten verzekerd dat de generaal De la Marmora met den titel van commissaris des Konings naar Rome zou worden gezonden. Do generaal Bixio was reeds uit den Kerkelijken Staat terug gekomen. SPANJE. Do Imparcial , een orgaan der ministeriele partij te Madrid, zeide in zijn nommer \an den 22sten dezer: i) In den schoot der republikeinsche partij hier te lande bestaat verdeeldheid, en bijna scheuring, daar zij zich niet verstaan kan omtrent hetgeen haar in de tegenwoordige tijdsomstandigheden te doen zou staan. Een gedeelte van die partij was in den laatsten tijd van oordeel dat de verdere loop der gebeurtenissen buiten's lands afgewacht diende te worden alvorens een definitief besluit te nemen. Dit gevoelen had dus ver de bovenhand; maar sedert eenige dagen omtmoet het meer en meer tegenspraak, terwijl het denkbeeld om dadelijk stappen te doen ter bevordering van het republikeinsche beginsel veld wint." Blijkens latere berigten uit Madrid hadden al de republikeinsche Corte3leden zich vereenigd mot een door don heer Castelar opgesteld manifest, strekkende om de oprigting eener republiek, die Spanje en Portugal vereenigen zou, aan te bevelen. Dit manifest is den 25sten te. Madrid in de dagbladen geplaatst. IJ E L G I E. Het Journal de Bruxelles . een hoofdorgaan dor in Belgie bewind voerende partij, zegt in zijn nommer van gisteren: « Een dagblad beweert dat ons gouvernemtnt aanmerkingen van Pruissen heeft moeten hooren op zijn besluit om het Belgische leger gedeeltelijk weder op den voet van vrede te brengen. Wij zijn gemagtigd om te verklaren dat er niet de minste grond voor dat berigt bestaat." Aan de zijde der liberalen wordt door de Echo de vrees te kennen gegeven dat het Belgische gouvernement, wanneer de gebeurtenis van Sedan zich voor Metz herhaalt, bevonden zal worden de maatregelen tot bescherming des grondgebieds tegen schending der onzijdigheid al te vroeg verzwakt te hebben. — Het Belgische gouvernement heeft nog geen volkomen aanneemlijk aanbod voor de postpakketbootdienst tusschen Antwerpen en New York ontvangen ; het heeft den termijn voor het inzenden van aanbiedingen verlengd tot 15 October. — De Senaat van Belgie is gisteren zamen gekomen ter behandeling der in do vorige week door de Kamer van Vertegenwoordigers aangenomen ontwerpen van wet, hoofdzakelijk strekkende tot bewilliging van geld voor de uitgaven welke verder door 's lands onzijdigheid worden gevorderd. Een senaatslid van de regter zijde , de heer Solvyns , maakte van deze eerste gelegenheid gebruik om zijn oordeel over liet bezetten van Rome door Italiaansche troepen te doen kennen ; hij zag in die gebeurtenis veel bedenkelijks, inzonderheid voor kleine Staten als Belgie; hij vroeg wat onderscheid er uit het oogpunt des volkenregts tusschen Belgie en den Kerkelijken Staat bestond , en wat eenen nabuur beletten zou Brussel te bezetten in geval Europa het bezetten van Rome onder de »afgedane zaken" opnam en daarin berustte. Verder verzocht liij van de regering bescherming voor die Belgen, welke in de Pauselijke krijgsdienst waren geweest en nu misschien, zonder middelen om naar hun land terug te keeren, aan mishandeling bloot stonden. Aan dit verzoek verklaarde de regering, bij monde van den presidentminister d'Anethan , te willen voldoen zooveel in hare magt was, zijnde er door haar toedoen reeds maatregelen beraamd om aan de Belgische en aan de Nederlandsche zouaven gezamenlijk den ongeliinderden terugkeer uit den Kerkelijken btaat naar hun land te verzekeren. Overigens, zeide de minister, moest het Belgisch gouvernement in deze zaak omzigtig te werk gaan , dewijl het door 's lands volkenregtelijke gesteldheid in de Romeinsche zaak, gelijk in alle internationale geschillen, tot onzijdigheid gehouden was. Een liberaal seriaatslid, de heer Reyntjens, beweerde dat Belgie dooiden heer Solvyns ten onregte met den Kerkelijken Staat op e'éno lijn gesteld was; dat er een groot verschil bestond, daar de bestaande orde van zaken in Belgie aan al de wenschen en regten der bevolking beantwoordde, in den Kerkelijken Staat daartegen aandruischte; zoodat in dezen Staat opstand en buitenlandsche tusschenkomst eene gansch andere zaak waren dan zij in Belgie zouden zijn. Dit betoog ontmoette levendige tegenspraak aan de regter zijde. De ministers mengden zich niet in deze woordenwisseling; en daarmede liep de behandeling van dit onderwerp af.
ZUID-AF RI KA In het Kaapsche Volksblad van 18 Augustus leest men het volgende aangaande de diamant-delverij: Uit alle oorden der kolonie, uit den Vrijstaat, Transvaal en Natal trekt eene verbazende massa menschen naar het verre noordoosten, om eeuwen lang verborgen schatten op te sporen. Die aanstekende ziekte is doorgedrongen tot alle rangen en standen der maatschappij, en het schijnt dat zij nog steeds in hevigheid toeneemt. Onder de bonte mengeling van vierduizend personen, die men zegt dat zich reeds op. het diamant-terrein bevinden, moeten haast even veel handen zijn , die slechts gewoon waren de pen te voeren of den ellestok te hanteren, als die bij ploeg, spadeen houweel zijn groot gebragt. Hoe digter bij het uitlokkend tooneel, hoe erger natuurlijk. Sommige dorpen zijn voor de helft ontvolkt, tot groot nadeel voor handel en nijverheid, waaraan op die wijzo de beste sappen worden onttrokken, 't Spreekt wel van zelf, dat velen bedrogen zullen uitkomen, want de zware arbeid zal al heel goede vruchten moeten opleveren, als de verbazende offers, die velen zich getroosten om aan den uittogt deel te nemen , gedekt worden en ook maar eene matige belooning overlaten. Ook bij de zendingsstatie Hebron is een nieuw diamantveld ontdekt. Hebron ligt drie uren verder op dan de togenwoordige delvingen langs de Vaalrivier, en is het verblijf van het opperhoofd Barend Bloem. Ook in den Oranje-Vrijstaat trekken de inwoners, vooral die van Bloemfontein , in gansche scharen op naar de niet ver van daar verwijderde Campbell-gronden om diamanten te zoeken. Bloemfontein zelf is voor een groot gedeelte ontvolkt. De handel en meest alle bedrijven staan er stil; in de behandeling van openbare zaken wordt groote belemmering ondervonden , en zelfs de predikanten klagen dat hunne anders welbezochte kerken thans des Zondags bijna ledig zijn. TELEGRAPHISCHE BERIGTEN. Londen, 27 September. In eene te Glasgow in het openbiar gehouden rede heeft de minister van binnenlandsche zaken gezegd dat het te eeniger tijd Engelands pligt zal wezen zijne hulp aan te bieden om een eind aan den oorlog te maken en eenen duurzamen vrede te stichten. De aan Frankrijk geslagen wonden moeten zoo spoedig mogelijk geheeld worden. Vertrouwend op Duitschlands wijsheid hoopt Engeland, dat de gevorderde vredesvoorwaarden gematigd genoeg zullen zijn om niet de kiemen voor toekomstige oorlogen te leggen. De Times betoogt dat het Engelsche gouvernement zijne bemiddeling niet moet aanbieden alvorens het weet, dat Frankrijk en Pruissen zijne openingen gunstig zal opnemen en het onderling omtrent zekere beginselen eens geworden zijn. Berlyn , 26 September. In het hoofdkwartier voor Metz is niets bekend van eenig voorstel van Bazaine om te capituleren. Uit het leger voor Strasburg wordt gemeld dat de bres aanmerkelijk verruimd is. In het koninklijke hoofdkwartier te La Ferrière wordt alles voor een verblijf van langeren duur ingerigt. Drie telegraaphlijnen stellen het hoofdkwartier met de onderscheiden legers in gemeenschap. De heer Favre heeft gedurende zijn verblijf te La Ferrièro alleen met den graaf Bismarck ei/niet met den generaal Moltke gesproken. Mac Mahon zal zijn verblijf te Wiesbaden vestigen. Berlyn , 27 September. Het departement van buitenlandsche zaken heeft gisteren aan de hier aanwezige vertegenwoordigers der bondsregeringen en der vreemde mogendheden eene circulaire toegezonden , waarin de heer von Thile mededeelt dat, nadat de Fransche bewindhebbers de voorwaarden voor eenen wapenstilstand verworpen hebben, en vermits in Parys geene erkende regering bestaat en het feitelijk bewind naar Tours verplaatst is, de veiligheid van het verkeer naar en uit Parys thans geheel van de militaire gebeurtenissen afhankelijk is . Kiel , 26 September. De Gouverneur-generaal heeft de vaart naar de Kieler haven voor koopvaardijschepen vrijgesteld, mits overdag, bij stil weder en door middel van stoomslepers. Op de spoedige openstelling der vaart bij nacht is mede hoop gegeven. Brussel , 27 September. De Moniteur Beige wederspreekt een berigt, volgens hetwelk Pruissen bij het Belgische kabinet bedenkingen gemaakt zou hebben tegen het naar huis zenden van eenige ligtingen der militie. Weenen , 26 September. Het Huis van afgevaardigden heeft onder deelneming van alle partijen de verkiezing van den president voortgezet. Met groote meerderheid is de heer Ilopfen tot president verkozen; de heeren Vidulich en graaf'Kuenburg zijn tot vice-pre3ide nten benoemd. Op voorstel van den heer Pascotine is met meerderheid van 1 stem besloten een adres van antwoord aan te bieden. De heer Rechbauer verklaarde daarop namens de constitutionele partij dat deze niet aan de behandeling van voordragten kon deel nemen, zoo lang niet alle middelen uitgeput waren om ook Bohemen in den rijksraad te doen vertegenwoordigen; hij stelde dus voor , de regering uit te noodigen om tot zoo lang den rijksraad te verdagen. Zijn verzoek, om dit voorstel als urgent te behandelen, werd verworpen. Weenen , 27 September. Het Huis van Afgevaardigden heeft heden het voorstel van den heer Rechbauer betreffende de verdaging van den rijksraad bij hoofdelijke stemming met 68 tegen 67 stemmen aangenomen. Twee clericale boeren uit Opper-Oostenrijk hebben heden met de constitutionele partij gestemd. Weenen , 27 September. De Presse deelt mede dat gedurende de eerste zeven maanden van dit jaar in de cisleithaansche helft der monarchie de opbrengst der directe belastingen 1 I/ 2 millioen meer en die der indirecte belastingen omstreeks 6 millioen meer bedragen heeft dan gedurende het zelfde tijdvak van het vorige jaar. New York , 26 September. Goud-agio 13l/ 2 .
---

