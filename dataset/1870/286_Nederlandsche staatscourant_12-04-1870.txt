NEDERLANDEN. 's GRAVENHAGE, den 11den April 1870.
Bij Koninklijk besluit van 6 April jl., n". 6, zijn, op grond van artt. 3, 29 en 43 der wet van 9/3 Mei 1846/51 ( Staatsblad n°. 24/49), pensioenen verleend ten laste van den Staat, aan: A. H. Jeuken, gewezen bode ter provinciale griffie van Noordbrabant, ten bedrage van f 346 'sjaars; P. van Driel, gewezen concierge en kamerbewaarder bij de provinciale griffie van Zuidholland, ten bedrage van f 466 'sjaars, met gelijktijdige intrekking van het militair gagement ad f 165 'sjaars, hem toegelegd bij Koninklijk besluit van 6 Julij 1844, n°. 48. Bij Koninklijk besluit van 7 April 1870 n°. 11, is o. a. benoemd tot dijkgraaf van den polder «Waard en Groet", provincie Noordholland, K. Breebaart. [Herplaatsing wegens misstelling.] Bij Zijner Majesteits besluit van den 9den April jl., n°. 2, is benoemd tot commissaris van politie te Gorinchem J. D. Stork, thans inspecteur van politie te Rotterdam. Bij Zijner Majesteits besluit van den 9den April jl., n°. 3, is benoemd tot commissaris van politie te Vlaardingen J. H. F. Gelpke, thans inspecteur van politie te Amsterdam. Bij Zijner Majesteits besluit van den 9den April jl., n°. 4, zijn herbenoemd : tot kantonregter te Lochem mr. J. A. JE. W. ridder van Rappard; tot plaatsvervangend kantonregter te Leiden mr. A. J. Wijnstroom; tot kantonregter te Woerden mr. A. M. Pareau; tot plaatsvervangend kantonregter in het eerste kanton te Rotterdam mr. N. J A. C. A. Hoffmann: tot kantonregter te Oud-Beijerland mr. A. W. van der Hoop; tot plaatsvervangend kantonregter te Medemblik A. B. Mentz; tot plaatsvervangend kantonregter te Heinkenszand mr C. van Citters; tot plaatsvervangendkantonregter te Brouwershaven J. HoogenboomBz.; tot plaatsvervangend kantonregter te Maarssen jhr. mr. J. Huydecoper van Maarsseveen; tet plaatsvervangend kantonregter te Wijk bij Duurstede J. Scheltema; tot plaatsvervangend kantonregter te Hindelopen P. Visser; tot griffier bij het kantongeregt te Goor mr. W. ü. J. Alpherts; tot kantonregter te Enschedé mr. H. ter Kuile Ez.; tot plaatsvervangend kantonregter te Zuidhorn C. Römelingh; tot griffier bij het kantongeregt te Gulpen J. B. E. Arnold; tot plaatsvervangend kantonregter te Roermond mr. P. G. E. H. baron de Bieberstein Rogalla Zawadsky; tot kantonregter te Horst mr. F. P. J. de Sain. MINISTERIE VAN FINANTIEN. Telegrafie. Door de » British-Indian Submarine Telegraph Company" is eene onderzeesche geleiding tusschen Aden en Bombay gelegd en voor het algemeen verkeer geopend. Hierdoor is eene nieuwe regtstreeksche verbinding van het Europesche telegraafnet, over Malta en Egypte, met de Engelsch-Indische lijnen tot stand gekomen. Het tarief voor dezen nieuwen weg, hetwelk eenigzins hooger is dan dat voor de bestaande wegen naar Indie over Turkye en over Rusland, bedraagt, voor berigten van 1 tot 20 woorden, van alle Nederlandsche kantoren naar : het kantoor te Aden 28.25 gl. » n » Bombay 34.50 » de Britsch-Indische kantoren bewesten Chittagong . . 39.25 ». „ „ beoosten .. j ^ ^ # i» kantoren op Ceilon ' 's Gravenhage, den 9den April 1870. Voor den Minister, De Secretaris-Generaal , Bartstra.
---

BUITENLANDSCHE BERIGTEN. OOSTENRIJK.
De beide Huizen van den Rijksraad zijn den 8sten dezer door de regering verdaagd geworden. In het Huis van Afgevaardigden heeft de president von Kaiserfeld , een der waardigste en meest geachte leden van de liberale partij, nadat het Keizerlijk besluit tot verdaging door den minister von Hasner medegedeeld was, eene afscheidsrede gehouden , waarin hij zeide: «Wederom staan wij voor een dier keerpunten, waaraan de geschiedenis
der ontwikkeling van onze staatsregeling zoo rijk is, en die ons tot nog toe nooit voorwaarts, maar bijna altijd verder achteruit gebragt hebben. Onzeker is het wat de naaste toekomst ons brengen zal, en het is geoorloofd te denken, dat wij elkander te dezer plaatse niet weder zullen ontmoeten. )i Gelijk ten allen tijde en overal de tydgenooten zich hebben neergebogen voor degenen die in hunne ondernemingen slaagden , zoo zijn zij ook steeds geneigd zich af te wenden van hen, die door het geluk verlaten schijnen te worden. Maar juist in zulke oogenblikken komt het er op aan , het bewustzijn van eigenwaarde en van het goede beoogd te hebben niet te verliezen. En daarom moet het mij vergund zijn op dit ernstig oogenblik eenige woorden tot afscheid aan u te rigten. » Ons was de constitutie dierbaar, niet alleen oindat zij de kiemen van politieke en burgerlijke vrijheid, de kiemen van al datgene waarnaar onze eeuw streeft, in zich draagt — zij was ons bovenal dierbaar omdat wij in haar en in haar alleen de gedachte wedervinden, waarop het behoud van den staat berust En om die gedachte te verwezenlijken , hebben wij het niet aan goeden wil, aan pogingen, aan geduld en — getuige daarvan is de constitutie gelijk wij die thans hebben —ook niet aan inschikkelijkheid laten ontbreken. » Voor het oogenblik hebben wij het onderspit gedolven. Op den bodem van bezadigde, wettige hervorming, waarop wij met onverpoosden ijver werkzaam waren, hebben wij haat en vooroordeel gevonden; den voortgangvan natuurlijke en gestadige ontwikkeling heeft die rustelooze ongestadigheid belemmerd, welke steeds van overtuiging, van doel en van middelen verandert; onze vastheid en volharding hebben te strijden gehad met misverstand en intrigue, en de kanker eener averegtsche wijsheid, die oen moeijelijk vraagstuk waant te kunnen oplossen met eene magtspreuk welke zelve een raadsel is, heeft zich diep ingevreten in onze partij en hare organisatie ondermijnd. » Wij hebben het onderspit gedolven : niet omdat wij over anderen wilden heerschen, maar dewijl wij wilden dat nergens onderdrukking mogelijk zou zijn; wij hebben het onderspit gedolven niet omdat wij op den aard van het rijk en op de eigenaardige behoeften van zijne onderdeelen geen acht wisten te slaan, maar dewijl wij de vorderingen der onderdeelen toetsten aan de voorwaarden der magt van het geheel; niet omdat wij de vrijheid alleen voor ons zeiven vorderden, maar omdat wij de vrijheid, die wij voor Oostenrijk verworven hadden , ook gaarne aan onze tegenstanders gunden , en omdat de vrijheid in hunne hand geen schat was, gemeenschappelijke bescherming waardig, maar een wapen dat men tegen ons keerde; wij hebben het onderspit gedolven , niet omdat de constitutie voor Oostenrijk onmogelijk was . maar omdat wij met angstvallige naauwgezetheid de regten meenden te moeten ontzien welke zij verleend heeft, omdat wij de constitutie verdedigden tegen hen die geene constitutie willen, omdat wij haar verdedigden tegen degenen die alles haten wat aan hunne heerschappij in den weg staat. » Wij hebben .het onderspit gedolven! Anderen zullen de geschiedenis der laatste maanden schrijven, niet zij die men tegen ons heeft losgelaten. Dat oordeel moogt gij met gerustheid te gemoet zien. Het zal wel niet een verschoonenden sluijer werpen over de fouten die misschien begaan zijn, maar het zal erkennen wat gij voor de zaak der vrijheid, der orde, des regts en der humaniteit gezocht en verworven hebt;^ het zal den strijd, welken gij voor de hoogste goederen der menschheid hebt gevoerd , niet roemloos, het zal de offers edel en vaderlandlievend vinden , welke gij voor het behoud van dezen Staat gebragt hebt; en in zijne onpartijdige regtvaardigheid zal het u op menige aanklagt vrijspreken, wanneer slechts de verbijsterende magtspreuken , de bewimpelende phrasen , de talrijke verzinselen , de opzettelijke logens niet langer de waarheid omsluijeren. »Wat sommigen nu aanstaande achten, zou geen experiment meer zijn, het zou zeer ligt eene katastrophe kunnen wezen. Men kan dus geen va-lanque willen spelen. Men zal het niet wagen! Wat reeds eenmaal dit rijk aan den rand des afgronds gebragt heeft — een aanslag op de constitutie dat zou ook heden tot hetzelfde resultaat moeten leiden, al wilde men het ook langs den zoogenaamden meer correcten weg of door radicale handen ten uitvoer laten brengen. »Ons kan dus alleen betamen dat wij niet ontrouw aan ons zeiven worden; en alleen dit is onzer waardig dat wij vasthouden aan het Rijk, aan den waarborg voor het behoud van den staat welken de constitutie oplevert, en dat wij de daarin vervatte denkbeelden zoeken te verwezenlijken, welke strekken om dit Rijk los te maken uit de banden waarin men het gekneld heeft, en het vrij en oppermagtig te maken tegenover alle aanranding door eenig onderdeel. Deze onze roeping zullen wij niet verzaken. » Ik ducht dan ook de gevaren niet, waardoor men , zoo dikwerf eene constitutionele krisis plaats heeft, zegt dat inzonderheid wij Duitschers in Oostenrijk bedreigd zouden worden. »In ons verleden, in de toekomst die zich voor ons zou openen; in de kracht die in ons woont; in den vastberaden tegenstand dien wij zouden bieden aan elke poging om het staatsregtelijk verband te vernietigen waarop onze magt, ons regt en onze veiligheid berust; in den
bepaalden wil om niet de Paria's en ook niet de dupe's van hersenschimmige vergelijks-ontwerpen te worden; in de solidariteit welke tusschen ons en de constitutie bestaat, — daarin zullen wij onze eensgezindheid, die men misschien voor korten tijd heeft weten te verbreken , en in deze ook onze volledige kracht terug vinden. » De tegenwoordige krisis kan niet weder eindigen op eene wijze die een onheil voor het Rijk zou moeten zijn. Met die overtuiging roep ik u het vaarwel toe , vol vertronwen en met de kreet: leve de constitutie, leve Oostenrijk en leve de Keizer!" Deze rede werd door het Huis en door het talrijke op de tribunes aanwezige publiek met groote geestdrift opgenomen. — De jongste berigten uit Weenen vermelden nog geene verandering in den stand der ministeriele krisis. F U A N K R IJ K. Volgens de berigten uit Parys van verleden Zaturdag zou de Senaat denkelijk den lOden of den 1 Iden worden zamengeroepen om de openbare discussie over de grondwetswijziging aan te vangen. Het rapport der commissie over die voordragt was reeds ontworpen en voorloopig vastgesteld; behalve eene verandering van den vorm der voordragt, waardoor de constitutie hare hoofdzaak in plaats van eene Annexe of aanhangsel wordt, behelsde het twee wezenlijke veranderingen ; de eerste strekt om de indeeling des rijks in kiesdistricten geheel van de wet afhankelijk te maken, de tweede om 's Keizers keuze van senaatsleden te beperken tot eenige bij de wet te bepalen klassen van personen. Verder bepaalt het gewijzigde senaatsbesluit, dat de bekrachtiging der natie op de nieuwe grondwet zal worden gevraagd. Volgens een berigt van den Constitutionnel heeft de commissie zich vereenigd met het gevoelen dat in het vervolg de toestemming der wetgevende kamers tot een vereischte voor de indiening van een volksbesluit zou dienen gesteld te worden, zoodat de Keizer niet anders dan met de medewerking van het parlement een beroep op de natie zou kunnen doen. — In de Zaturdag gehouden zitting van het Wetgevend Ligchaam is weder de vraag gedaan, of dezelfde vrijheid tot het houden van openbare vergaderingen ter bespreking van het den volke voor te dragen besluit zou worden verleend, als voor de vergaderingen ter bespreking van verkiezingen voor het Wetgevend Ligchaam bij de wet toegestaan is. Hierop heeft de minister Ollivier, volgens een officieel verslag van die zitting , het volgende geantwoord: » Het gouvernement oordeelt dat de regelen welke voor de verkiezingen gelden, niet van zelf toepasselijk zijn op den tijd welke de stemming over een volksbesluit vooraf gaat. Aan den anderen kant wil het gouvernement, dat de raadpleging der natie niet als eene overrompeling kunne worden beschouwd, dat het eene stemming met volle vrijheid en met volledige kennis van zaken zij, zoodat er niets dubbelzinnigs aan de uitkomst kleve. Uit dien hoofde zal het van de bevoegdheid welke het uit de wet op de openbare vergaderingen ontleent, gebruik maken om alle openbare vergaderingen in den tijd vóór de volksstemming te veroorloven." Na deze verklaring, die veel bijval in de vergadering vond, werd door een lid gevraagd , hoe veel tijd er voor het uitbrengen der stemmen over het volksbesluit zou worden gesteld. De heer Ollivier antwoordde: »Dat hebben wij nog niet bepaald; maar het zal aan tijd voor discussie en voor beraadslaging niet ontbreken. Een zoo gewigtige en plegtige stap als het raadplegen des volks ten overstaan eener vrije drukpers en voor het oog van Europa , zal geene overrompeling zijn; wij zullen ons niet verlagen t»t iets wat ook maar van verre op eeno overrompeling zou gelijken. Wij hebben vertrouwen op het volk; wij wenden ons gerust tot het volk; en wanneer wij zijne bekrachtiging vragen op het streven naar volksvrijheid, hetwelk wij vertegenwoordigen, twijfelen wij niet, wat zijn antwoord zal zijn. i) Het tijdvak der volksstemming zal evenwel niet langer zijn dan het gewone tijdvak hetwelk voor de verkiezing van leden der Kamer gesteld en bij de wet van zekere beperkingen en voorbehoedende maatregelen ontheven is; in tegendeel, het za' korter zijn; immers het land te lang in onzekerheid omtrent de uitkomst eener stemming over zijne staatsregeling te houden is iets wat wij niet willen, niet mogen doen." Toen werd er eene vraag van de linker zijde gedaan betrekkelijk de instructien, door de regering aan de departemsntsprefecten gegeven voor hun gedrag bij de raadpleging der natie. Er werd bepaaldelijk gevraagd of' de prefecten in de daad uitgenoodigd waren om daarbij met «verterend ijvervuur" werkzaam te zijn en om tevens aan de maires te berigten dat hunne benoeming bij de nieuw te maken wet in de hand des gouvernements zou blyven. De minister van binnenlandsche zaken weigerde te antwoorden, zeggende dat die instructien in allen deele den toets konden doorstaan, maar eone administrative handeling waren, waarover hij zich in de Kamer niet behoefde te verklaren. De heer Ollivier was minder achterhoudend en zeide: li Mijn ambtgenoot voor de binnenlandsche zaken heeft, gelijk zijn pligt was, de prefecten ontboden en gehoord ; en hetgeen hij hun in zijn kabinet heeft gezegd ligt buiten het gebied dezer discussie. Maaide Kamer heeft het regt om te vragen , hoe het ministerie zich bij de raadpleging der natie wil gedragen. Ik zal dus op dit spreekgestoelte zeggen hetgeen wij aan al onze dienaren schrijven zullen, hetgeen hun uit den naam van het gansche gouvernement zal geschreven worden. li Er is hier zoo even gezegd dat wij het verzaakte stelsel van of'ficiele candidaturen thans, bij de raadpleging der natie, weder opvatten wilden. Doch er kan hier zelfs geene sprake meer van dat stelsel zijn; immers eene officiele candidatuur veronderstelt eenen strijd tusschen twee personen; maar hier is het enkel om de keuze tusschen twee beginselen te doen. n Ziehier nu wat wij aan al de dienaren des gouvernements zullen voorschrijven: Verzekert en eerbiedigt bij de stemming over het volksbesluit overal de volkomenste vrijheid; bezigt nergens bedreiging of aandrang of beloften of iets van hetgeen met den naam van gezamenlijke omkooping der stemgeregtigde bevolking is bestempeld. Maar vergeet niet, dat er een kunstgreep is waarmede gij welligt te doen zult hebben, namelijk de toeleg om de burgers te weerhouden van het uitbrengen hunner stem over het volksbesluit. n Welnu, zoo zullen wij hun verder zeggen, als ambtenaren is het uw pligt, met verterend ijvervuur, gelijk de minister van binnenlandsche zaken zich heeft uitgedrukt, werkzaam te zijn om al de burgers te doordringen met de overtuiging dat niemand nalaten mag zijne stem uit
te brengen en zijn gevoelen door middel van zijn stembiljet te doen kennen. «Ziedaar de taak die wij u opdragen, en wat gij ter vervulling daarvan doet nemen wij voor onze verantwoording. Dringt de bevolking om naar de stembus te gaan; wijst haar op hot gewigt van den stap dien zij gaat doen; maakt het haar regt duidelijk, dat er tusschen de dictatoriale constitutie van 1852 en de liberale constitutie van 1870 te kiezen is, en dat zij voor het belang van 's lands toekomst en voor de bevestiging der liberale instellingen naar de stembus dient te gaan, behoudens de volle vrijheid om bij de stembus haar oordeel te doen kennen. Dat is het wat wij aan onze dienaren hebben gezegd en herhalen zullen. ii Wij willen de volste vrijheid van stemming; maar men mag niet vergen dat de regering werkeloos zij en de handen in den schoot legge, terwijl er tegenover haar een stelselmatige toeleg gaande is om de bevolking van de stembus terug te houden. Zulk eenen toeleg mogen wij niet lijdelijk aanzien : dat verbiedt onze pligt. Zoo gij naderhand oordeelt dat wij onze belofte gebroken, de vrijheid der stemming verkort hebben, dan zal de verantwoordelijkheid niet op onze ambtenaren liggen; dan zullen wij ze dragen door af te treden van het politieke tooneel." Deze verklaring vond bijval aan de regter zijde en bij het centrum; doch aan de linker zijde werd daartegen aangemerkt: dat het ijvervuur der ambtenaren zekerlijk eene hernieuwing van al de verkeerdheden van het stelsel der of'ficiele candidaturen zou medebrengen, te meer dewijl hier niet een candidaat der regering, maar de regering zelve in stemming gebragt zou worden ; dat de regering zelve in deze zaak partij was ; dat buitendien de den volke te stellen vraag welligt derwijze zou worden ingekleed, dat de burger ze in gemoede noch met ja noch met neen zou kunnen beantwoorden, en dat alsdan onthouding regt en pligt zijn zou. Kortom, zeide de heer Picard , eene raadpleging der natie op dien voet zou een verfoeijelijk kluchtspel, eone tooneelvertooning zijn. Toen de heer Ollivier ontkende dat de regering bij de stemming over het volksbesluit partij zou zijn, riep de heer Bethmont uit: n Welnu, dan is de Keizer partij; dan is de Keizer zelf de officiele candidaat die in stemming wordt gebragt". De ministers hielden met warmte staande dat zij de onthouding van stemming mogten en moesten tegenwerken; waarbij de heer Ollivier in drift aan den heer Picard deze woorden toevoegde : w Het is ons volstrekt onverschillig, hoe gij over ons denkt". Deze uitval baarde eenige opschudding; maar de vaste toon der ministers scheen aan de meerderheid der vergadering niet te mishagen ; het incident werd voor afgedaan verklaard; en de Kamer hervatte de discussie over het ontwerp van wet betrekkelijk de drukpers, waarvan zij eenige artikelen aannam en andere aan de commissie van rapporteurs terug zond. Eene sedert 1822 bestaande bepaling, volgens welke de Kamer dagbladschrijvers wegens krenking harer waardigheid of v.ilsche voorstelling harer handelingen voor zich roepen en straffen kon , is verleden Zaturdag door de Kamer, op voorstel van een lid, uit het ontwerp van wet betrekkelijk de drukpers geschrapt. Nagenoeg eenstemmig heeft de vergadering geoordeeld dat zij zich niet tot partij en regter tevens maken mogt. — Verleden Vrijdag werd te Parys vrij stellig verzekerd dat de Keizer afstand deed van het regt om zich regtstreeks op het volk te beroepen , welk regt hem toekomt volgens art. 5 der bestaande constitutie, hetwelk in de ontworpen constitutie art. 13 is; er werd gezegd dat de Keizer voortaan enkel mat toestemming van de wetgevende kamers een beroep op het volk zou kunnen doen, en dat hij de opneming eener uitdrukkelijke bepaling van deze strekking in de constitutie bewilligd had. Weldra echter bleek de onwaarheid van dat gerucht. De Keizer heeft, volgens al de berigten, besloten zijn regt tot een beroep op het volk te behouden en niet te laten beperken, even min als het regt tot ontbinding der Kamer , waarvan het een uitvloeisel is. Dat besluit hejft eenen der ministers, dien van finantien, den heer Buffet, genoopt omzijn ontslag te nemen; doch volgens de berigten der Parysche dagbladen van gisteren (Zondag) scheen het zeker dat geen ander lid des kabinets met hem zou aftreden. Het besluit van den heer Buffet baart bevreemding en bij vele voorstanders van het liberale Keizerrijk afkeuring: immers het was ook met zijne toestemming , dat de ontworpen constitutie, waarin de bepaling van art. 5 behouden wordt, aan den Senaat is ingediend. Omtrent de vraag zelve, of 's Keizers regt tot inroeping van de opperste beslissing der natie onbeperkt dient te blijven, wordt ook aan de zijde der liberalen verschillend gedacht; zij wordt door het Journal des Débats ontkennend beantwoord, uit vrees vooral voor eenen nieuwen coup détat; door den Constitutionnel bevestigend, uit vrees voor gebeurlijkheden die 's Keizers tro >n of dynastie met medewerking of oogluiking van de meerderheid der wetgevende kamers in gevaar zouden kunnen brengen — Volgens een berigt van de Independance Beige zal het den volke voor te dragen besluit in een klein aantal vragen , alle rakende het aangehechte senaatsbesluit tot wijziging der constitutie, bestaan, en aan het volk de keuze tusschen de nieuwe en de oude constitutie geven. ENGELAND. Het Lagerhuis is verleden Vrijdag voor drie weken uiteen gegaan zonder het 3de artikel der Iersche-landbill afgedaan te hebben. De beraadslaging over dat zeer uitvoerige wets-ontwerp is dusver zoo traag gevorderd, dat vrienden der regering en voorstanders der bill daarin gevaar beginnen te zien; zij vreezen dat de voordragt der regering verminkt wordt, en dat het ten laatste nog noodig zal worden iets van de vrijheid en volledigheid der discussie op te offeren ten einde zij vóór het eind van het zittingjaar kracht van wet bekome. — Verleden Vrijdag is te Londen in eene zeer talrijke en indrukwekkende vergadering van katholieken uit onderscheiden deelen des lands geprotesteerd tegen de enquete omtrent de kloostergestichten, waartoe het Lagerhuis onlangs heeft besloten. In het Lagerhuis is verleden Vrijdag door den heer Cogan voorgesteld geene uitvoering aan dat besluit te geven; na eene zeer warme discussie is de beslissing over dit voorstel tot na de Paaschvacantie aangehouden. Ook uit talrijke petitien, bij het Lagerhuis ingekomen, blijkt dat die enquête onder de katholieken vrij algemeen als eene verongelijking en krenking voor hunne godsdienst wordt beschouwd; zij zeggen dat de kloostergestichten zeer wel den toets van een grondig en onpartijdig onderzoek kunnen door-
staan, doch dat eene parlementaire enquête geene waarborgen voor grondigheid en onpartijdigheid oplevert, maar in tegendeel gelegenheid tot straffelooze verbreiding van lasteringen. — De voordragt der regering tot uitbreiding van het volksonderwijs in Engeland en "Wales, waarvan de artikelsgewijze behandeling bij het Lagerhuis eerst na de Paaschvacantie zal aanvangen, veroorzaakt onder het pnbliek veel beweging in de gemoederen. Verleden Donderdag is bij het Lagerhuis door de commissie voor de petitien medegedeeld dat zij reeds van '2459 petitien dienaangaande kennis genomen had; in 149 daarvan werd aanneming, in 5 verwerping, in 2304 wijziging van het wetsontwerp verzocht; de verlangde wijzigingen strekten eensdeels tot uitbreiding van het bestaande stelsel van kerkgenootschappelijke scholen, anderdeels tot uitsluiting van het positief godsdienst-onderrigt uit de volksscholen. — De regering van Canada is door verscheiden omstandigheden, ook door de aanhoudende vrees voor gewapende invallen uit de Vereenigde Staten , gedrongen tot vermeerdering der uitgaven. Uit dien hoofde heeft zij eene voordragt bij het parlement der kolonie ingediend, strekkende om de ontvangsten der schatkist met twee millioen dollars te doen toenemen, vooral door verhooging van het tarief van invoerregten ; deze verhooging zou inzonderheid een belangrijk artikel van invoer uit de Vereenigde Staten treffen, namelijk het zout; hetgeen tevens eene represaille zou zijn voor de weigering der Vereenigde Staten om het vrijgevige handelsverdrag met Canada te vernieuwen. Zoo komt er in de betrekking tusschen die Britsche kolonie en de Vereenigde Staten meer en meer spanning. — De berigten uit de Kaapstad van 5 Maart melden dat het geschil over de grensscheiding tusschen het gebied van den OranjeVrijstaat en dat der Zuid-Afrikaansche Republiek door den gouverneur der Britsche kolonie Natal, wiens uitspraak door de beide partijen ingeroopen was geworden, scheidsregterlijk was beslist. Een gelijk geschil tusschen den Vrijstaat en de Zolo-kaffers zou insgelijks door dien Britschen ambtenaar als scheidsregter beslist worden. Overigens behelzen die berigten niets van belang. SPANJE. Naar hetgeen onder dagteekening van den 7den uit Madrid wordt geschreven, had de militaire regter de zaak van den hertog van Montpensier aan zich getrokken, dewijl deze, met den rang van kapiteingeneraal bij het Spaansch leger bekleed zijnde, tot den militairen stand behoort. De burgerlijke regter heeft daarop die zaak uit handen gegeven; en nu kan het regtsgeding wegens het duel met Don Henrique op vrijspraak uitloopen; hetgeen volgens de burgerlijke wetgeving onmogelijk was. ITALIË. In het jongst ontvangen nommer van het officiele Dagblad van Rome leest men : » Dagbladen van onderscheiden landen en kleuren hebben veel gesproken over de houding der Oostersche praelaten jegens den Heiligen Stoel en over de inzigten des Heiligen Stoels in de godsdienstige vraagstukken rakende de Oostersche kerkgemeenten. Wij zijn gemagtigd om te verklaren dat in vele van die dagbladen onware of' overdreven verhalen dienaangaande voorkomen , onjuist vooral in de bijzonderheden , en voortgevloeid uit eenen geest die ongunstig voor den Heiligen Stoel en zelfs vijandig tegen de katholieke godsdienst gestemd is." — Volgens berigten van het katholieke Journal de Bruxelles , ontvangen in een schrijven uit Rome van 5 April, zou het Vaticaansch •concilie den 11 den dezer eene openbare en plegtige zitting houden om de geheele voordragt betreffende geloofszaken bij hoofdelijke en mondelijke stemming aan te nemen.
TELEGRAPHISCBE BERIGTEN. Parys , 10 April. Het is thans zeker dat de heer Buffet zijn ontslag gevraagd heeft. Men acht het waarschijnlijk dat ook de heer Daru zal aftreden. De overige ministers zijn eensgezind en blijven aan. Omtrent eenen opvolger voor den heer Buffet schijnt nog niets bepaald te zijn. Parys , 11 April. De gezant de Banneville is gisteren weder naar Rome vertrokken. Te Lyon is de heer Mangini, de liberaal-constitutionele candidaat, verkozen met 15,348 stemmen. Zijn mededinger Fonvielle heeft 7827 Stemmen verkregen. Madrid , 10 April. Een telegram van den gouverneur van Catalonie meldt dat Gracia gisteren morgen door de troepen bezet en de rust aldaar hersteld is. Te Sevilla is de loting rustig afgeloopen. In de Cortes heeft de minister Rivero verklaard dat het voor het tegenwoordige niet mogelijk is de conscriptie af te schaffen. De vergadering heeft zich tot den 19den dezer verdaagd. In de zaak van den hertog van Montpensier zal de uitspraak , naar verzekerd wordt, aanstaanden Dingsdag plaats hebben. Weenen , 9 April. De heer Rechbauer is van hier vertrokken. De graaf Hohenwart, stadhouder van Opper-Oostenrijk, heeft de hem aangeboden portefeuille van de hand gewezen. Weenen , 11 April. Het Tagblatt berigt dat de heer Rechbauer bedankt hee'ft voor eene portefeuille in het ministerie van den graaf Potocki, die gemagtigd zou zijn tot de vorming van een voorloopig ministerie, om de zaken gaande te houden tot dat een parlementair ministerie uit het nieuw verkozen Huis van Afgevaardigden gevormd zal kunnen worden. Puag , 9 April. De Czechische bladen beweren dat alhier een vertrouwd a'gevaardigde van den graaf Potocki is aangekomen. De heeren Rieger en Sladkowski hebben eene conferentie belegd om te beslissen omtrent de vraag of de Czechen ook tegenover een autonomistisch ministerie in hunne tegenwoordige houding zullen volharden. Londen , 10 April. In berigten uit Buenos -Ayres van onzekere dagteekening wordt verhaald , dat Lopez eenen inval in de provincie Matto-grosso gedaan , eene overwinning op de Brazilianen behaald en een geheel Braziliaansch regement vernield zou hebben.
Saint Nazaire, 10 April. De hier met de postpaketboot ontvangen berigten uit West-Indie melden dat in Mexico de regering van Juarez den opstand voor goed meester scheen te zijn, en dat op Cuba de opstand schier geen teeken van leven meer gaf, hoewel hij er misschien in het ongezonde jaargetijde , wanneer de Spaansche troepen door de gele koorts geteisterd wierden, het hoofd weder opsteken zou. New Yoric, 9 April. Goud-agio 13 3 / 4 .
---

