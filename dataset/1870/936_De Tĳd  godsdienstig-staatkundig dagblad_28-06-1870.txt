AMSTERDAM, 27 Junij. Het Koncilie en de moderne politiek.
Het verschil tusschen het liberalisme en de waarlijk konservatieve politiek ligt in beider verschillende opvatting van de verhouding tusschen Staat en Kerk. Twee politieke stelsels, die op dezelfde wijze denken over die verhouding , zijn in den grond der zaak niet verschillend. Elk ander verschil is toevallig; het kan aanleiding geven tot verdeeldheid of tot partijschappen; maar de partijen, die inderdaad dien naam verdienen, gaan uiteen bij het punl, waar Staat en Kerk elkander raken. ~i? Dit wordt duidelijk wanneer men het liberalisme en de konservatieve partij stelt tegenover de revolutie. Beiden bestrijden de revolutie; maar hoe? Het liberalisme bestrijdt ze met aan den eenen kant, door zijne beginselen van algemeene vrijheid, vrijen loop te laten aan de revolutionaire denkbeelden en hartstogten, en tevens aan den anderen kant de uiterlijke orde in de maatschappij te handhaven. De waarlijk konservatieve politiek handhaaft de uiterlijke orde dooide verspreiding van ware denkbeelden en de aankweeking van den goeden wil, die wederstaat aan de verleidingder driften en hartstogten. De revolutie is boos in hare werken, omdat zij gesleurd wordt door de lage driften. Het liberalisme laat de driften haar gang gaan en beteugelt slechts hare uitingen, die de uiterlijke orde storen. De waarlijk konservatieve party,, goede vruchten willende plukken'fie-^ grijpt dat zij ook een goeden boom moet planten, en poogt daarom de begrippen der menigte juist en haren wil regt. te maken. Waar ligt nu het verschil tusschen het liberalisme en de konservatieve politiek'? In de vorming van den inwendigen mensch, die het liberalisme verwaarloost, en die daardoor van lieverlede verzinkt in den poel der revolutie; terwijl de konservatieve politiek den mensch zijne waardigheid hergeeft en hem leert handelen, niet als een redeloos dier voortgestuwd door de drilten, maar als mensch, geleid door de rede en zich zelven bestemmende door het goede gebruik van zijn vrijen wil. Maar op het verstand en voornamelijk op den wil kan alleen de godsdienst werken, en zoo komen wij tot het besluit, dat de ware konservatieve politiek godsdienstig zal wezen. Tegenover haar staat het liberalisme met zijne zoogenaamde vrijheid van geweten en scheiding van Kerk en Staat, die in het liberale woordenboek even beteekenend zijn met godsdienstloosheid; en zoo komen wij eindelijk tot de bevestiging onzer stelling, die wij boven neerschreven, dat het liberalisme en de konservatieve politiek uiteen gaan bij het punt, waar Staat en godsdienst elkander raken.
Wij spreken hier van het liberale stelsel en gelooven gaarne dat eenige liberalen beter dan hun stelsel zijn. In ons oog kenmerken zich de welgezinde liberalen door groote oppervlakkigheid. Tot den dag van heden hebben wij geen liberaal ontmoet, die een diep wijsgeer was. Voor iemand, die de menschelijke natuur kent gelijk zij wezenlijk is, schijnt het ons onmogelijk liberaal te zijn in den zin, dien men thans in de politiek aan dat woord hecht. Dit wordt duidelijk als men het liberalisme beschouwt tusschen de twee uitersten, waar het zich meent te plaatsen: de revolutie namelijk en de waarlijk konservatieve of christelijke politiek. Als tegenstander dezer laatste, bekommert het zich niet om de handhaving der eeuwige en onveranderlijke beginselen, waarop ten allen tijde de orde in de menschelijke zamenleving steunde. Het predikt algemeene vrijheid voor elke dwaling, welke zij ook wezen moge. Alles levert het over aan een voortdurend onderzoek; wie het stoutste is om, wat in vroegcren tijd eerbiedwaardig was, te trotseren, geniet zijne gunst. Van de andere zijde wil het tegen de aanslagen der revolutie een geregelden gang van zaken, den eerbied voor de wet, voor de personen en den eigendom handhaven. Getuigt dit streven van eenig ernstig besef bij de liberalen? Elke revolutie, d. i. elke verstoringder ope..1 ii. wet ontstaat uit het zedelijk bederf der menigte. Zij vreesde God niet moer; zij had geene hoop op een beter leven na dit. Zij had de deugden verloren van gematigdheid in het genieten en van zelfverloocheningin de ontberingen. Zij gevoelde zich stoffelijk de sterkste en maakte gebruik van hare kracht, om aan de grooten het gezag; aan de magligen hunne magt en aan de rijken hunne goederen le ontnemen,. De oorsprong van dit alles lag in het verlies van godsdienst, geloof, christelijke zeden en gewoonten bij het volk. Door liet liberalisme waren de grondslagen der maatschappij ondermijnd.
Wie niét blijft slaan op de oppervlakte , maar met zijne gedachten doordringt tot dc ziel en de innige drijfveer der gebeurtenissen, kan niet liberaal blijven. Zie den heer Thorbecke. Bekend in het land is zijn woord gebleven en dikwijls herhaald, dat hij eens in de Tweede Kamer den heer Groen toevoegde: »Er was tusschen den geachten spreker en mij meer dan eens sprake geweest van revolutie, inzonderheid van die revolutie, welke den afloop der voorgaande eeuw en ook deze eeuw kenmerkt.
»Ik was ingenomen en ik ben het nog met de groote, weldadige, door den geachten spreker steeds bestreden uitkomsten van die revolutie, inzooverre ze voor Staat en maatschappij het beginsel is geworden van een nieuw leven." Welke beteekenis hebben deze woorden? De moderne Staat en maatschappij- hebbende tot levensbeginsel de revolutie, waaruit zij zijn voortgesproten: ziedaar het door den Thorbecke geliefkoosd ideaal.
Is hij diensvolgens een revolutieman ? Men voelt zich genegen om het te gelooven; echter zou men ook uit die woorden kunnen afleiden dat hij niet de diepe denker is, waarvoor velen hem houden. Immers op de voorgaande woorden laat hij aanstonds deze andere volgen: sik* heb steeds een afkeer gehad van de kunst, van de methode, van de middelen der revolutiemannen, waaraan zoo menig onheil der revolutie mij toescheen te zijn ontsprongen." Hier maakt de oud-minister onderscheid tusschen de revolutie en tusschen de kunst, de methode, de middelen der revolutie. Hij vergeet echter twee duistere punten toe te lichten. Ten eerste: wat is de revolutie als wij bij haar wegdenken hare kunst, hare methode, hare middelen? Zij zou, dunkt ons, een dag zijn, waarbij men het zonnelicht had weggedacht. , .
Ten tweede: de revolutie heeft eene eigenaardige kunst, eene eigenaardige methode, eigenaardige middelen. Maar zijn die kunst, die methode, die middelen iets toevalligs, iets bijkomends bij de revolutie, of vloeijen zij voort uit haar aard, en zijn zij mitsdien niet even onafscheidbaar van haar als de warmte van het vuur en de vloeibaarheid van het water? Hieraan schijnt de heer Thorbecke niet gedacht te hebben, en daarom kan men hem met evenveel regt den naam van een diep denker betwisten, als hem dien van revolutieman toewijzen.
Maar wat heeft dit alles te maken met het Koncilie, waarover wij in het opschrift van dit artikel beloven te handelen ?
Zeer veel, meer zelfs dan de plaatsruimte ons heden toelaat te bespreken. Wij willen het slechts met weinige woorden aanstippen, ons voorbehoudende om weldra met uitvoerigheid onze gedachten meê te deelen. Wij willen overwegen welke houding eene verstandige politiek moet aannemen tegenover het Koncilie. Onder moderne politiek verstaan wij zulke politiek, die zich inhetmidden plaatst tusschen de revolutie en de waarlijk konservatieve of christelijke politiek. Men noemt ze de liberale. Deze beschouwen wij van hare schijnbaar goede zijde, in zooverre zij perk en paal wil stellen aan de revolutie, en de orde in de maatschappij, den eerbied voor de wet en den eigendom wil handhaven. Zulke politiek, indien zij verstandig wil wezen en doordenken, behoort sympathie te hebben voor het algemeen Koncilie der katholieke Kerk. Gelijk de zaken haren loop genomen hebben, is daar de juiste bepaling der-pauselijke magt de hoofdzaak. De katholieke Kerk zal de volheid van het pauselijk primaatschap in alle zijne gevolgen en toepassingen en voorwaarden erkennen en diensvolgens de pligten bepalen der.Katholieken tegenover den Paus. Zoo mogelijk, zal de invloed van den 'Paus in de Kerk grooter worden dan voorheen.
Dat is van het grootste belangvoor den Staat in onze eeuw.
Wie zich ooit vergist moge hebben over den aard en de gevolgen der revolutie, de Pausen nooit. Naauwelijks barstte zij uit of zij voorspelden, als profeten, wat onheilen zij het menschdom zou aanbrengen. Zij werden zelven door haar aangerand; en wij weten wat de Pausen van haar leden en wat thans Pms IX nog van haar lijdt. Maar nooit zijn zij bezweken. De Paus is nog de eenige, die pal blijft staan vóór de revolutie.
Ook Napoleon bestreed de revolutie in hare wanordelijkheid, niet in hare beginselen; daarvan was hij, als revolutiekind, tot het merg zijner beenderen doortrokken. WaUieeft het gebaat? De revolutie werd door hem voor eenigen tijd ter neer gedrukt en in onmagt gehouden, maar verpletterd en uitgeroeid werd zij niet.
De Pausen integendeel hebben de revolutie bestreden in hare beginselen. Zij hebben de bijl gelegd aan den wortel. De revolutie was geboren uit de valsche wijsbegeerte der voorgaande eeuw en ui* eene reeks van dubbelzinnige magtspreuken, die aan het volk als onbetwistbare waarheden werden voorgehouden. DcPaus, als opperste leermeester der christelijke waarheid, heeft zich daar altijd tegen verzet met den moed van een Apostel. De vermeerdering derhalve van den pauselijken invloed zal ten gevolge hebben dat de valschheid en het verderf der revolutionaire beginselen meer zullen worden ingezien, dat de menschen er meer afschuw voor zullen gevoelen; met één woord, dat de revolutie krachtiger zal worden aangevallen en bestreden.
Daarom gelooven wij dat eene verstandige en welgezinde politiek groot belang behoort te stellen in het algemeen Koncilie der katholieke Kerk.
Mgr. Zwijzen is 11.. Vrijdag, uit Rome in Nederland teruggekeerd, te Tilburg aangekomen. Zijne Hoogwaardigheid, hoewel anders van een krachtig gestel, heeft moeten wijken voor de steeds stijgende hitte, waartegen hij in zijne hooge jaren niet meer bestand was. Hij is toch reeds veel langer in Rome gebleven, dan het voor zijne gezondheid geraden was. En gaarne zou hij zijn verblijf aldaar nog langer gerekt hebben, om deel te, nemen aan de stemming over het hoofdstuk, dat thans in het Koncilie behandeld werd, als de hitte zijn onmid- I dellijk vertrek uit Rome niet noodzakelijk had gemaakt. Met genoegen vernemen wij echter, dat deze reis op zijne gezondheid niet ongunstig gewerkt heeft en dat Zijne HoogwaaraMgheid in volmaakten welstand in het vaderland is aangekomen. Wij maken ons ten tolk van velen en heeten den grijzen kerkvoogd, na zijne afwezigheid van ongeveer 9 maanden, welkom op den vaderlandschen bodem.
Heden hadden de plegtige uitvaarten begrafenis plaats van zaliger den Zeer- Eerw. heer G. Kok, pastoor der parochie van den H. Willibrordus. De innige liefde voor den overledene uitte zich in de buitengewone deelneming van priesters en leeken. Gisteren avond bij de statig gezongen Metten, en dezen morgen bij de H. Missen had zich eene groote menigte in diepen weemoed en aandacht verzameld. Geestelijken uit verschillende oorden en zeer vele uit de stad, de leden van het kerkbestuur, leden van de heeren-vereeniging tot weldadigheid, daarbij verschillende vereerders van den ontslapene, kinderen uit het St. Aloysius-gesticht en uit de Voorzienigheid, de parochianen en een aantal personen uit andere parochiën, allen bragten als om strijd den overledene de laatste eer. De ZeerEerw. Deken van Amsterdam droeg de uitvaartdienst op, de ZeerEerw. pastoor Bots, hield eene treffende lijkrede, terwijl de HoogEerw. heer van Bijlevelt, vikaris-generaal van het aartsbisdom, de begrafenisplegtigheden verrigtte, en ze besloot met een hartelijk woord van dankzegging voor de eer aan den vriend van allen bewezen..
Wij vernemen tot ons leedwezen, dat de wel-eerw, heer Langenhoff zijn begonnen liefdewerk in het bisdom van Haarlem, wegens ongesteldheid, heeft moeten stiken. De leverkwaal, welke deze ijverige missionnaris onder de brandende zon van Indië heeft opgedaan, was thans weer op zijne vermoeijende togten stijgende geworden en gebood hem rust. Wij hopen, dat na genoten rust zijn Eerw. de noodige krachten zal erlangen om voor het heil onzer landgenooten te Parijs te blijven arbeiden, en wenschen hem bij de hervatting zijner moeijelijke taak dezelfde uitkomsten, welke hij tot dusverre mogt behalen.
Het jongste nummer van het Huisgezin is in vergroot formaat verschenen. De daardoor verkregen ruimte is meerendeels besteed aan voor het nijvere publiek zeer nuttige opgaven, die tegen de betrekkelijk geringe prijsvei hooging volkomen opwegen. Daarenboven is het uiterlijke zeer verbeterd. Het Huisgezin blijft, als vroeger, bij blad van de Katholieke Illustratie. Wij 'Aenschen dat het ook in zijne nieuwe gedaante zich steeds over zijn succes zal hebben te verheugen, waarop zijn deugdelijke inhoud het alle aanspraak geeft.
Ia de heden gehouden zitting der Tweede Kamer is de diskussie over de veewet voortgezet en werd artikel 24, behelzende de taxatie voor verdacht vee op volle en ziek vee op halve waarde, na verwerping der amendementen-Rutgers en van Lijnden aangenomen. De Kamer is thans gevorderd tot artikel 27, waarover morgen voortzetting.
In het aartsbisdom van Utrecht zijn in den laatsten tijd benoemd de volgende Eerw. heeren: G. Drenth tot pastoor te Workum; H. Krabben tot past. te Stadskanaal ; E. C. A. Tëuse tot past. te Buurse; J. B. Geurtsen tot kapellaan te Oldenzaal; O M. van Everdingen tot kap. te Bemmel; H. J. Piek tot past. te Hoogland; M. Maas tot past. te Putten; J. B. van Groeningen tot kap. te Hoogland; T. Bader tot assistent te Soesterberg; G. Goris tot kap. te Lutte; N. O Smit tot assist. te Buren; T. J. J. Bartels tot past. te Vierakker; G. Glaudemans tot kap. te Eist; L. Vesters tot past. te Gellicum.
Volgens het Gorinchemsch^ Nieuws- en Advertentieblad, zou het huwelijk van H. K. H. prinses Marie der Nederlanden met Z. D. H. den prins von Wied, zoo er zich geene onvoorziene gebeurtenissen voordoen, bepaald zijn op 19 Augustus aanstaande.
Zaturdag hield de hoofdkommissie voor het nationaal huldeblijk, bij dit hooge huwelijk aan te bieden, hier eene vergadering.
Naar men verneemt, worden de lijsten voor het geschenk druk volteekend; het getal lijsten is niet voldoende en zal met eenige honderden vesmeerderd worden. Eerlang zal de afbeelding van het kadeau, opgedragen aan de hoofdkommiseie, in het licht verschijnen.
De minister van Binnenlandsche Zaken heeft,naar vrij vernemen, deu raad van administratie der Hollandsche ijzeren Spoorweg-Maatschappij uitgenoodigd het overleg met den gemeenteraad van Utrecht voort te zetten en te onderzoeken, of de door dien raad voorgestelde wijziging in de rigting van den Oosterspoorweg voor al de daarbij betrokken belangen aannemelijk is. (Stoompost.)
Het tijdelijk postkantoor te Scheveningen zal, te rekenen van Maandag den _7n Junij aanstaande, worden in werking gebragt.
De Staats-Courant van heden bevat het besluit van den 23»* Junij 1870, houdende regeling van het port der nieuwspapieren en verder gedrukte stukken, alsmede van de akten en andere geschrevene bescheiden, die uit het Rijk naar Groot- Brittannië verzonden worden.
Z. M. heeft herbenoemd tot burgemeester der gemeente Grevenbicht, F. K. Schous.
Heden ochtend heeft de arrondissements-regtbank uitspraak gedaan in het Drie-Kinderenproces, en wel voornamelijk kohform de vroeger medegedeelde konkluzie van den heer mr. H. J. Kist, substituut-officier van justicie. In ons nummer van morgen zal hierover uitvoeriger berigt gegeven -worden.
Heden ochtend is een werkman, bezig zijnde aan het aflaten van een stuk steen van het in amotie zijnde gebouw op den hoek van den Dam en Kalverstraat, naar beneden gestort en doodelijk verwond naar het gasthuis vervoerd.
De schoonschrijver A. Grevenstuk , die de diploma's van bekrooningen op de internationale tentoonstelling heeft ingevuld, heeft van de hoofdkommissie als bewijs van tevredenheid de bronzen medaille de service ontvangen.
NAALDWIJK, 26 Junij. In het naburige Kwintsheul onder de gemeente Monster zijn in den nacht van 22 op 2> dezer, in eene weide, vijf koeijen, toebehoorende aan den bouwman J. B. Reineke, op eene vreeselijke wijze verminkt en mishandeld geworden, door namelijk den beesten de spenen af te snijden eu onderscheiden messteken toe brengen , ten gevolge waarvan, toen men 's morgens in de weide kwam om de koeijen te melken, er geheele plassen bloed op het land lagen en sommige dier beesten in levensgevaar verkeeren.
Tot nog toe heeft men den dader of de daders niet kunnen opsporen; er is ƒ5O uitgeloofd aan hem, die den schuldigen weet aan te wijzen. (N. R. Ct.)
VLEDDER, 25 Junij. Omtrent de oudheden, gevonden in het veen van het dorp Nijeveen nabij deze gemeente, deelt men nog mede, dat in datzelfde veen voor eenigen tijd ettelijke overeind staande palen gevonden zijn, die diep in hei zand waren gedreven, en in de onmiddellijke nabijheid eene zoogenaamde akst en een koperen beitel, zoodat er alle grond bestaat om te denken, dat men hier met de overblijfselen van eene zoogenaamde «paalwoning" te doen heeft.
NYEVEEN, 25 Junij.Dezer dagen is, met toestemming van het ministerie, onder toezigt van den direkteur van het muzeüm van oudheden te Leiden, een onderzoek ingesteld omtrent de onlangs hier in het veen gevonden kano. De uitkomsten waren van dien aard, dat men nu de opdelving eerstdaags te gemoet ziet.
WEERZELO, 26 Junij. Als eene bijzonderheid wordt gemeld, dat zich in den tuin van den heer A. Stork alhier eene, treurroos bevindt, waaraan het hoogst aanzienlijk getal van 18,000, zegge achttien duizend bloemen zijn.
STEENWIJK, 26 Junij. Er heerscht hier algemeen eene groote vreugde over de gunstige wending, die het weer heeft genomen. Voor een goed deel moeten onze inwoners van den landbouw bestaan, zoodat men bij de langdurige droogte met eenige bezorgdheid de toekomst tegemoet zag. Sedert Donderdag middag heeft echter een gestadige regen aan de landerijen en akkers een nieuw leven geschonken. Alles staat vrolijker, fris-] scher en krachtiger. Het gras op de weilanden herneemt zijne groene kleur, terwijl de vruchten op den akker het hoofd opsteken, als om den landman aan te zeggen, dat hij op een rijken oogst rekenen mag.
---

