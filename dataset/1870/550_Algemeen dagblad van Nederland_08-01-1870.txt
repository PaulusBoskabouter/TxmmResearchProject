OOSTENRIJKSCHE STATEN.
De Kraj klaagt zeer over de toenemende misdrijven. Een daarvan is inderdaad gruwelijk. Te Karaga, nabij Szerdahelv, is nl. voor eenige dagen de volgende gebeurtenis voorgevallen. Een daar wonende boer nam zijne twee kinderen en hing ze met een strop aan de deurklink op. De vrouw, op de plaats bezig, hoorde het zuchten der kinderen, ijlde naar binnen en zag met ontzetting wat haar man gedaan had; bijna bewusteloos liep zij naar buiten en riep de buren. De kinderen werden dadelijk afgesneden, maar slechts een kon in het leven behouden blijven. De ontmenschte vader werd lan den rechter overgeleverd, en verklaarde, dat zijne vrouw hem het leven zoo zuur had gemaakt, dat hij in wanhoop ïerst zijne kinderen en daarna zich zelven wilde dooden. Nog ienzelfden dag wist hij uit de gevangenis te ontvluchten, loch spoedig werd hij ingehaald en te Pressmy achter slot jezet, In het zuiden van Europa spookt het overigens minder, dan nen wel wil voordoen. Althans, een agent, die in de Krivoschie loorgedrongen was, om de bewoners mede te deelen dat de teizer genade verleende aan wien zich onderwierp, meldt volgens de Wiener Presse), dat de bevolking zich zeer dankbaar toonde en trachtte zich aan den tegenovergestelden iurioed der Montenegriinen, Herzegowiners en Uskoken te onttrekken, tegen wier invallen en rooverijen zij verdedigingsmaatregelen nemen.
De Weener bladen van den 3den dezer bevatten een ingezonden officieus artikel van den volgenden inhoud: „Ten aanzien van bet dezer dagen door een Weener blad weder opgewarmde gerucht, betreffende eene reis van Z. M. den keizer naar Rome, kan ten stelligste verzekerd worden, dat voor zulk eene reis nooit eenig plan bestaan heeft en dat daarvan tot op dit oogenblik ook volstrekt geene spraak is geweest.”
---

GAAN WIJ
V OOB- OF ACHTEE WAAET8 ? III. ’t Is verwonderlijk te zien, hoe onder den invloed van een gezonden, huiskoudelijken vooruitgang en een toenemend inzicht in de sociale verhoudingen, de geheele denk- en handelwijze van een volk verandert. Deze invloed blijkt niet alleen op maatschappelijk gebied, in engeren zin, maar tevens op staatkundig en godsdienstig terrein. Heeft de mensch eenmaal begrepen, dat hij, om in ’t priraatleven vooruit te komen, tot zelfhulp en zelfwerkzaamheid is verplicht; dat hij zelf de verantwoordelijkheid voor zijn doen en laten draagt; dat hij niet mag eisehen, dat voor zijne persoonlijke belangen inbreuk wordt gemaakt op de belangen der overigen; dat echter evenmin een der overigen aanspraak heeft op bijzondere voorrechten — dan zal hij ophouden in de regeering van zijn land eene soort van aardsche voorzienigheid te ontwaren, die nog tot iets anders in staat is dan hetzelfde licht en dezelfde schaduw voor allen te scheppen. Veeleer zal hij, in gemeenschap met zijne medeburgers, bedacht zijn de orde en ’t bestuur van den staat te helpen bevorderen, evenzeer als hij dit altijd gewoon was in zijne eigene omstandigheden. Op die wijze neemt de persoonlijke, absolute regeeringsvorm voor altijd een einde. Het volk oefent zijne eigen souvereiniteit uit, en schept zich zelven al die instellingen, welke ’t dienstig acht voor zyn welzijn. Al wilde ’t het ook niet, het zou er wel toe gedwongen zijn, reeds daardoor alleen, dat de regeeringen, juist naarmate de stoffelijke ontwikkeling voortschrijdt, des te minder geneigd blijken, heilzame hervormingen iD het leven te roepen. In de meeste gevallen, zegt dr. Natorf, kent het volk zijne belangen, en de middelen om die te bevorderen, oneindig beter dan *ij, waardoor het wordt geregeerd. Hij, die een blik werpt op ’t verleden, die ernstig te rade gaat met de geschiedenis, kan het oog niet sluiten voor ’t besef, dat de meeste zedelijke verbeteringen, die tot stand zijn gekomen, van ’t volk zelf zy'n uitgegaan, terwijl de regeeringen slechts langzaam en weerstrevend volgden. Geene groote politieke beweging, geene groote hervorming, roept Buckle uit, noch in de wetgeving, noch in ’t bestuur, is ooit in eenig land oorspronkelijk van de regeering uitgegaan. De eersten, die zulke stappen voorstelden, waren ongetwijfeld koene, intelligente denkers, die do misbruiken inzagen, blootlegden en de middelen tot opheffing aan de hand deden. Doch lang nadat dit was geschied, gaan zelfs de meest verlichte regeeringen voort, de misbruiken te handhaven en alle middelen daartegen te verwerpen. Eindelijk, wanneer de omstandigheden gunstig zijn, wordt de drukking van buiten zóó sterk, dat de regeering moet toegeven; en wanneer dan de hervorming haar beslag heeft gekregen, wordt van het volk verwacht, dat het de alvermogende wijsheid der regeering bewondere! Niet minder groot is de omkeer, dien de ontwikkeling der maatschappelijke belangen heeft uitgeoefend en nog dagelijks uitoefent op de godsdienstige denkbeelden der menigte. Reeds het bezighouden met de meer reëele taak des levens op zich zelven oefent een weldadigen invloed uit. Zij leidt de aandacht des volks af van de behandeling van ijdele, dogmatische vraagstukken, en verkoelt de belangstelling daarvoor. Het is geen toeval, dat de stoffelijke vooruitgang, die de geschiedenis der beschaafde volken gedurende de laatste eeuwen aantoont, samenloopt met het verval der middeleeuwsche priesterhierarchie Neen; het is eene wet, die nimmer falen kan. De staathuishoudkunde echter gaat nog een stap verder. Even als elke andere wetenschap beperkt zij ’t rijk van toeval en wonder in altoos engere grenzen, en ontneemt den mensch daardoor ’t geloof aan een bovennatuurlijk ingrijpen in de maatschappelijke gebeurtenissen. Zoolang de natuurkrachten den mensch een onverklaarbaar geheim schenen, was het niet te verwonderen, dat hij zich door lange gebeden en processiën poogde te beschutten tegen allerlei vernielende uitwerkselen dier krachten. Toen echter de wetenschap de middelen aauwees tot hare bestrijding, ontwaakte ook de maatschappij in dit opzicht tot zelfhulp en zelfverdediging. Het streven van onzen tijd om het maatschappelijk leven tegen ’t zoogenaamde toeval te beschutten, heeft mier bijgedragen tot ’t verval van godsdienstig bijgeloof dan allerlei sproken en sententiën, omdat het eiken dag het practisch bewijs levert, dat de mensch zich zeer wel kan verdedigen tegen de nadeelige invloeden der hem omringende natuur. De volken der middeleeuwen zagen in de epidemische ziekten, waardoor zij, geljjk de chronyken meldeu, zeer dikwijls werden geteisterd, eene goddelijke straf wegens de ontzettende zonden des menschdoms, en de priesters lieten niet na, dat geloof tot bevordering hunner eigene belangen aantèkweeken. Dit ging zelfs zoover, dat Charlevoix in het Eransche parlement durfde verklaren, dat de pestziekten de oogst waren van de dienaren Gods! Sinds men echter is begonnen, de oorzaken dier rampen na te sporen, en deze te verwijderen; sinds tot dit doel allerwegc vereenigingen werden opgericht, sinds de steden van grachten voorzien, de bodem gedraineerd is; sinds men zorg heeft gedragen voor het zuiveren der lucht, en zich toelegt, de aanleiding van ziekte en ziektestof te verwijderen, sedert dringt, als van zelf, tot alle deelen van het volk de overtuiging door, dat de mensch ook tegen deze vijanden zijne eigen kracht moet ontwikkelen, en de vrees voor bovennatuurlijke machten, de grondslag van alle bijgeloof, maakt plaats voor wetenschappelijke kennis. Men ziet dus, dat wij niet te veel beweerden, toen wij zeiden, dat we in ieder opzicht ontwijfelbaar zijn vooruitgegaan. Ten slotte ware ’t wellicht niet ondienstig, hier tevens de middelen te bespreken, om betere maatschappelijke begrippen onder de menigte te verbreiden. Bij de beantwoording dier vraag moeten we echter kort zijn. Uit ons voorafgaand betoog is gebleken, dat o. i. niets krachtiger werkt tot’t vermeerderen der beschaving dan ’t bevorderen der stoffelijke belangen. Ook hier geldt, even als overal elders, de regel dat het leven de beste leermeesteres is. Waar een flinke, snelle ruil van producten plaats heeft, en de voorvallen van het dagelijksch leven en verkeer onwillekeurig de aandacht trekken, wordt het oordeel reeds door de dagelijksche practijk gescherpt. Komt daarbij dan de wetenschap te hulp, om zich te vereenigen met de ervaring der afzonderlijke individuen, dan vindt zij voor hare leerstellingen een welwillend gehoor en een helder begrip, terwijl bij een volk, dat nog op een lagen trap van maatschappelijke ontwikkeling staat, zelfs de meest-begaafde leeraar der staathuishoudkunde voor meer of minder doove ooren predikt! Gelukkig is ons vaderland, sedert 1848, eene periode van vrijheid en ontwikkeling ingetredeu, die de schoonste verwachtingen voor de toekomst opent. Met dat besef echter mogen we ons niet gerust stellen; wij mogen ons niet neerleggen bij ’t bestaande goede, maar moeteu meegaan met den tijdgeest en al die hervormingen in het leven trachten te roepen, welke noodzakelijk blijken. Het ontluikend vereenigingsleven van zijne beletselen te ontslaan; de waarachtige gelijkheid van allen te bewerken is daartoe een allereerst vereischte. En daarenboven — gewenne men het volk meer en meer het oor te leenen aan de wetten der staathuishoudkunde, door niet alleen op de middelbare scholen, maar reeds in de hoogste klassen der lagere, hare heilzame voorschriften te onderwijzen. In onzen tijd, nu eene krachtige sociale beweging de massa opwekt uit hare dommeling, mag dit niet langer worden nagelaten. Menig bittere ervaring, menige teleurstelling zou men den jonkman, die het leven intreedt, kunnen besparen, zoo hij vooraf de grondslagen van dat leven had leeren kennen. De tijd daartoe zou in dc school niet ontbreken, mits men enkele onnoodige leervakken over boord wierp, en zich van de ware taak der school bewust werd, die wel geene andere kan zijn, dan hare kweekelingen opteleiden tot zelfstandigheid, zoowel in ’t denken als handelen. Naast de school vormen debating-clubs en andere vereenigingen eene voortreffelijke gelegenheid, om recidive in beschaving te bekampen. Elk, die de kracht gevoelt, is verplicht daartoe mee te werken. Immers, alleen daardoor zal men ’t gevaar afwenden, dat een deel des volks op een weg zou kunnen worden geleid, die, volgens sommigen, „de maatschappij met een totalen omkeer bedreigt.” Door onderwijs en vereeniging zal men gaandeweg alle gevaren, alle spookbeelden afwenden. Zij zullen de scherpe tegenstellingen uit den weg ruimen, de maatschappelijke ongelijkheden vereffenen, en meer en meer ’t bewustzijn opwekken van het nauw verband tusschen de stoffelijke belangen aan de eene, en geest-ontwikkeling en zedelijkheid aan de andere zijde I
---

BUITENLANDSCHE POLITIEK.
De regeering van Erankrijk is thans toevertrouwd aan mannen, die, door hun maatschappelijken stand geheel onafhankelijk van den keizer en van ’t volk, de achting genieten van alle partijen. De publieke opinie is dan ook aanvankelijk gunstig gestemd voor ’t nieuw gevormde ministerie, en zoolang dit zich slechts zal bezig houden met de toepassing der beginselen, bij de laatste hervormingen in de staatkunde van Erankrijk ingevoerd, zal ’t huishouden van den staat tot de aangenaamsten van Europa behooren. Het is evenwel niet te verwachten, dat de protectionnistische neigingen van deze, de clericale verwantschap van gene, de theoriën omtrent buitenlandsche zaken a la Thiers van een derde, in ’t algemeen de wel wat conservatieve neigingen der meerderheid de publieke opinie op den duur zullen bevredigen. In den senaat heeft de heer de Butenval reeds het voornemen te kennen gegeven, het nieuwe ministerie te interpelleeren over de staatkundige gedragslijn, welke het zal volgen, met betrekking tot de handelstractaten, wier termijn spoedig verschijnt, en over de wijze, waarop zij tariefshervormingen zullen tot stand brengen; over de rol, welke de opperste raad in landbouw en handel voortaan zal hebben te vervullen, en eindelijk over de enquête in landbouw-aangelegenheden. De heer de Butenval is een free-trader. Ook de godsdienstzaken worden tengevolge der tegenwoordig in Rome aanhangige vraagstukken waarschijnlijk het onderwerp eener interpellatie, door den heer Rouland reeds in de vorige maand aangekondigd. De uitvoerende en wetgevende macht in Frankrijk sedert 1851, door de onderdrukking van den parlementairen regeeringsvorm, gescheiden, is thans op nieuw vereenigd; in den
tegenwoordigen toestand van Frankrijk is de publieke opinie beide machten gunstig gezind. Indien nu de voorstanders van den constitutionneelen regeeringsvorm zich niet wagen in eene onvruchtbare bestrijding der dynastie, zullen zij bij de bevolking eeft duurzamen steun vinden; in die bestrijding daarentegen zich den baat of het wantrouwen van de meerderheid der bevolking op den hals halen, en enkel steun vinden bij ’t socialisme, dat, met zich zelf in strijd, afkeerig van orde en regeering, niet in staat is tot iets anders dan tot uitersten te vervallen. Het persoonlijk regeeringsstelsel heeft door den gevoerden strijd velen, die er vroeger hunne adhaesie aan schonken, de oogen geopend. Alle onafhankelijke, welgezinde burgers hebben de noodzakelijkheid van vrijheid in ’t staatkundige leeren waardeeren. De anarchie en de onmacht, door de persoonlijke regeering in ’t leven geroepen, de nederlagen, welke Frankrijk daardoor geleden heeft op ’t gebied der buitenlandsche staatkunde, de schuldenlast, die daardoor veroorzaakt is, liggen nog versch in ’t geheugen, en de beide partijen hebben er dus belang bij, zoo ’t mogelijk is, het keizerrijk met de constitutionneele beginselen te verzoenen. In Spanje is men nog niet uit de moeilijkheden geraakt, welke door de revolutie veroorzaakt zijn. Generaal Prim, het erkende hoofd der progressisten, wordt door deze verder gevoerd dan hem wenschelijk is, en omdat zijne partij weet dat hij op het leger een onwederstaanbaren invloed uitoefent, wil zij van hare macht tegenover de unionisten, die weinig beduiden in de publieke opinie, en tegenover Serrano gebruik maken. De laatste bezit te weinig geestkracht en is te zeer aan ie unionisten verknocht, om de progressisten ernstig weerstand te bieden. Prim heeft thans tengevolge der beslissing ran het Italiaansche ministerie zijn ontslag ingediend, als minister-president. De regeering van Italië heeft met algemcene stemmen de aanneming der Spaansche kroon, door den hertog van Genua, van de hand gewezen. Dit is eene nederlaag voor generaal Prim, die, in afwachting der beslissing van de Italiaansche regeering, op zijne goederen in Toledo sen aanzienlijk gezelschap had uitgenoodigd, en zich vermaakte met het geven van prachtige feesten, die, naar luid der Spaansche dagbladen, hem dagelijks groote sommen gelds kostten. De proviand voor de tafel, gedurende die feesten, werd tegen betaling van ƒ 6000 daags geleverd, en wel door den vooraaamsten kok van Madrid. Aan cigaren werd dagelijks voor f1200 verbruikt. Deze feesten vormen eene éclatante tegenstelling tot de radeloosheid, waarin de Spaansche regeering sich thans bevindt, door de onverwachte weigering der Italiaansche regeering. Niettegenstaande ’t uit ’t ontslag door Prim aangeboden blijkt, dat hij de reactionnairen, die don Carlos of don Alfonso tot koning verlangen, en de radicalen, welke de republiek wenschen, wil vrijlaten, om hunne kansen te beproeven, is’t vrij zeker, dat hij toch ten slotte, gesteund door bet leger, over de toekomst van Spanje zal beslissen. Generaal Prim is geen man om lijdelijk te blijven bij den terugkeer van het oude regime; evenmin zal hij zich verwarren in socialistische en anarchistische plannen. Hij blijkt de eenige man, die Spanje op den weg des vooruitgangs verder kan voeren, hetzij dan al of niet door de volksgunst gesteund. Na het gebeurde in Spanje is een Coup d’État niet onwaarschijnlijk. Het beste bewijs voor de eerlijkheid van generaal Prim ligt wel in zijne laatste handeling. Had hij in den tegenwoordigen staat van zaken het gezag in handen gehouden, dan was de zegepraal der progressisten onweerstaanbaar geworden. Breekt thans eene revolutie uit, dan zal men Prim nimmer beschuldigen kunnen, daarvan de oorzaak te zijn. In Engeland komt in den laatsten tijd de landverhuizing weder aan de orde. De toestand van den handel geeft daartoe aanleiding. Te Londen vooral is veel armoede, tengevolge van den minder gunstigen staat van scheepsbouw en handel. Celebriteiten op ’t gebied der koloniën houden volksvergaderingen, waarin de voordeelen der landverhuizing worden uiteen gezet; en ’t laat zich aanzien, dat vele armen sullen worden overgevoerd naar de Overzeesche landen.
---

ENGELAND.
Aan den Manchester-Guardian wordt uit Hongkong meegedeeld, dat de Engelsche gezant, Rutherford Alcock, door den gouverneur van Nanking op onbeschaamde wijze ontvangen is en dat daarvoor eerst na lang aarzelen verontschuldigingen aangeboden zijn. Nopens den fenian-aanslag op twee politie-agenten te Dublin, waarmede da fenian-partij hare misdrijven voor 1870 op 1 Jan. begon, wordt aan den Précurseur het volgende gemeld: „Beide politie-agenten behoorden tot eene afdeeling, welke meer bepaaldelijk met het surveilleeren der fenians belast is. Zij stonden in een winkel te praten, toen twee personen voor het huis begonnen heen en weder te wandelen. Plotseling haalt een hnnner een rgvolver te voorschijn en lost een paar schoten. Beide agenten werden gekwetst en de wonde van den een is voor zijn leven gevaarlijk. De dader ging op de vlucht en het is tot dusverre nog niet mogelijk geweest om hem optesporen. — Op den v-origen dag, 31 Dec., was de serie fenian-aanslagen van 1869 gesloten met een aanslag tegen een politie-beambte te Shanagolden bij Limeric.”
FRANKRIJK.
Het Journal des Bébats zegt: „Thans, nu de steeds door ons voorgestane begrippen zegevieren, is bet nuttig optemerken hoeveel ons land in eenige jaren is vooruitgegaan, dank hebbe de wijsheid en gematigdheid van de liberale partij, die hervormingen vroeg, en van den keizer die ze bewilligde, zoodra hij zag dat ze met ’s lands wenschen overeenkwamen. De eerste stap op dien weg is door den keizer geheel vrijwillig gedaan met het decreet van 24 November 1860. Daarop volgden de verkiezingen van 1863, het amendement der 45 van de derde partij in 1866, en in 1869 de interpellatie der 116; en nu zijn die mannen, welke bij die groote beweging voorgingen, zelven tot het bewind geroepen. „Bijna al de vrijheden en waarborgen hebben wij zonder schok herwonnen. Er blijven nog stappen voorwaarts te doen; maar de gedachte aan het reeds gedane leert ons, hoe wij het overige doen moeten. Geen verstandig man in Frankrijk kan meer aan het doelmatige van revolutionnaire middelen gelooven. „Met blijdschap zien wij in bet kabinet mannen uitgegaau van geheel verschillende punten. De onderlinge verzoening van zoo verschillende richtingen was eene onmogelijkheid onder de voogdij des keizerrijks; doch het herstel der vrijheid was genoeg om de smartelijke herinneringen, als scheidsmuur tusschen vaderlandlievende mannen staande, wegtevagen. Zoo ziet men thans, wat eenige maanden geleden onmogelijk scheen, een der openlijke tegenstanders van de omverwerping der republiek met gewezen officiëele candidaten vereenigd in één kabinet door den zoon van een der ballingen van December 1851; en die samensmelting vindt alom in den lande bijval.” Het ultramontaanscbe dagblad l’Univers meent veèl goeds van het nieuwe ministerie voor de katholieke belangen te mogen verwachten, bepaaldelijk voortdurende bescherming van ’s pausen wereldlijke macht, eerbiediging der vrijheid van het concilie, en vrijheid voor het hooger onderwijs. De senaat heeft jl. Dinsdag de discussie over het door zjjne commissie ontworpen reglement van orde aangevangen. Reeds dadelijk, zegt een correspondent, was het zichtbaar dat de parlementaire geest zelfs in die conservatieve vergadering begint te werken. Verschillende bladen hebben dezer dagen hunne lezers onderhouden over ’t drukpers-proces, dat het optreden van ’t kabinet Ollivier heeft gekenmerkt. Dit feit wordt echter door den heer Emile de Girardin, in de Liberté, in een geheel ander licht gesteld. Vooreerst zegt deze publicist, dat de heer Ollivier de vaste overtuiging heeft, dat de wetten uitgevoerd moeten worden, zoolang zij niet ingetrokken zijn. Zijn ze slecht, dan moeten ze zoo spoedig mogelijk afgeschaft worden. De heer Ollivier is verder van meening, dat de politiek niets te maken heeft met het recht; beiden moeten van elkander gescheiden blijven. De Rappel heeft dus ongelijk, wanneer hij den nieuwen minister de vervolging ten laste legt; het is de wet, die er de schuld van draagt, en allen moeten de handen ineenslaan om onverwijld op eene herziening der drukpers-wet aan te dringen, elk in den zin zijner bijzondere meening op dat punt. Sommigen willen de drukpers-delicten aan de rechtspraak der jury onderworpen zien; anderen willen de zaken betreffende de drukpers terugbrengen tot hetgeen zij noemen het gemeene recht. Wij voor ons — zegt de Girardin — blijven bij het gevoelen, dat sinds lang het onze is: wij verlangen dat de gedachte, in welken vorm zij zich ook openbaart, straffeloos zij. Nadat het bovenstaande geschreven was — aldus leest men verder — hebben wij vernomen, dat de vervolging tegen de Rappel reeds besloten was, vóórdat het nieuwe ministerie aan het bestuur was gekomen. Het kabiuet-Ollivier is er dus [/piVipaI vrpp/mrl aan
---

