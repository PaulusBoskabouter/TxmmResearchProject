NEDERLANDEN. 's GRAVENHAGE, den 20sten October 1870. (Staatsblad no. 169.) BESLUIT van den 15den October 1870, omtrent den invoer van suiker langs het kanaal van Terneuzen. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onzen Minister van Financien, van den l'2den October 1870, n°. 8, I. U. R. en Acc.; Gezien art. 2 van Ons besluit van 19 Julij 1865 ( Staatsblad n u . 83); Gelet op de artt. 12 en 40 der wet van 2 Junij 1865 ( Staatsblad n°. 63); Hebben besloten en besluiten: Artikel 1. Invoer van ruwe suiker en basterden kan ook plaats hebben langs het kanaal van Terneuzen , met inachtneming van 't slot van art. 2 van Ons voornoemd besluit. Artikel 2. Uit besluit komt in werking op den lsten November aanstaande. Onze Minister van Financien is belast met de uitvoering van dit besluit, dat gelijktijdig in het Staatsblad en in de Staatscourant zal worden geplaatst. Het Loo, den 15den October 1870. WILLEM. De Minister van Financien, van bosse. Uitgegeven den een en twintigsten October 1870. De Minister van Justitie, van Lilaar. Bij Koninklijk besluit van 18 October jl., n°. 32 , is benoemd tot ontvanger der registratie voor de geregtelijke en administrative acten en der domeinen te Middelburg, de heer mr. L. J. Bouricius, thans ontvanger der registratie en domeinen te Helder. Bij besluit van den 18den dezer, n°. 35 , heeft Zijne Majesteit goedgevonden aan den 2den luitenant W. B. Slotboom, van het 4de regement huzaren, op het daartoe door hem gedaan verzoek , een eervol ontslag uit de militaire dienst te verleenen. MINISTERIE VAN BINNENLANDSCHE ZAKEN. De Minister van Binnenlandsche Zaken, berigt ontvangen hebbende, dat in sommige gemeenten maten en gewigten met valsche ijkstempels in omloop zijn gebragt, waarschuwt de belanghebbenden , dat bij art. 29 der wet van 7 April 1869 ( Staatsblad n°. 57), het gebruiken, bezitten of voorhanden hebben op plaatsen bestemd of gebruikt tot het verkoopen , inkoopen , afleveren of in ontvang nemen van waren , van maten en gewigten, niet voorzien van de vereischte stempelmerken, strafbaar is gesteld, onder mededeeling voorts, dat van de wettelijke stempelmerken op alle ijkkantoren inzage kan worden genomen, 's Gravenhage, 1 October 1870. Fock. VERSLAG van den staat der Rijksinstelling van onderwijs in Indische taal-, land- en volkenkunde te Leiden, over het studiejaar 1869 — 1870, ingediend door den Raad van Bestuur van gemelde instelling. Aan Zijne Excellentie den Minister van Binnenlandsche Zaken. Ter voldoening aan art. 4 van het reglement voor de Rijksinstelling van onderwijs in Indische taal- , land- en volkenkunde hebben wij de eer Uwer Excellentie hiermede verslag te doen van den staat der genoemde instelling gedurende het studiejaar 1869—-1870. Het voorzitterschap van den raad van bestuur werd gedurende dat jaar waargenomen door den hoogleeraar T. Roorda, het secretariaat door den hoogleeraar P. A. van der Lith , beiden daartoe benoemd door Uwe Excellentie blijkens missive van 28 Junij 1869. De lessen gedurende dezen cursus werden volgens het door Uwe Excellentie bij schrijven van denzelfden datum goedgekeurde programma gegeven , zonder andere stoornis, behalve dat de hoogleeraar Vetli door eene huisselijke ramp gedurende ongeveer zes weken in de voortzetting zijner lessen verhinderd werd. De lessen bestonden wekelijks in vier uren voor het Javaansch tweede studiejaar, en nog twee uren afzonderlijk voor het lezen van Javaansche wetten en een Javaansch compendium van het Mohammedaansche regt.: — vier uren Maleisch eerste studiejaar, vier uren Maleisch tweede studiejaar; — vier uren land- en volkenkunde voor beide studiejaren ; — twee uren godsdienstige
wetten , volksinstellingen en gebruiken voor beide studiejaren; — twee uren geschiedenis voor beide studiejaren; — vier uren publiek regt en stelsel van bestuur eerste studiejaar , en drie uren publiek regt en stelsel van bestuur tweede studiejaar. Na de Kersvacantie werd aan het laatstgenoemd college nog één uur responsie toegevoegd. Aan deze lessen is deel genomen door 30 ingeschrevenen , waaronder 12 voor alle en 18 voor sommige lessen, te weten : voor het Javaansch 12, voor Javaansche wetten 9, voor het Maleisch 12, voor de landen volkenkunde 10, voor de godsdienstige wetten 7, voor het publiek regt en stelsel van bestuur 12, en voor de geschiedenis 6. In vergelijking met het vorige jaar, toen slechts 25 jongelieden waren ingeschreven, is op nieuw vooruitgang waar te nemen. Van de 30 ingeschrevenen waren 5 meesters en 6 candidaten in de regten , 1 candidaat en 1 student in de letteren en hadden er 16 het eindexamen der hoogere burgerschool, examen A (waaronder twee in Indie) of examen A voor ingenieurs afgelegd. Een der ingeschrevenen bereidde zich nog voor het eindexamen der hoogere burgerschool voor. Onder hen bevonden zich 7, die reeds in het vorige jaar den cursus aan de Rijksinstelling hadden bijgewoond , en twee die reeds met voldoenden uitslag examen B hadden afgelegd , maar niet als ambtenaar konden geplaatst worden. Beiden zijn dit jaar na een nieuw examen te hebben ondergaan tot ambtenaar ter beschikking aangesteld. Aan het examen in Junij jl. gehouden is door 12 kweekelingen der instelling, waaronder 4 meesters, deelgenomen. Van hen slaagden 8, terwijl er 4 werden afgewezen. Onder de laatstgenoemden bevond zich echter slechts één , die voor alle lessen had geteekend , terwijl de drie anderen slechts enkele lessen volgden. Wij gevoelen ons, naar aanleiding hiervan verpligt de aandacht van Uwe Exc. te vestigen op de slechte gevolgen , verbonden aan de aangenomen uitlegging van art. 1, alin 3 der wet van 10 Junij 1864 (Staatsblad 44), volgens welke het vrijstaat ook voor meer dan één les of hoogstens twee te teekenen, zonder dat zulks tot het volgen van den geheelen cursus en de betaling der geheele inschrijvingssom verpligt. Velen toch vergenoegen zich met slechts voor enkele colleges te teekenen, en stellen zich voor het overige met* hier en daar verkregen dictaten tevreden, iets dat op hun eindexamen en daardoor ook op den naam der Rijksinstelling een alles behalve gunstigen invloed uitoefent. Naar ons oordeel zoude van eene andere interpretatie, reeds vroeger bij schrijven van 21 Augustus 1866, n°. 43, door den raad van bestuur voorgeslagen . een zeer gunstige invloed op de loop der studiën kunnen verwacht worden. Bij het bovengenoemde examen hadden 6 het Javaansch alleen , 5 het Maleisch alleen, 1 het Javaansch en Maleisch beide, 10 de godsdienstige wetten en 1 het Landmeten en waterpassen als verpligte vakken gekozen. Hij die het Javaansch en Maleisch als verpligte vakken gekozen had, voegde daaraan de godsdienstige wetten als on verpligt vak toe De hulpmiddelen voor het onderwijs zijn deels door geschenken van wege het Departement van Koloniën en anderen, deals door den aankoop van boeken en handschriften, waaronder vooral hoogst telangrijke Soendanesche, Javaansche en Maleische manuscripten aanmerkelijk vermeerderd. Wij meenen hier met ingenomenheid melding te moeten maken van de gunstige beschikking van heeren Curatoren der Leidsche Hoogeschool, waarbij een som van f 500 werd aangewezen tot het aanschaffen van werken op de verkooping van boeken van wijlen prof. Millies, in overleg met den laad van bestuur. Even als alles wat ten behoeve van het onderwijs aan boeken enz. wordt verkregen, werden de werken uit bovengenoemde som aangekocht, in de bibliotheek der Leidsche Hoogeschool geplaatst. Eindelijk meenen wij hier met groote voldoening gewag te moeten maken van de zoo gunstige beschikking door Uwe Excellentie genomen ten opzigte van de ondersteuning der uitgave van het Javaansche woordenboek van Géricke , waarvan de eerste oplaag was uitverkocht, en waardoor het mogelijk geworden is tot eene tweede uitgaaf over te gaan. Wat het gebouw der Rijksinstelling aangaat, daaraan waren, behalve enkele kleine reparatien , geene herstellingen noodig. De Raad van Bestuur der Rijksinstelling voor onderwijs in Indische taal-, land- en volkenkunde te Leiden, T. Roorda. P. A. v. d. Lith, Secretaris. MINISTERIE VAN FINANTIEN. Ten gevolge der gestremde postgemeenschap met sommige gedeelten van Frankrijk is in vele gevallen tot verzending der correspondentie met voordeel partij te trekken van de stoombooten of andere schepen, die uit Nederlandsche naar Fransche havens vertrekken, als bijv. met de op min of meer geregelde tijdstippen afvarende stoombooten uit Rotterdam naar Havre, Bordeaux en Duinkerken. Onder mededeeling van het vorenstaande worden de belanghebbenden dus uitgenoodigd om de brieven en de gedrukte stukken, waarvan zij
tle verzonding met eene door hen op het adres bepaald aan te wijzen gelegenheid verlangen, met het binnenlandsch port gefrankeerd ter post te bezorgen. Het bedoelde port is te berekenen naar de portlijst van het postkantoor ter plaatse waar de booten enz. worden uitgeklaard, zoodat bijv. voor de brieven die per stoomboot uit Rotterdam worden verzonden, het port is verschuldigd van de plaats van afzending •tot Hellevoetsluis. De directeuren der postkantoren die het aangaat zijn voorts uitgenoodigd om door aankondiging in de dagbladen het publiek zooveel mogelijk van de eerstvolgende vertrekdagen der booten enz. op de hoogte te houden. 's Gravenhage, den 19den October 1870. De Minister van Finantien, van bosse. De Minister van Finantien brengt ter kennis van belanghebbenden ' 1. Ter opleiding van telegrafist bij de dienst van den Rijkstelegraaf worden, na vergelijkend onderzoek, twintig leerlingen toegelaten tot het te dien einde aan hen te Amsterdam te verstrekken onderrjgt. 2. Deze leerlingen genieten eene bezoldiging van één gulden daags en kunnen, na voldoende blijken van geschiktheid gegeven te hebben, dingen naar de betrekking van telegrafist der derde klasse , waaraan eene jaarwedde van acht honderd gulden verbonden is. 3. Zij die aan het sub 1 bedoelde onderzoek verlangen onderworpen te worden , moeten zich vóór of op den 20sten December aanstaande bij het Departement van Finantien daartoe aanmelden door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken, ten blijke dat de candidaat is: a. Nederlander, geboren in een der jaren 1846 tot 1853 ingesloten; b. onberispelijk van gedrag, volgens verklaring nè. 1 October 1870 afgegeven door het bestuur der gemeente waar de vaste woonplaats van den candidaat gevestigd is. 4. Het vergelijkend onderzoek, bedoeld sub 1 hierboven, waartoe belanghebbenden nader worden opgeroepen, heeft plaats te 's Gravenhage, aanvangende op den negenden Januarij 1871. 5. De candidaten behooren te zijn van een gezond ligchaamsgestel en zonder gebreken, en bepaaldelijk in het bezit van goede gezigtsen gehoororganen. In hoever die vereischten aanwezig zijn, wordt onderzocht door een geneeskundige, daartoe van Rijkswege aan te wijzen. 6. Het vergelijkend onderzoek strekt zich uit over de volgende bekwaamheden : a. het vlug schrijven van net en duidelijk schrift; b. de Nederlandsche taal; het leveren van een opsiel van deugdelijken inhoud, goeden stijl, vrij van taalfouten, over een nader op te geven onderwerp; c. de Fransche, Hoogduitsche en Engelsche talen; de candidaten behooren hunne gedachten daarin zonder moeite te kunnen uitdrukken en in ieder dier talen prozastukken uit het Nederlandsch te kunnen, overbrengen zonder taalfouten; ook moeten zij verklaring weten te geven van de voornaamste taalregels; d. de beginselen der cijferkunst, met inbegrip van de leer der evenredigheden, die der gewone en tiendeelige breuken en de kennis van het tientallig stelsei van maten en gewigten; e. do beginselen der stelkunst tot en met de vergelijkingen van den 'eersten graad met een en meer onbekenden, en de vierkantsvergelijkingen met één onbekende; f. de beginselen der meetkunst, tot en met de voornaamste eigenschappen en de inhoudsberekening der vlakken; g. de eerste gronden van het lijnteekenen; h. de aardrijkskunde, wat betreft kennis van de ligging der Staten en der voornaamste steden. In de vakken, onder d, e en /'vermeld, behooren de candidaten de verkregen kennis dienstbaar te kunnen maken aan het vaardig en juist oplossen van weinig ingewikkelde vraagstukken. 7. Adressen om tot het vergelijkend onderzoek te worden toegelaten , blijven buiten beschikking indien zij ongezegeld zijn, of verzoeken behelzen tot ontheffing van eenige der voorstaande bepalingen. 8. Personen, die tot dusver reeds tweemaal vergelijkend zijn onderzocht, zonder dat de keus op hen is gevallen, worden niet meer tot het vergelijkend onderzoek toegelaten. 's Gravenhage , den 19den October 1870. van Bosse.
MINISTERIE V A IV KOLONIËN. Voor de dienst in Nederlandsch Indie zijn benoodigd vijftien onderwijzers , bij voorkeur ongehuwd, die in het bezit zijn eener acte van bekwaamheid als hoofd- of als /(«//(-onderwijzer, en van eene aanteekening voor eene vreemde taal, bij voorkeur de Fransche. Hoofdonderwijzers, beneden den leeftijd van dertig jaren, en hulponderwijzers, beneden den leeftijd van vierentwintig jaren, diegenegen zijn zich op den voet, onder genot der voordeelen, en onder de verpligtingen , omschreven in het hieronder volgend Koninklijk besluit van 22 Februarij 1865, n°. 128, en in de almede hieronder volgende Bepalingen ter regeling van de klassen en de bezoldigingen der onderwijzers aan de openbare lagere scholen in Nederlandsch Indie , als onderwijzer der derde klasse aan 's lands dienst in Nederlandsch Indie te verbinden, kunnen zich uiterlijk tot en met 20 November 1870 aanmelden bij een op zegel geschreven, aan het Departement van Koloniën gerigt, en aan den heer dr. M. P. Lindo, inspecteur van het lager onderwijs in Zuidholland, te 's Gravenhage, franco in te zenden, request, onder overlegging van: a. een bewijs van zedelijk gedrag, afgegeven na dagteekening dezer bekendmaking, door burgemeester en wethouders der gemeente van inwoning van den verzoeker; b. een certificaat van voldoening aan de wet op de nationale militie; c. eene. door eenen bevoegden geneesheer afgegeven verklaring op zegel, houdende dat de verzoeker is van een gezond ligchaamsgestel, en^ vrij van voor de dienst in Nederlandsch Indie hinderlijke gebreken ; en d. hunne geboorte- en onderwijzers-acten , alsmede eene verklaring, afgegeven, na dagteekening dezer bekendmaking, door den betrokken provincialen inspecteur, of districts-schoolopziener, ten bewijze dat de
verzoeker zich onderscheidt door gesehïkheid voor het vak van onderwijs , mitsgaders door beschaafden omgang in het maatschappelijk leven. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot onderwijzer der derde klasse daar te lande, bestaan in: a. eene voorloopige bezoldiging van f 50 'smaands, ingaande met den dag van inscheping voor de reis naar Batavia, waarop vóór het vertrek uit Nederland , een voorschot van drie maanden wordt uitgekeerd; b. eene gratificatie voor uitrusting ten bedrage van f 600; en c. overtogt naar Batavia als gouvernementspassagier der eerste klasse. De onderwijzer der derde klasse in Nederlandsch Indie geniet aanvankelijk eene bezoldiging van f 100 'smaands, en bij bevordering tot onderwijzer der tweede en eerste klasse almede aanvankelijk eene bezoldiging respectivelijk van f 200 en f 300 's maands. Zij worden in alle opzigten beschouwd als burgerlijke ambtenaren, weshalve op hen van toepassing zijn de daar te lande bestaande of nader vast te stellen reglementen op de burgerlijke pensioenen en het weduwen en weezenfonds van burgerlijke ambtenaren in Nederlandsch Indie, waardoor het uitzigt bestaat op pensioen voor lienzelven na volbragten diensttijd, en voor hunne weduwen en kinderen ingeval zij deze bij hun overlijden mogten nalaten, een en ander overeenkomstig de nu of later van kracht zijnde bepalingen. 's Gravenhage, den 18den October 1870 Namens den Minister van Koloniën , De Secretaris-Generaal, Feith. 22 Febr. 1865, Wij WILLEM III, bij de gratie Gods, Koning n°. 128. der Nederlanden, Prins van Oranje-Nassaf,. Groothertog van Luxemburg, enz., enz., enz. Overwegende : dat, ingevolge art. 7 en de laatste alinea van art. 10 van de bij Qn& besluit dd 10 September 1864 ( Staatsblad n°. 93) vastgestelde verordening op het benoemen van ambtenaren bij de burgerlijke dienst in Nederlandsch Indie, door Ons moeten worden geregeld de bijzondere voorwaarden voor benoembaarheid tot en de voordeelen en verpligtingen verbonden aan het ter beschikking stellen van den GouverneurGeneraal van Nederlandsch Indie van personen, bestemd tot het vervullen van bepaalde ambten of bedieningen ; dat het noodzakelijk is over te gaan tot de voormelde regeling voor zooveel betreft de onderwijzers in Nederlandsch Indie; Gezien de wet van 13 Augustus 1857 ( Staatsblad n°. 103), op het lager onderwijs ; Op de voordragt van Onzen Minister van Koloniën, dd. 20 Februarij 1865 . lit. Apz , n°. 11, Hebben goedgevonden en verstaan : Art. 1. Tot onderwijzers voor de dienst in Nederlandsch Indie zijn benoembaar : a. zij die in het bezit zijn: 1°. van eene, overeenkomstig de artt. 68 en 73 der voormelde wet, in Nederland, vóór 1°. Januarij 1858 verkregen acte van algemeene toelating van den eersten , tweeden of derden rang ; 2°. van eene, krachtens het besluit van den Commissaris-Generaal over Nederlandsch Indie, dd. 28 Augustus 1818, n"\ 20, vóór het in werking treden van Ons tegenwoordig besluit, in Nederlandsch Indie verkregen acte van toelating van den eersten, tweeden of derden rang : b. zij die in het bezit zijn van eene acte van bekwaamheid, bedoeld in art. 46 of in art. 44 der voormelde wet; c. zij die in Nederlandsch Indie hebben afgelegd hetzelfde examen , hetwelk, krachtens art. 46 of krachtens art. 44 der voormelde wet, in Nederland wordt gevorderd ter verkrijging eener acte van bekwaamheid als hoofdonderwijzer of als hulponderwijzer. Art. 2. Naar gelang van de behoefte , wordt door Onzen Minister van Koloniën het vereischte aantal onderwijzers ter beschikking gesteld van den Gouverneur-Generaal van Nederlandsch Indie. Art. 3. Aan de uitzending uit Nederland zijn verbonden de volgende
voordeelen: * a. eene voorloopige bezoldiging van (f 50) vijftig gulden 'smaands, ingaande met den dag van inscheping voor de reis naar Batavia, waarop vóór het vertrek uit Nederland een voorschot van vier maanden wordt uitgekeerd ; b. een gratificatie voor uitrusting , ten bedrage van (f 600) zes honderd gulden ; c overtogt naar Batavia , voor rekening van den lande , als passagier der eerste klasse, op den gebruikelijken voet. Gehuwden genieten vrijen overtogt op denzelfden voet voor hunne echtgenooten en kinderen , wanneer deze hen op de reis vergezellen. Art. 4. De door Onzen Minister van Koloniën voor do dienst in Nederlandsch Indie ter beschikking van den Gouverneur-Generaal te stellen onderwijzers moeten zich schriftelijk verbinden tot de onverwijlde teruggave aan's lands kas in Nederlandsch Indio van alle gelden , welke aan hen of te hunnen behoeve zijn voldaan , zoo wegens gratificatie voor uitrusting, als wegens overtogt naar Indie , bijaldien zij binnen den tijd van vijf jaren na hunne aankomst op Java , hetzij op eigen verzoek , hetzij ten gevolge van dienstweigering, pligtverzuim of andere berispelijke gedragingen (het geval van wèl bewezen ziels- of ligchaamsgebreken alléén uitgezonderd), uit 's Gouvernements dienst worden ontslagen. Art. 5. De bepalingen van dit besluit treden in werking met de afkondiging: in Nederland , door plaatsing in de Nederlandsche Staats -courant ; en in Nederlandsch Indie, door opname in het Staatsblad van Nederlandsch Indie. Te gelijker tijd is ingetrokken het bij het besluit van CommissarissenGeneraal over Nederlandsch Indie, de dato 21 Augustus 1818, n°. 20 , vastgestelde, en nader door de Hoofdcommissie van onderwijs in Nederlandsch Indie, bij besluit de dato 18 April 1851, n°. 24/34 toegelichte programma van examen ter verkrijging eener acte van toelating van den eersten , tweeden en derden rang in Nederlandsch Indie. Onze Minister van Koloniën is belast met de uitvoering dezes , waar-
van , tot kennisneming, afschrift zal worden gezonden aan Onzen Minister van Binnenlandsche Zaken. 's Gravenhage , den 22sten Februarij 1865. WILLEM. De Minister van Koloniën , I. D. Fransen van de Putte. Bepalingen ter regeling van de klassen en de bezoldigingen der onderwijzers aan de openbare lagere scholen in Nederlandsch Indie. Art. 1. De onderwijzers der openbare lagere scholen in Nederlandsch Indie worden verdeeld in drie klassen. Art. 2. Tot de eerste klasse behooren de onderwijzers, bezittende eene acte van bekwaamheid als hoofdonderwijzer, die uit hoofde hunner dienstjaren en geschiktheid geplaatst zijn aan het hoofd der belangrijkste scholen voor het openbaar lager onderwijs in Nederlandsch Indie. Iltin getal wordt bepaald op 12. Zij genieten eene vaste maandelijksche bezoldiging van f' 300. Art. 3. Tot de tweede klasse behooren de onderwijzers, bezittende eene acte van bekwaamheid als hoofdonderwijzer, welke aan het hoofd der overige scholen geplaatst of als eerste hulponderwijzers op de scholen, in art. 2 bedoeld, werkzaam zijn. Zij genieten eene vaste maandelijksche bezoldiging van f 200. Art. 4. Tot de derde klasse behooren de overige onderwijzers, bezittende ten minste eene acte van bekwaamheid als hulponderwijzer. Zij genieten eene vaste maandelijksche bezoldiging van f 100. Wanneer twee of meer hulponderwijzers op eene school werkzaam zijn, geniet de eerste, niet vallende in de termen van art. 3, eene vaste maandelijksche bezoldiging van f' 125. Een hulponderwijzer, die bij ontstentenis van eenen hoofdonderwijzer aan het hoofd eener school wordt geplaatst, zonder van eene acte van toelating als hoofdonderwijzer te zijn voorzien, geniet eene bezoldiging van f 200 'smaands, zoo lang hij aan het hoofd der school blijft. Art. 5. De onderwijzers genieten vrije woning of eene schadeloosstelling deswege van f 100 'smaands te Batavia, f 80 'smaands te Samarang en Soerabaija en f 60 's maands op de overige standplaatsen. Art. (>. De onderwijzers van de eerste en tweede klasse genieten vier tractements-verhoogingen , ieder van f 75 'smaands. Deze tractements-verhoogingen worden telkens na ommekomst van een vijftal dienstjaren, alzoo na vijf, tien, vijftien en twintig jaren dienst in die klassen, verleend. Art. 7. De onderwijzers der derde klasse genieten twee tractementsverhoogingen ieder van f 50 'smaands, zonder meer. Deze tractements-verhoogingen worden almede telkens na ommekomst van een vijftal dienstjaren, alzoo na vijf en tien jaren dienstin die klasse, verleend. Art. 8. Bij overgang tot eene hoogere klasse blijft men in het genot der tractements-verhoogingen , reeds ingevolge artikelen 6 en 7 verkregen , met dien verstande, dat nimmer meer dan vier tractementsverhoogingen genoten worden. Art. 9. Een onderwijzer der eerste of tweede klasse, teruggesteld wordende in de tweede of derde klasse , geniet van dat oogenblik af aan . alléén het tractement voor die klasse vastgesteld. In het genot der reeds toegekende verhoogingen blijft hij gehandhaafd. Art. 10. Een onderwijzer moet om de bepaalde tractements-verliongingen te bekomen werkelijk vijf, tien, vijftien of twintig jaren hebben gediend. Onder de dienstjaren , voor de erlanging van de tractements-verhoogingen gevorderd , wordt niet berekend : a. de tijd met verlof buiten Nederlandsch Indie doorgebragt; b. de tijd van verlof voor langer dan zes maanden binnen Nederlandsch Indie doorgebragt; c. de tijd uit hoofde van berispelijk gedrag onder suspensie doorgebragt ; d. de tijd op wachtgeld, non-activiteit of anderzins buiten betrekking doorgebragt. Art. 11. De onderwijzers, aan het hoofd eener school staande, genieten een tiende aandeel in de schoolgelden. Art. 12. De kweekelingen genieten eene bezoldiging niet minder dan f' 25 en niet meer dan f 75 's maands bedragende , te bepalen door den directeur, belast met de zaken van het onderwijs. RAAD VAN STATE. Openbare vergadering van den Raad van State, Af deeling voor da geschillen van bestuur , op Woensdag den 26sten October 1870, des voormiddags ten elf ure.
---

