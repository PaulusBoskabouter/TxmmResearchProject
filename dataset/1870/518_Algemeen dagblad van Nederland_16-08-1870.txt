Het steken der insecten.
Hebben wij onlang het stof een der 7 plagen van den zomer genoemd, ook de insecten mogen wij daaronder rangschikken. Telken jare toch brengen ze ons in herinnering, dat de bekoorlijkheden en genoegens van den zomer door zekere kwellingen en verdrietelijkheden worden getemperd. Wij weten bij ondervinding, hoe lastig de insectenwereld ’t ons kan maken, wanneer we ’s avonds op vochtige, van struik en boomen voorziene plaatsen, of langs den waterkant wrandelen, waar ’t vijandig volkje om ons heengonst en ons vervolgt Dan haasten wij ons naar de „veilige ’ woning terugtekeeren, waar ons al weer eene bende dier indringers wacht, waar zij, helaas, de vrijpostigheid hebben genomen, door de geopende vensters zonder verlof binnen te dringen... Noch de heilige politie, noch het wetboek van strafrecht kan ons tegen de brutaliteit van dit roofziek geboefte beveiligen. Wij zijn dus in de noodzakelijkheid gebracht, ons zelven recht te verschaffen en eene soort van lynch-wet op de ondeugende insecten toetepassen. Waar ons dit niet gelukt, waar wij genoodzaakt zijn, eene offensieve houding aantenemen, kunnen wij dit het gemakkelijkst door middel van nagelolie, wier geur zij niet best schijnen te kunnen verdragen. Men schudde een paar droppels nagel-olie op een stukje papier, vouwe dit samen en drage het bij zich. Zoodra men last begint te krijgen van vliegen of muggen, wrijve men met dit geparfumeerd papier aangezicht en handen. Ook benzine wordt wel is waar aanbevolen, doch minder-schadelijk is onmiskenbaar de nagel-olie. Het rooken van tabak werkt soms ook als een krachtig „op-de-vlucht-drijvend” middel. Meer gevreesd dan vliegen en muggen zijn de bijen. Toch moet die vrees stellig als overdreven beschouwd worden, wanneer men slechts bij hare nadering de meeste kalmte en gemoedsrust inachtneemt. Deze insecten nl. hebben doorgaans een goedaardig, maar zeer prikkelbaar karakter. Al wie daarom den moed heeft, rustig tusschen haar doortegaan, kan zeker zijn, dat hij onbeschadigd blijft. Maar wie verschrikt op de vlucht tijgt, of naar haar slaat, ontwaart dat de bijen op hare beurt, door die onverwachte bewegingen verschrikt, boos worden. Dan loopt men niet zelden gevaar, door haar gestoken te worden. De meeste menschen echter zijn voor geene redenering vatbaar. Zij laten zich altijd op nieuw door de vrees wegslepen, omdat de vrees als ware ’t met de jeugd is opgegroeid en met de moedermelk is ingezogeu. Met een weinig meer verstand en beleid van de zijde der moeders en kindermeiden, zouden onze kinderen minder angst hebben voor gevaren, die Soms alleen in de verbeelding bestaan. De meening, dat de bijen voor enkele menschen zekere voorkeur aan den dag leggen, en zich tegenover anderen boosaardig toonen, berust op eene dwaling, daar het meestal van den mensch zelf afhangt, hoe de bijen zich jegens hem gedragen. Dit is ook het geval met de wespen en hommels, die niemand kwaad doen, zoo ze niet getergd worden. Verschillende horsels en paardenvliegen komen voor in bosschen en stallen, waar ze echter minder lastig voor den mensch dan voor de huisdieren zijn. Tot bescherming van paarden en runderen tegen die lastige insecten beveelt met een afkooksel van bilzenkruid (hyoscgamus niger), duizendblad fachillea millefolium), alsem (artemisia absinthium), notenbladeren, quassia of coloquint aan, waarmee men de dieren moet wasschen. Veel voordeel echter heeft men er nog nooit van gezien. ( Zelfs een afkooksel van laurierbessen of laurierolie, dat men voor eenige jaren en dezer dagen weder op nieuw in een der dagbladen heeft aanbevolen, om de vliegen en muggen van het indringen in kamers aftehouden, heeft geene meerdere waarde dan honderd andere dergelijke middelen. Opzichtens de laurierolie deel ik tevens als een waarschuwend voorbeeld mee, dat zeker iemand, die zich onlangs ter afwering van muggen het aangezicht met dat middel bestreken had, ten gevolge daarvan het gelaat zag opzwellen, hetgeen ongetwijfeld aan de prikkelende olie op de gevoelige huid moet worden toegeschreven. Ook is er een ander soort van insecten, die gaarne tusschen de reten der muren en bedsteden vertoeven, om van daar de slapenden ’s nachts te overvallen en te kwellen. In Frankrijk vooral moeten deze afschuwelijke insecten in menigte bestaan. Te Parijs zijn ze een ware geesel geworden, zóó zelfs dat zij, niettegenstaande de enorme verfraaiingen, welke Parijs in de laatste jaren onderdaan heeft, ontzettend vermeerderen. Dit bewijst al weer, dat men met het afbreken van oude gebouwen en het stichten van nieuwen die hatelijke insecten volstrekt niet verdrijven kan. Zelfs in hotels i/an den eersten rang is men daarvoor niet veilig. Dit blijkt uit het bericht van een reiziger, die zich bij den hotelhouder over de menigte van dat „tuig” beklaagde, en hem deed opmerken, dat hij zijn hotel verlaten en een ander opzoeken zou. Hierop gaf de eigenaar hem zeer naief ten antwoord: ,, Comme vous voudrez, monsieur, muis en changeant cChotel, vous ne ferez que changer de Punaites!” ITet enorm aantal middelen tot verdrijving toont aan, hoe moeielijk het is, deze gevreesde roovers te vernietigen. Men zegt, dat een gemakkelijk aantewenden middel tot verdrijving hierin bestaat, dat men in het bed een wollen deken legt, die gedurende geruimen tijd tot bedekking van een paard heeft gediend, en den eigenaardigen paardenreuk heeft aangenomen, ’t Is mogelijk, dat dit eenvoudig middel voor eenigen tijd goede diensten bewijst; maar men houde wel in het oog, dat verdrijven geen vernietigen is, en dat deze insecten verscheiden maanden lang alle voedsel (menschelijk bloed) schijnen te kunnen ontberen. Het is dus zaak, tot andere krachtige middelen de toevlucht te nemen. De meeste middelen echter, die men aanwendt om het kwaad te beteugelen, zijn óf werkeloos óf schadelijk voor de gezondheid, door de dampen die men inademt; hetgeen vooral het geval is met de kwikbereidingen, die een voornaam bestanddeel van sommige aanbevolen middelen zijn. Met zwavel, chloor, chloorkalk en insectenpoeder is men niet beter geslaagd. Van meer belang is de terpentijn, doch bijzonder de benzine, waarmee men de reten der planken en der voegen goed bevochtigt. Het spreekt nogtans wrel van zelf, dat de dampen dezer vluchtige stoffen schadelijk voor de gezondheid zijn, zoo men niet voor eene geregelde, langdurige ventilatie zorg draagt. In den laatsten tijd heeft men met veel nut gebruik gemaakt van groene zeep, met dien verstande dat men 2 deelen daarvan met 1 deel water kookt en met deze kokende oplossing de verdachte plaatsen besmeert. Dit geschiedt gemakkelijk, door eene spons aan een langen stok te bevestigen en die spons met het kokend vocht te drenken. Dit middel, ’t welk proefhoudend schijnt te zijn, is bepaald onschadelijk voor de gezondheid. Doch beter dan al deze middelen zijn de natuurlijke vijanden dezer dieren, nl. de spinnen, welke men om die reden dan ook niet te ijverig vervolgen moet.
---

BUITENLANDSCHE POLITIEK.
Bijna eene eeuw ging voorbij sedert ’t Fransche volk zijne souvereiniteit vestigde, en stroomen bloeds ten offer bracht tot handhaving der vrijheid. Sedert dien tijd bloeide ’t militarisme in Frankrijk, ja, in geheel Europa, in stede van de vrijheid, met nooit te voren gekenden luister. Frankrijk werd trotsch op zijn krijgsmanstalent en de geheele wereld geloofde aan de voortreffelijkheid van ’t militarisme in Frankrijk. Aan die illusie is thans door de Duitschers een einde gemaakt. Wat ook van den oorlog tusschen Frankrijk en Pruisen de uitkomst zij, caesarisme of vrijheid, ’t militarisme, zoo als ’t door Napoleon I was ingevoerd, is geknakt. Reeds hebben de Duitschers daar, waar thans hun gezag in Franklijk geldt, de voorname bon van ’t militarisme, de conscriptie, afgeschaft. Dat koning Wilhelm van Pruissen geen soldatenkoning is, wordt ons door dien wiizen maatregel duidelijk. Het Fransche volk zal daardoor niet weinig worden bekoeld van de lust, om nogmaals het militaiisme te beproeven, tot vestiging der republiek, en de constitutioneele monarchie heeft door de afschaffing der conscriptie ’t bewijs geleverd, dat zij zich niet grondvesten wil op ’t gehaat militarisme, dat de dynastie, die ’t heeft uitgevonden, thans ten val doet nijgen. Dat de dynastie der Hohenzollcrn op haar grondzuil zal blijven rusten, en in de vrijheid van ’t Duitsche volk een grooteren waarborg vindt dan in ’t caesarisme, dat verzekert ons de gezindheid der Duitschers zoowel als die der staatslieden van Duitschland en der leden van ’t huis Hohenzollern. Wij kunnen dus thans met vrij wat meer gerustheid den loop der gebeurtenissen te gemoet zien dan omstreeks eene maand te voren, toen keizer Napoleon III Europa en de wereld verkondigde, dat de verfoeielijke dorst naar krijg zijn volk, ’t Fransche volk, bevangen had. ’t Zal thans spoedig blijken, of werkelijk deze oorlog door het thans zoo zwaar beproefde volk of door een nietswaardigen overweldiger is aangelegd. Is ’t laatste ’t geval, dan heeft de vernedering van een dwingeland geen inJoed op de eer van Frankrijk; is ’t eerste ’t geval, dan gaan wij zeker eene bloedige worsteling te gemoet. Dan graven de republikeinen hun eigen graf; want een republiek op wapen-geweld gegrondvest, is een onding, de geschiedenis heeft dit genoegzaam bewezen. Wanneer wij evenwel ’t hoofd der republikeinen in Frankrijk, den liter Gambetta, hooren, dan kunnen wij daaruit, zoo zijne taal bij Frankrijks kinderen meer ingang vindt dan ’t woelig streven van partijhoofden, als Thiers, Jules Favre, enz., afleiden, dat de republikeinen niet zoo dwaas zijn als sommigen wel meenen. De regeering van Napoleon III gaat intusschen voort met ’t nemen van maatregelen, welke de tweedracht slechts vermeerderen kunnen. De uitzetting der Duitschers uit Frankrijk bekleedt daaronder eene eerste plaats. De Duit*
schers zijn ’t echter niet alléén, die zich ’t misnoegen der Bonapartisten op den hals haalden. Ook dagbladen, en wel Engelschen en Belgischen, worden telke.is verboden.Welke redenen de Fransche regeering heeft om zicluden steun te ontnemen der vreemde dagbladen. Terwijl sommige Fransche bladen, de bevolking tot vaderlandsliefde opwekkende, zich aan de schromelijksteoverdrijving !chuldig maken bij de voorstellingen, welke zij van de gebeurtenissen geven, is moeielijk te verklarenSommige organen der publieke opinie in Frankrijk toch zouden ’t Fransche volk wel willen doen gelooven, dat de Duitschers halve wilden zijn, die zich aan de verschrikkelijkste barbaarschheid, aan moord, diefstal en maagdenschennis schuldig maken. Niets nu is minder waar. Wanneer niet een oorlog tusschen twee beschaafde volken belette, zoo iets jte verklaren, zou men verplicht zijn te zeggen, dat het Duitsche leger uitmunt door de beschaafde en menschelijke wijze, waarop ’t zich ten aanzien der overwonnenen gedraagt. Het opwekken van den volkshaat schijnt thans ’t voorname doel der Fransche regeering. De regeering van Pruisen 7,al veel wijsheid moeten hebben, om bij de wraakzucht, die thans bij ’t Fransche volk wordt opgewekt, de Duitschers te bewegen tot lankmoedigheid. De 5taats-Anzeig er bevat een besluit, waarbij bepaald wordt, dat alle goederen, die vrij van inkomende rechten in Duitsqhland kunnen ingevoerd worden, thans ook vrij op Fransch grondgebied, zoo ver ’t in Duitschlands macht is, kunnen worden ingevoerd.
---

HET 00RL0GST00NEEL. BERLIJN.
BUITENLAND.
Volgens bericht uit het groote hoofdkwartier Herny (ten zuiden van Faulquemont), gedagtekend 13 dezer, des avonds 10 ure 30 min., verliet een vijandelijk bataillon, hetwelk uit Metz per spoortrein naar Pont a Mousson was gedirigeerd, in den vroegen ochtend die stad in allerijl, toen onze troepen die plaats binnentrokken. Zij namen met zooveel overhaasting de vlucht, dat zij al hunne bagage achterlieten. Nancy is door den vijand ontruimd. Onze cavallerie heeft den spoorwfeg ten noorden van’de stad naar Frouard opgebroken. Andere detachementen cavallerie hebben belangrijke transporten fourrage veroverd in de nabijheid der voorposten, die op het glacis van Metz zich nog bevonden. Uit het telegram blijkt, dat het groote hoofdkwartier der Duitschers is te Herny, tegenover Metz, dus tegenover het linkercentrum der Fransche positie. Verder dat Pont a Mousson, dat aan weerszijden van de Moezel ligt (het spoorwegstation ligt aan de Fransche, zijde) reeds door Duitschers is bezet en door de toen aldaar aanwezige Fransche troepen niet kon worden verdedigd, ofschoon de spoorweg MetzNancy, tot Pont a Mousson, nog in zijn geheel was. Te Frouard, op het punt waar de spoorweg Metz-Nancy samentreft met die van Chalons, werd door de Duitschers de gemeenschap verbroken, zoodat de bezetting van Metz thans nog slechts met Chalons (per spoorweg) in verband staat door den weg over Verdun. Eindelijk, en hetgeen te Frouard gebeurde, staat hiermede in verband, werd Nancy dooide Franschen ontruimd, zoodat de Fransche positie niet meer is Thionville-Metz-Nancy, maar vermoedelijk Thipnville-Metz-Verd u n-Chalons. De Pruisen bezetten de gansche linie van Longwy tot Luneville; hun hoofdkwartier is oostelijk van Metz te Herny.
---

OOSTZEE-KUST.
Tot heden heeft nog geen enkel oorlogschip van het Fransche escader het gewaagd een enkel punt onzer kust ernstig te verontrusten. De monden der Wezer en der Elve zijn thans door middel van torpedo’s en andere verdedigingsmiddelen, welke volkomen beantwoorden aan de tegenwoordige vereischten, in staat van tegenweer gesteld. Ook de verdere werken ter verdediging der Oostzee-kust zijn thans zoover gevorderd, dat onze oorlogsbodems spoedig in de gelegenheid zullen worden gesteld, den vijand in de open zee te gaan opzoeken. De goede geest, welke onder de equipage heerscht, geeft een waarborg voor den goeden afloop eener dergelijke onderneming. Te Cuxhaven zijn thans meer dan 2000 arbeiders werkzaam, om schansen optewerpen en een spoorweg aanteleggen ter verbinding dier verdedigingswerken met den kustspoorweg. Het noodig materiëel, waartoe zwaar vestinggeschut behoort, amunitie, enz., met de noodige manschappen om het te bedienen, dit alles is mede aangekomen. Met de plaatsing er van is men reeds ver gevorderd.
---

FRANKRIJK.
Onder de vele besluiten, die in t Journal Ojficiel verschijnen, is er thans weder een, waarbij maarschalk Bazaine tot bevelhebber over ’t 2e, 3e en 4e legercorps benoemd wordt. Daaruit blijkt dus, dat er nog een ander legercommando is; maar wie daarover bevel voert, weet niemand. Trochu is bevelhebber over ’t 12e legercorps, dat, ten getale van 35,000 man, te Chalons wordt bijeengeroepen. Geraal Vinoy is benoemd tot bevelhebber over ’t 13e legercorps, dat thans te Parijs wordt bijeengebracht. De maarschalk Baraguey-d’Hilliers heeft zijn ontslag gekregen als bevelhebber over ’t le legercorps {’t leger te Parijs). In zijne plaats is door de keizerin gen. Soumain benoemd, die ’t commando overnam. Het is der Parijsche garde ten strengste verboden, recruten in den wapenhandel te oefenen; evenmin mag zij der mobiele garde instructie geven. Er schijnt tusschen de verschillende administratiën niet ’t minste verband te bestaan, en wat de ministers niet verbieden, verbieden de bevelvoerende officieren. Verwarring, regeeringloosheid, geheimzinnigheid en wanorde worden meer en meer zichtbaar in ’t beleid der zaken te Parijs. Het Journal des Débats deelt o. a. mede, dat er bevel is gegeven, een oud kasteel in de Pyreneën van artilleristen en getiokken kanonnen te voorzien, ’t Blad vraagt, of de regeering wellicht van meening is, dat de Duitschers door
de Pyreneën naar Parijs zullen komen. Zulke omwegen zullen ze wel niet maken. Metz schijnt reeds door ’t Fransche leger verlaten. Dit leger wil thans zijn weg nemen naar Chalons, zoo dr Duitschers ’t daarin niet verhinderen. Le Gaulois maakt een brief van zijn correspondent openbaar, waaraan wij ’t volgende ontleenen : „Op den toren te Woerth hadden wij, Henri Chatrillat, correspondent van den Figaro, 311 ik, den veldslag bijgewoond. Tot viermalen werden de Pruisen en Beieren teruggedrongen, en telkens kwamen nieuwe troepen hen versterken, tot eindelijk de onzen werden uit elkaar gejaagd. „Ten vier ure drongen de Pruisen Woerth binnen, en onder een kogelregen daalden wij omlaag en begaven we ons in den kelder. Spoedig werd de deur opengebroken, en een bende wo-dende soldaten drong naar binnen. Dat ze ons op dat oogenblik niet aan hunne baionetten hebben geregen, is wel wonder. nlch bin redactor of Zeitung von Frankreich,” riep mijn medgezel. Een officier trad tusschenbeiden, maar de soldaten waren niet te temmen en begonnen ons te plunden. Zij ontnamen een onzer eene portemonnaie met tusschen de 3 a 400 fr. aan goudgeld, en toen de onderofficier de inspectie deed, schudde hij’t klein geld, dat er in was, in den zak van den inspecteur. Men ontnam mij alles: papieren, geld, tabak, zakdoeken; alleen een paar grijze glacé-liandschoenen, die ik in mijn vestzak had, behield ik. „Nu werden wij arm aan arm gebonden weggevoerd, en na een gevaarvollen tocht kwamen wij aan de grens van ’t slagveld. Daar ontmoetten wij eenige officieren, en op ’t gevaar af van te worden verstaan, riepen wij hen toe: „Wij zijn Fransche journalisten; zult ge ons laten doodschieten ?” Er werd een teeken gegeven, en wij hielden stand. Onze geleider werd ondervraagd, en ’t gelaat van den ondervrager zette zich in een ernstige plooi. „Men beschuldigt u, opgewonden te hebben gevuurd,” zeide hij, en wij antwoordden: „Dat is een laster, waartegen wij protesteeren. Wij zijn dagblad-correspondenten, en ongewapend.” Hij scheen overtuigd en liet onze banden slaken, onze papieren teruggegeven, en beloofde ons, dat hij den kroonprins van onze komst in ’t hoofdkwartier zou verwittingen. „Forwertz!” klonk ’t, en wij gingen verder. Toen wij onze geleiders ondervroegen naar den naam van onzen beschermer, noemden zij den hertog van Coburg. Zoo kwamen wij te Soultz; daar naderde ons een Pruisisch officier, die in de beleefdste vormen ter wereld tegen ons zeide: „Monsieur, je vous donne ma parole d’lionneur, que vous serez pendu ce soir,” en wij antwoordden: „Je vous remercie, monsieur.”—„Forwertz!” klonk ’t op nieuw, tot wij voor de gevangenis te Soultz stonden. Het zal omstreeks acht ure zijn geweest. Wij hadden een dag van twaalf uren achter ons, en na een kort verhoor kropen wij zoo goed en zoo slecht het ging met elf man in een gevangenishok, juist groot genoeg voor vier personen. De waterkruik' en het drooge brood deden de rondte, en ik sliep spoedig in, van tijd tot tijd verontrust door de rondgaande schildwachten. Tegen 6 ui e’s morgens bracht een jong meisje van Soultz ons koffie en brood. Zij had ’t Roode Kruis op den arm, en de soldaten lieten haar gewillig door. Een koopman in hoeden en petten verkocht mij een hoed, want de mijne was reeds te Woerth weggeraakt. Om acht ure opende zich de deur op nieuw, en een officier kwam met eenige papieren in de hand Daar de correspondenten van den Gaulois en den Figaro vragen. „In de kamer van den cipier liet hij ons de papieren zien. Wij erkenden die dadelijk als onze aanteekeningen. Hij zeide ze gelezen te hebben, en wij maakten hem toen opmerkzaam op ’t daarin voorkomend bericht, dat den vorigen dag ’s morgens 8 ure de eerste Pruisische gekwetsten te Woerth waren binnengebracht en door de menschen, die met ons gevangen zaten, liefderijk waren verpleegd, als leden van ’t Roode Kruis. „Hij antwoordde daar niet op, maar verzocht ons hem te volgen. Na 10 minuten kwamen wij op ’t kasteel te Soultz aan. In de voorzalen bevonden zich tal van livereibedienden, en toen zich de deuren voor ons openden, bevonden wij ons te midden van den état-major des kroonprinsen. Devoorzittende officier naderde ons, en vroeg, of wij met hem ontbijten wilden. Wij weigerden natuurlijk niet, namen een stoel en dronken een kop koffie. „Het gesprek werd spoedig vrij levendig. Allen spraken vlug Fransch. De heeren roemden om ’t zeerst de geestkracht en de dapperheid, door onze soldaten aan den dag gelegd. Zij erkenden, dat hunne verliezen grooter waren geweest dan de onzen. Zij vermeden alles, wat ons had kunnen kwetsen, en wij moesten tot ons leedwezen erkennen, dat de maatregelen, door de Fransche regeering tegen de journalisten genomen, ons groote onaangenaamheden, ja ’t leven hadden kunnen kosten, zoo niet de hertog van Co-
ourg een ernstig man ware geweest. „De hertog toch had van ons wedervaren den kroonprins kennis gegeven. Terugkeerende van ’t kasteel, ontmoetten wij den kroonprins zelf, omringd doer eenige officieren. Hij liet ons tot zich komen. Het is een groot en breed-geschouderd man, omstreeks 45 jaren oud. Gekleed in uiterst eenvoudigen uniform, heeft hij niets militairs, maar geheel ’t uiterlijk van een minzaam burger. „Nadat hij ons gezegd had, dat wij in vrijheid waren gesteld, begon hij met ons over den oorlog te spreken, en was onuitputlelijk in lof over ons leger. Hij vertelde ons verschillende bijzonderheden over den veldslag, o. a. hoe twee regementen Fransche kurassiers de Pruisische batterijen hadien bestormd, en door de infanterie telkens werden uit dkander gedreven. Hij roemde de juistheid der schoten van mze artillerie. Ten slotte zeide hij ons, dat hij nog ’t vorige aar bij den keizer was geweest, en hoezeer de oorlog hem griefde. „In Dec. jl. had de keizer hem nog allerlei beleefdheden rewezen. Op den dag van zijn vertrek uit Parijs had Napoleon rem gezegd, dat hij eindelijk een minister had gevonden, iie een nieuw kabinet zou samenstellen, t. w. Ollivier. „Terugkeerende naar onze verblijfplaats, kwam een ifficier daar tegelijk met ons aan en stelde onze medegevangenen op vrije voeten, hun een vrijgeleide gevend naar Woerth.”
---

