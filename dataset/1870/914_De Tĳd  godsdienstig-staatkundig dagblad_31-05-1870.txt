Telegrammen van heden.
MADRID, 29 Mei. In de Cortes heeft een der republikeinsche afgevaardigden gevraagd, of het waar was, dat de bisschop van Osma den geestelijken van zijn diocees last had gegeven, om aan de koopers van de kerkelijke goederen op hun doodbed de absolutie te weigeren. De minister van justicie en eeredienst, Montero Rios, verklaarde, dat hem niets van dien aard -was bekend geworden; mogt de bewering van den afgevaardigde blijken met de waarheid overeenkomstig te zijn, dan zou eene gestrenge straf niet uitblijven.
NEW-YOK, 29 Maart. Bij het gevecht aan den Frontriverspoorweg zijn acht fenians gesneuveld en twintig gekwetst.
BOMBAY, 29 Mei. Berigten uit China melden dat de Mahomedaansche opstandelingen in de Noordwestelijke provinciën terrein winnen en tot aan de grenzen van Honau zijn voortgerukt. De Russische regering heeft aan de Mongolen van Vorga ondersteuning tegen de Mahomedanen toegezegd.
ROME, 30 Mei. De aartsbisschop van Westminster, Mgr. Manning, heeft in de laatste Algemeene Kongregatie in naam der. kommissie de Fide, geantwoord op de in de vorige zitting gemaakte aanmerkingen. Vervolgens spraken de bisschoppen van Calwav (lerland), van Cliffton, Mgr. Evilly en" Mgr. Cliffort. Nog drie bisschoppen hebben zich op de lijst der sprekers ingeschreven.
---

AMSTERDAM, 30 Mei.
Zoo er nog , iets- noodig was om ons te bevestigen in onze overtuiging, dat de voorgedragen wet op de bewaarscholen, in menig opzigt, inkonstitutioneel is, zouden wij dat vinden in de wijze, waarop het Handelsblad ons bestrijdt. Onze stelling: »wanneer de Grondwet een onderwerp heeft geregeld, dan is de gewone wetgever niet bevoegd daar iets bij of daarvan iets af te doen, ten ware dje bevoegdheid hem door de Grondwet uitdrukkelijk ware voorbehouden" geeft het volkomen toe, en dit is eigenlijk genoeg, want daarmede is het geding gewonnen. Het Handelsblad zoekt echter onze toepassing dezer stelling belagchelijk te maken, en zich zoo doende te redden. Ziehier woordelijk wat het zegt:
»De Tijd redeneert aldus: Hoofdstuk X der Grondwet handelt over hetondertvijs en verklaart in art. 194, dat het geven van onderwijs vrij is, doch met dit uitdrukkelijk voorbehoud, dat bij lager en middelbaar onderwijs door den gewonen wetgever waarborgen mogen worden geëischt voor de bekwaamheid en zedelijkheid der onderwijzers. Nu is onderwijs een onderdeel van opvoeding-, onderwijs js vrij met voorbehoud, derhalve opvoeding is vrij zonder voorbehoud. De bewaarscholen, als zijnde geene inrichtingen van onderwijs, maar van opvoeding, zijn dus vrij volgens de grondwet, en mogen door den gewonen wetgever niet worden gebonden aan wettelijke voorschriften omtrent bekwaamheid en zedelijkheid, even als bij lager en middelbaar onderwijs het geval is. »Zie hier in korte trekken het betoog van den Tijd. Gelijk men ziet komt de geheele redeneering neder op deze stelling, dat de beperkingen voor onderwijs gesteld — en bewaarscholen zijn geene inrichtingen van onderwijs — niet gesteld worden aan inrichtingen "van opvoeding, omdat onderwijs een onderdeel is van opvoeding. Met andere woorden beweert dus de Tijd deze ongerijmdheid: de grondwet heeft wel een onderdeel (ondenvijs) geregeld, maar niet het geheel (opvoeding) en daarom mag de gewone wetgever, die vrij is bij het onderdeel, omdat de grondwet dit onder voorbehoud met name heett geregeld, niet raken aan het geheel, dat de grondwet volstrekt niet noemt en dus niet heeft willen en kunnen regelen. Wien duizelt het niet van zulk eene logica! Men kan daarmede ver komen. Gesteld eens de Grondwet bevatte in plaats van art. 8 de volgende bepaling, welke den Tijd zal doen watertanden: »Geen Katholiek mag andere nieuwsbladen lezen, dan die geschreven zijn door Katholieken, wier rechtzinnigheid aan den Tijd zal zijn gebleken, met uitzondering van het Dagblad." Volgens de logica nu van den Tijd, zou dan de gewone wetgever niet mogen vaststellen, dat ook bij boeken die gelezen mogen worden, de rechtzinnigheid der schrijvers, door wien dan ook, zelfs niet door den Tijd, zai worden beoordeeld!
..Indien alles wat de Tijd ketterij gelieft te noemen, zoo kettersch is als de stelling, dat de Grondwet de wettelijke regeling der bewaarscholen niet verbiedt, dan ziet het er met de ketters waarlijk nog zoo erg niet uit."
Nu vragen wij aan élk, die ons artikel gelezen heeft, welken grond of aanleiding het geeft tot zulke redeneringen , als het Handelsblad zich in de aangehaalde regels daartegen veroorlooft? Die redeneringen schijnen tegen een andere beschouwing geschreven te zijn dan tegen de onze, waarvan zij geen enkelen volzin raken, en cle aardigheden aan het slot zijn, in alle opzigten, het vernuft waardig, dat die redeneringen bedacht. Het komt ons voor, dat het voorname Handelsblad 't aan zijn fatsoen verpligt is om zijn publiek geen opstellen aan te bieden, waarover menig provinciaal blaadje zich schamen zou. In elk geval is de kwestie, welke het hier betreft, te gewigtig voor schermen in den wind en platheden als de bovenstaande. Wat ons betreft, wij zullen er ons niet door laten afleiden van ons voornemen om ze met al dien ernst te behandelen, waarop zij regt heeft.
Onze Grondwet is een uitvloeisel — juister nog, eene uitdrukkelijke huldiging der beginselen van 4789. De vrijheid nu, die de hoofdrol speelt onder de^. beruchte sregten van den mensch en den burger", heet .het regt om alles te doen, wat niet bij de wet verboden- is." —Maar kan daarom de wet alles? Met onderscheiding: de Grondwet of de Staatsregeling, de konstitutie, het pactumsociale, —de Grondwet kan, volgens het Hobbiaansch stelsel, alles: zij schept goed en kwaad, maakt regtvaardig en onregtvaardig, zij is het alvermogen. Doch, zoo niet de gewone wet. Deze kan de vrijheid niet beperken dan in de gevallen, haar door cle Grondwet te regelen voorbehouden. Buiten die gevallen, heerscht volstrekte vrijheid, die de gewone wet niet beperken kan. Zie de bevestiging' daarvan in onze Grondwet. Wat is natuurlijker dan dat de ingezeten belasting betaalt tot instandhouding van het Rijk ? En toch heeft de Grondwet het noodig geacht uitdrukkelijk te bepalen, dat de gewone wet belastingen zal kunnen uitschrijven (art. 171). Wat is in een konstitutioneelen Staat, en naar de huidige begrippen, billijker dan dat de burger de wapenen voor zijn land opvat , om het tegen den vijand te verdedigen, indien geene vrijwilligers te verkrijgen zijn? Ën echter heeft de Grondwetgever geoordeeld te moeten afkondigen, dat de wet dien last den burgers zal kunnen opleggen (art. 180, 181). Wat is in ons land gebiedender dan een Waterstaat? Desniettegenstaande meent de Grondwet, dat hij zijn ontstaan aan de wet moet ontleenen, en Rwalff-éêffl. t*,ff^, ffè 'g'eiyöne wetgeving om dien te regelen (art. 191) enz. enz. Het is dus blijkbaar: geen last, geene verpligting hoegenaamd, kan aan iemand in den Staat worden opgelegd dan krachtens eene wet, welke wet in de Grondwet geworteld moet zijn.
De gewone wet kan niet bevelen, tenzij de Grondwet haar daartoe reden geeft, of het haar heeft voorbehouden. Daarbuiten, is alles vrijheid,— onbeperkte, algeheele en volslagene vrijheid, — het onvervreemdbaar regt van den mensch en burger! Om die vrijheid in iets te verkorten, is noodig: 1° een voorschrift of voorbehoud der Grondwet, en 2° eene gewone wet, krachtens-de Grondwet de beperking regelende.
Nergens behoudt de Grondwetgever aan den gewonen wetgever voor, de bewaarschool (beter bewaarplaats, want school is zij niet) te regelen. Onder dat opzigt is aan de opvoeding, aan de opvoeders, alle vrijheid, — vrijheid, welke de gewone wetgever niet beperken kan, verleend, aangezien de Grondwet hem dit te doen niet heeft voorbehouden. Geen examen dan ook kan door de wet aan de houders der bewaarscholen worden opgelegd: ooivoor hen is de vrijheid, die de Grondwet niet toelaat te beperken. Te meer klemt dit, omdat de Grondwet het vermogen om examen te eischen heeft begrensd in het middelbaar en lager onderwijs, hetwelk de bewaarschoolhouder met geeft: qui dicit de uno, negat de altero: inclusio unius etc. excepüo firmat regulam etc. Toezigt der overheid, — als policiemaatregel voor gezondheid en veiligheid, dat zij zoo: maar onderzoek naar bekwaamheid, is inkonstitutioneel.
Wij hebben dezer dagen eene staalgravure gezien van den Hoogwaardigen Bisschop yan Haarlem, die wij zeer gaarne bij onze lezers introduceereh. De vermaarde schilder J. A. Canta heeft voor een paar jaren een portret gepenseeld van onzen beminden Kerkvoogd, dat de goedkeuring wegdroeg van allen, die het zagen. Naar dit portret heeft de graveur P. J. Arendzen eene staalgravure vervaardigd, die al de schoonheid der schilderij wedergeeft. Het karakter deigelaatstrekken en de fijnheid hunner uitdrukking zijn met volkomen juistheid overgebragt; men onderscheidt verder op het eerste gezigt de verschillende stoffen van het bisschoppelijk gewaad, en ook de bijzaken, die het portret versieren, zyn alle, volgens haren aard, naauwkeurig overgenomen; in "één woord, de gravure is zoo vol van kleur, dat men eerder aan het penseel dan aan de graveerstift denkt. Niets is machinaal bewerkt, maar alles met de hand, en wij zeggen gerust, met kunstenaarshand gestoken. Duidelijk ziet men dat het niet de arbeid is van iemand, die angstig en schroomvallig de schilderij kopieert, maar het werk van hem, die, wat zij voorstelt, goed bezien en begrepen heeft, en daarna als oorspronkelijk kunstenaar door zijne stift het penseel en palet vervangt. De genoemde graveur Arendzen is nog jong en heeft pas zijne akademische studiën voltooid; het portret, waarvan wij spreken, heeft hem voor weinige maanden de gouden medalje bezorgd, ofschoon het toen nog niet half was afgemaakt; maar inderdaad bij het verlaten der akademie toont hij zich dadelijk meester in zijne kunst. En dat dit oordeel niet overdreven is, bewijst het volgende: hij heeft de afdrukken te Dusseldorp laten vervaardigen; daar werd de plaat ook gezien door den professor der graveurs, S. Keiler, die zich door zijne Disputa een wereldberoemden naam heeft gemaakt, en deze aarzelde niet zijne hooge tevredenheid over het werk van Arendzen te betuigen. Wij wenschen den uitgever, A. Frentrop te 's Hage, een ruim debiet, en het schijnt ook dat deze daarop gerekend heeft, want de prijs is door hem zoo laag gesteld, dat hij zeer vele afdrukken zal moeten verkoopen, om de hooge onkosten  aan zulk eene gravure noodzakelijk verbonden, te dekken.
In de zitting der Tweede Kamer zijn heden de beraadslagingen over de suikerwet voortgezet. De heer van Houten verdedigde zijn amendement als niet bedoelende den minister te doen vallen, maar enkel een ander plan af te wachten. De heer van Eek verlangt financieele geruststelling, terwijl de heer de Waal het woord verpligte kuituur wenscht te zien vervallen. De heer de Laat stelt eene wijziging voor, welke de heer van Kerkwijk aan de Kamer wil overlaten, maar de wijziging door den heer van Houten wordt door hem bestreden. In jden loop der diskussie stelt de heer de Roö een amendement voor, dat verder gaat dan het amendement-van Houten en alle tusschenkomst aan het goevernement in 1885 wil doen vervallen. De heer van Houten trekt zijn amendement in en de heer van Hucht stelt voor om 1885 in 1890 te veranderen. De minister van Koloniën en de heer Kerkwijk brengen onderscheidene wijzigingen in hunne lezing.
De heer de Roo heeft voorgesteld, de opheffing van iedere tusschenkomst der Regering aan het goevernement over te laten, waarop de heer van Houten zijn amendement introk. De ministervan Koloniën heeft zich over de politieke strekking van het voorstel de Roo ontwijkend uitgelaten, waarop de heer van Goltstein zijne bevreemding te kennen gaf over de toegeeflijke houding van den heer de Waal. Morgen zullen de debatten voortgezet worden.
Voor het Prov. Geregtshof is eergisteren morgen het verhoor der getuigen a décharge, in de zaak van d . Elders, voortgezet. De toevloed van het publiek was nog grooter dan de vorige dagen. Het eerst werd gehoord mevr. Wiersma geb. Vegelin van Claerbergen, oud 29 j., die o. a. verklaarde, dat de verklaring van den besch. omtrent de krankzinnigheid van haren man op haar herhaald verzoek is afgegeven. Voorts werden nog vier andere getuigen gehoord, en te half 5 ure is de teregtzitting geschorst tot heden morgen, als wanneer de opgeroepen deskundigen gehoord zullen worden.
Z. M. heeft aan den heer Barnet Lyon vergunning verleend tot het aannemen en dragen der versierselen van ridder der Militaire Christus-orde van Portugal.
De minister van Financiën maakt bekend dat bij hem ontvangen is een bankbiljet van y25, dópr een onbekende, o nder het postmerk Leiden van 27 dezer, ten behoeve van 's Rijks schatkist ingezonden, met de bijgevoegde woorden: i> Bij twijfel liever te veel dan te weinig."
Op Donderdag dert 2" Junij 1870 zal gewone audiëntie van den minister van Financiën niet plaats hebben.
Aan onzen stadgenoot, den heer A. Grevenstük", is door de kommissie voor de tentoonstelling van voorwerpen van gewijde kunst, te Rome, de medalje 3e klasse verleend, wegens het door hem ingezonden kunstpenwerk.
ROTTERDAM, 29 Mei. De veroord eelde J. Spanjersberg is van hier naar 's Gravenhage overgebragt, om morgen voor het Provinciaal geregtshof in Zuidholland teregt te staan. NIETJVVEDIEP, 28 Mei. Eergisteren avond ten ongeveer half elf ure, heeft alhier zekere Pieter Tomput eene ernstige en bloedige verwonding toegebragt aan zekeren Theodorus Bruning. De verwonde is naar de woning zijner ouders gebragt en verbonden door een heelkundige. Het bleek dat hij drie yerwondingen had bekomen aan den hals, aan de borst en aan de hand.
De dader is gearresteerd, en na een verhoor te hebben ondergaan bij den kommi)_saris van politie, op diens last naar het huis van bewaring overgebragt.
ANNA-PAULOWNA-POLDER, 27 Mei. In de vlas en korenbeurs alhier had op gisteren de aanbesteding plaats van de nieuw te bouwen kerk en pastorie voor de onlangs opgerigte parochie van O. L. Vr. presentatie. De laagste inschrijver was C. Vlaming van Schagen, aan wien het werk gegund is voor de som van ƒ19,684.
AMERSFOORT, 29 Mei. Er ligt alhier ter teekening bij den Boekhandelaar Slothouwer een adres aan de Eerste Kamer der Staten-Generaal, inhoudende het verzoek om het wetsvoorstel tot afschaffing der doodstraf niet aan te nemen.
---

Telegrammen van gisteren.
MADRID, 29 Mei. In de zitting der Cortes'heeft de heer Moret een ontwerp van wet ingediend tot afschaffing der slavernij, en wel in dezen geest, dat elk kind dat, nadat de wet zal aangenomen zijn, geboren wordt, vrij zal wezen, terwijl het goevernement voor alle kinderen sedert 18 Sept. 1868 geboren, vijftig kronen zal betalen.
Prim heeft de afwezige afgevaardigden verzocht te Madrid te komen.
KOPPENHAGEN, 29 Mei. Er is een nieuw ministerie gevormd. De heer Holstein Holsteinberg treedt op als prezidentminister, Rosenoern Lehn als minister van Buitenlandsche Zaken, Hoffer als minister van- Oorlog en Marine ad interim, Fonnesbech als minister van Binnenlandsche Zaken, Krieger van Justicie, Fenger van Financiën, en Hall van Eeredienst. Het nieuwe ministerie werd ten half drie ure bij den Koning ten gehoore toegelaten.
FLORENCE, 29 Mei. Er loopt een gerucht dat Garibaldi Caprera heeft verlaten. Het wordt echter tegengesproken.
---

STATEN-GENERAAL. EERSTE KAMER.
Zitting van Zaturdag, 27 Mei.
In de heden gehouden zitting is het wetsontwerp tot verhooging der Staatsbegi-ooting voor 1870 (haven te Harlingen) aangenomen met 24 tegen 9 stemmen; nadat de minister van Binnenlandsche Zaken breedvoerig de aanmerking in het verslag der Kamer had beantwoord, en daarover verder het woord was gevoerd door de heeren de Vos van Steenwijk, Geertsema, Schot, van Swinderen en van Eysinga ten gunste van het ontwerp, dat bestreden werd door de heeren Stork, van Beeck VoUenhoven en van Huydecoper van Maarsseveen.
Voor stemden de heeren: Duymaer -van Twist, Hengst, Touckens, Fransen van de Putte, van Eysinga, Viruly, van Meeuwen. Smit, Stork, Verschoor, Fontein Verschuur, Villers de Pité, Beerenbroek, Nobel, van Bylandt, van Aylva van Pallandt, Geertsema, Joost van VoUenhoven, van der Lek de Clercq, Sassen, Schot, van Swinderen en de Voorzitter.
Tegen de heeren: de Vos van Steenwijk, Taets van Amerongen, Hartsen, Messchert, Huydecoper van Jfaarsseveen, van Nispen , van Beeck VoUenhoven, Cost Jordens en van lthemen.
Afwezig wai-en de heeren en Michiels van Kessenich.
Thans zijn aan de orde de beraadslagingen over de wetsontwerpen: 1° tot vereeniging der gemeenten Reeuwijk en Sluipwijk, met opheffing der gemeente Stem, en
2° tot vereeniging der gemeenten Noord- en. Zuid-Waddinxv een, met opheffing der gemeente Broek.
Op voorstel van den heer Messchert van VoUenhoven wordt besloten over de beide ontwerpen algemeene beraadslagingen te houden.
Nadat over de ontwerpen het woord gevoerd was door de heeren Messchert van VoUenhoven, Viruly, van Rheuen, van Nispen van Pannerden, Fransen van de Putte, Schot, yan Bij landt, en den min. van Binn. Zaken, is het ontwerp betreffende Reeuwijk aangenomen met 18 tegen 13 stemmen. Tegen de heeren: Fransen van de Putte, van Meeuwen, Smit, Fontein Verschuur, Beerenbroek, van Aylva van Pallandt, Messchert van VoUenhoven, Huydecoper, Schot, van Nispen, Hengst, Tonckens en de Vos van Steenwijk. Het ontwerp nopens Noord- en Zuid-Waddinxveen geeft tot geen diskussie aanleiding. Het wordt aangenomen mei 25 tegen 6 stemmen. Tegen de heeren: Fransen van de Putte, Fontein Verschuur, Aylva van Pallandt, Messchert van VoUenhoven, van Nispen en de Vos van Steenwijk. Niets meer aan de orde zijnde, wordt de vergadering tot nadere bijeenroeping gescheiden.
---

TWEEDE KAMER. Zitting van Zaturdag, 28 Mei (Suikerkultuur enz.)
In deze zitting zijn de beraadslagingen voortgezet over het wets-ontwerp tot nadere regeling van de op hoog gezag ingevoerde suikerkultuur en wijziging van art. GO van het reglement op het beleid der regering in Ned.-Tndie en al. 2 van het artikel.
De heer van Goltstein wenscht zijn standpunt aan te wijzen tegenover de wet en zijne stem te bepalen , welke hij zal uitbrengen over de wet en de amendementen. Wie in de goeverneinents-kulturcs geen noodzakelijk kwaad maar ook relatief goed ziet, — niet slechts eene bloot financieele onderneming maar ook een krachtig middel tot ontwikkeling van welvaart ziet, zal zeker niet met bijzondere opgewondenheid dit wets-ontwerp hebben begroet en de Memorie van Toelichting hebben gelezen. Maar erkent men de noodzakelijkheid dat aan den tegenwoordigen toestand een einde moet komen, neemt men in aanmerking de pogingen, van verschillende zijden aangewend, om de zaak op te lossen, dan acht spreker de verwerping van dit voorstel bedenkelijk. Dit voorstel bevat z. i. het maximum van koncessiën, dat spreker aan de liberale partij zou kunnen brengen. Mogt de uitvoering dezer wet in een ander licht komen door de verdediging van deu minister dan in de gewisselde stukken, dan zou hij in geen geval zich met de wet kunnen vereenigen.
De heer Mirandolle merkt op, dat door den minister bij de algemeene beschouwingen is fekonstateerd, dat de minister sprekers enkbeelden met sympathie heeft begroet. Spreker dankt den minister voor die welwillendheid en hoopt dat die tot zekere gevolgen moge leiden. Dit zal kunnen geschieden bij deze alinea, waarin het hoofdbeginsel der wet is opgenomen. Daarom wenscht hij bij deze alinea het woord te voeren. Over vele punten denkt hij eenstemmig met den minister. De minister wil: opheffing vanden dwang van 't goevernement, instandhouding der kuituur, en erkent dat bij plotselinge opheffing aan vrije kuituur niet te denken valt. Daarin is spreker bet geheel eens, maar hij verschilt hierin: dat de overgang, dien de minister bedoelt, niet tot dat einde zal leiden, dat de minister beoogt. Hij vraagt o. a., waarom de minister aan zijne denkbeelden hecht tot vermindering van aanplant en behoud van de tusschenkomst van 't goevernement bij verstrekking van den grond? De minister zegt: beschikking over den grond is meer odieus dan over personen; de minister zegt: de bevolking is nu eenmaal gewoon aan dwang tot den arbeid. Als dit waar is, strekt 't ons dan tot eere? Maar 't is niet waar. Neen; de bevolking is er niet tegen, dat tegen hooge huur of groote onteigeningssommen over haar grond beschikt wordt. Maar de beschikking over den persoon is en blijft odieus. En dat is met geen geld goed te maken. Sprekers redenering was: als gij blijft hechten aan de baten, welke wij nu van de suikerkultuur genieten, dan ottert gij de kultures voor de toekomst op en dan gaan de direkte en indirekte baten van die kultures verloren. Spreker meent den minister eene dienst te doen door te hechten aan zijne bezwaren. Als toch de bestaande kultures in strijd zijn met 't staatsbelang en met de regt.aardigheid, dan moet het den minister veel gekost hebben ze nog 20 jaar te bestendigen. Hij wenscht den minister dus een raad te geven, die op zijn weg is gelegen, en daardoor den minister wezenlijk eene dienst te bewijzen. Spreker wil alleen opheffen den strijd, die tusschen het wets-voorstel en 's ministers overtuiging bestaat. Deze alinea is het hoofdmoment van 't wets-ontwerp.
De heer 's Jacob erkent dit laatste gezegde. In deze _e alinea wordt de gedachte van het wets-ontwerp beter uitgedrukt dan in den konsiderans. De regeling onderstelt instandhouding der materie, welke bij de wet wordt bekrachtigd. Maar de hoofdgedachte van dit ontwerp is oplossing der goevernements-suikerkultuur. voorzigtig, behoedzaam ten uitvoer gelegd, opdat de industrie niet plotseling worde vermoord, -het goevernement zich allengs aan mindere inkomst gewenne en de industrie leere op eigen wieken te drijven. Spreker weidt uit over 't groote gewigt van 't vraagstuk, vooral nu de Kamer, zoo kort na de afschaffing der doodstraf, geroepen is een doodvonnis uit te spreken.dat over 20 jaren moet worden uitgevoerd. Bestaat er grond, het hoofddenkbceld in deze alinea tot wet te verheffen? Is dat wenschelijk, is dat oorbaar, is dat tijdig? Spreker zal niet op nieuw over het kultuurstelsel spreken. De strijd is uitgestreden, en beslist ten voordeele der tegenstanders. Maar spreker wenscht eene vraag te doen: Wat heeft in 1830 het kultuurstelsel doen geboren worden? Gebrek aan publieke organizatie, gebrek aan persoonlijk kapitaal, persoonlijk initiatief.
Na eene breedvoerige uiteenzetting dier punten eindigt hij met te verklaren, dat hij 't woord heelt gevoerd met een pijnlijk gevoel. Van nature is hij afkeerig van oppozitie. Ter voorkoming van groote of kleine kommerciëele katastrofen (welke hij bij verwerping der wet verwacht) zou hij gaarne zijne stem geven aan eene regeling', die de bestendiging der goevernements-kultuur nog eenige jaren verlangt op goede en zekere grondslagen. Quand on na pas cequ'onaime, ondoit aimer ce qu'on a. Maar met . eene regeling op deze grondslagen kan hij zicïi met veVeenigen. De heer Kerkwijk herinnert dat, volgens het eerste voorstel van van den Bosch, de suiker-industrie gegrond was op vrijwillige overeenkomsten met de dessabevolking, — niet op dwang, maar dat al spoedig van dit oorspronkelijk stelsel is afgeweken. Spreker ontwikkelt dat de tegenzin der bevolking te wijten is aan verpligte levering van arbeid en grond. Spreker erkent dat niet op eenmaal die verpligte levering kan worden opgeheven, dat er middelen moeten worden beproefd om de verschillende gevoelens te doen liarmonieeren, en nu geeft hij den minister den raad om art. 17 van de regeling van 1863 van den heer van de Putte te behouden. Volgens dat art. zal het snijden en het vervoer van het riet in vrijen arbeid geschieden. Vermits gisteren de minister van Koloniën heeft gezegd, dat nu toch buiten de fabrieken de kuituur in vrijen arbeid geschiedt, kan er toch geen bezwaar bestaan om dit punt toe te geven. Des sprekers hoofdbezwaar tegen de wet is, dat de suiker-industrie aan de tering zal sterven, tenzij men zich begeve in knoeijerijen met de inlandsche hoofden en de bevolking. Op den voorgrond moet dus staan instandhouding der kuituur en zekerheid van de industrie. Hij heeft bezwaar, aan het ontwerp zijne stem te geven voor dat zij door wijziging aannemelijk worde.
De heer Fransen van de Putte drukt eerst zijne verwondering uit over de weinige opgewektheid bij de algemeene beraadslagingen en het stilzwijgen bij de 1° alinea. Daarom was het hein aangenaam, dat heden morgen van de overzijde ook aan het debat is deelfenomen. De heer 's Jacob heeft gezegd, dat e strijd over het kultuurstelsel beslist was in het voordeel van de tegenstanders. Die spreker wilde niet terugkomen op den strijd over de agrarische wet, maar heeft dit toch gedaan. Hij zeide, dat de reden van het kultuurstelsel in 1830 was gebrek aan arbeid, aan kapitaal. aan initiatief en aan organizatie. Was dit waar? Uit den bekenden brief van de Mey van Streefkerk biedt, dat alle konsideratién ondergeschikt moesten worden aan de financieele belangen van het moederland. De goeverneur-generaal van den Bosch vond in 1830 den toestand van den landbouw gunstiger dan hij gedacht had, en eerst omdat het nieuw e stelsel niet spoedig vruchten afwierp, is dwang ingevoerd. Spreker meent voorts, dat er geen zoo principieel verschil tusschen den minister .an Koloniën en den heer Mirandolle is, hetgeen hij nader in liet licht stelt.
O. a. doet hij opmerken, dat de oppozitie van den heer van Rees in 1865 niet van denzelfden oorsprong was als die yan den minister. Zij vloeide uit geheel andere oorzaken voort. Bij het advies van den heer vau Rees was een koncept-kontrakt, waarin was opgenomen het verbod van beschikking over arbeiderskrachten door het goevernement. Ook de Kamer van Koophandel in 1865 heeft gezegd in haar adres: geef ons de beschikking over den grond, maar laat den arbeid vrij. De heer Millard verlangt niets anders. De Javanen, zegt hij wijders, zijn als wij. Als zij werken, worden zij graag betaald. De heer 's Jacob stelde dien dwang voor als een gaan naar de Kamer hier. Dit is niet juist. Wel is de rotting afgeschaft, maar aan dwangmiddelen ontbreekt het niet. Waarom laat spreker nu ook niet de beschikking van goevernement over den grond los ? Op grond van den weerzin der' inlanders, die door schadevergoeding aan den inlander voor zijn grond kan overwonnen worden. Tegen den tekst der wet heeft spreker weinig bezwaar. De wet acht hij beter dan de Memorie van Toelichting. Spreker verklaart, dat, zoo de minister een stap tot hem doet, spreker bereid is een stap met den ministerie doen. Wil de minister met spreker den weerzin der bevolking tegen het kultuurstelsel overwinnen, dan verwacht spreker dat de vrije kuituur spoedig 3 millioen pikols zal opleveren, en dan zullen tegenover eene kleine vermindering voor de schatkist, groote wezenlijke voordcelen overstaan.
De heer van Voorthuysen treedt eerst in een onderzoek naar de redenen, waarom do Kamer gisteren reeds ten 3 uur is gescheiden. Spreker gelooft dat de nacht tot eenig beraad heeft geleid. De heer van de Putte zegt: er is geen principieel verschil. Diens rede is echter eene aaneenschakeling van redenen, om het principieel verschil aan te toonen. Als dat waar is, waarom hecht hij dan om zijn eigen denkbeeld vol te houden? De heer Mirandolle wil den minister den weg wijzen, dien deze moet inslaan. Is dat nu eene aangename pozitie voor een minister? De heer Mirandolle zeide gisteren: niets is odieuzer dan het afnemen van grond van de bevolking, terwijl de minister van een tegenovergesteld gevoelen is. Spreker ontwikkelt dat er wel degelijk principieel verschil bestaat. Spreker eindigt met eene vergelijking tusschen den minister en den minnaar, die twee minnaressen had. Doch deze geschiedenis kent de Kamer Enkele leden : spreek! De heer van Voorthuysen. Nu, dan zal ik u de geschiedenis verhalen. Er was een minnaar, die 2 minaressen had, eene oude en een jonge. De oude rukte hem zwarte, de jonge grijze haren uit, en eindelijk kwam de minnaar er zeer kaal af. ls dat niet de ware pozitie van dezen minister? De heer Sloet van de Beele schenkt zijne adhezie aan het gesprokene door de heeren Mirandolle en van de Putte, niet alleen zijne politieke, maar gewone vrienden. Hij ontveinst zich niet de moeijelijkheden. die kunnen ontstaan. Maar die gebeuren ook hier. Ze zijn van voorbijgaanden aard. Is bij de wet de belangrijke suikerkultuur zoo geregeld dat zij aan de tering moet sterven, dan is onherroepelijk het vonnis over haar uitgesproken. Eene wet is zoo spoedig niet veranderd. Spreker beseft de volle verantwoordelijkheid van de stem over de wet uit te brengen. Hij hoopt dat er een amendement zal worden voorgesteld en hij daardoor gelegenheid zal hebben vo'ör de wet te stemmen,
De heer van der Hucht zegt, dat de vergelijking van den heer van Voorthuysen er bij de naren is bijgesleept. Hij laat dit aan den heer van Voorthuysen over, die zwarte haren heeft. Hij keurt het af, dat die spreker, die het eene eer rekent onder de independenten te behooren, tot hem het verwijt rigt, dat hij, al is het eene liberale wet, wil verbeteren. Hij laat het gezegde van den heer van Voorthuysen geheel voor 'tgeen het is.
De heer 's Jacob neemt eene zinsnede uit zijne vorige rede terug, betrekkelijk den invloed van hooggeplaatsten op het oordeel van rezidenten, maar betwijfelt of het w aar is wat de heer van de Putte zeide, dat de konservatieve zending van den heer Mijer gestrekt heeft om de rezidenten konservatief te maken. Hij komt, naar aanleiding van de rede van den heer Fransen van de Putte, op onderscheidene punten van zijne vorige rede terug.
De heer van Voorthuysen ontkent den heer van der Hucht bij de haren er bij gesleept te hebben. Hij is een vriend van afschaffing der doodstraf, meer dan hij. En daarom is hij ook geen vriend van bij de haren te slepen. Spreker behoort tot hen, die 't goede in alle rigtingcn willen erkennen, en heeft geen verwijt tot hem willen rigten. De oorzaak waarom hij zijne vorige rede uitsprak, of'waarom hij vooral 't woord rigtte tot de heer van der Hucht, was om eene waarschuwing te doen aan dien spreker, om tusschen geen twee onverzoenbare zaken verzoening te willen bewerken.
De heer Heemskerk Azn. zegt, dat zijne zienswijze omtrent de agrarische wet dezelfde is gebleven. Hij wilgeen amendement voorstellen, geen uitstap doen op § 3, niet terugkeeren tot § 1, maar alleen eene opmerking maken over § 2. Die opmerking is. dat hij nergens wettelijke grondslagen heeft gevonden voor de verpligting tot afgifte van voor eigen gebruik ontgonnen grond, waarvan deze % gewaagt. Daaromtrent verlangt hij ingelicht te worden. Is dat afstand onder den titel van gebruik, servituut? Wat is daarvan? In eigendom is 't zeker niet Is 't de bedoeling der Regering dat na 1890 niet meer kan worden beschikt over gronden van inlanders, dan tegen behoorlijke schadeloosstelling, dan is dit eene uitzondering op alinea 3 der agrarische wet. Waarom nu een termijn bepaald? Zouden de verschillende inzigten niet kunnen verzoend worden door de 2« alinea geheel weg te laten? Hij vindt in de gradueele vermindering, niet van aanplant in 't geheel, maar van de gronden, in suikerkultuur ingedeeld , een le zwaren band voor de Regering. Hij ontwikkelt ook andere praktische bezwaren tegen die gradueele vermindering.
De minister van Koloniën begint met eene andere redaktie voor te stellen van deze bepaling, die alinea 1 en 2 zal gelden. De Voorzitter [geeft de Kamer in overweging, de beraadslagingen over al. 1 te heropenen. Daartoe wordt besloten. De heer griffier leest de wijziging voor: ■In al. 1 vervalt het woord verpligting." Al. 2 zal dus luiden: ■ Waar zij bestaat, eindigt de beschikking over gronden door de inlandsche bevolking voor eigen gebruik ontgonnen met den aanvang van het jaar 1890. Na den aanvang van het jaar 1878 wordt, behoudens de regten bij het in werking treden van deze wet verkregen, die beschikking voor elke onderneming jaarlijks trapsgewijze verminderd."
De minister van Koloniën merkt op, dat de heer Heemskerk Az. zeide: beschikking kan nooit zijn dan tegen behoorlijke schadeloosstelling en vroeg: waarom dan een termijn? De minister antwoordt: ik ben niet voor die beschikking; ik heb liever dat de inlander iv het bezit van zijn grond blijve. Daarom moet de termijn blijven bestaan. Waarom tegen 1890 en niet tegen 1885? vroeg de heer Mirandolle gisteren. De heer Mijer wilde toch ook de verlenging voor vijftien jaren. Maar, antwoordt de minister, in het voorstel van den heer Mijer heerschte onzekerheid wanneer die termijn van vijftien jaren begon.
De minister zegt wijders, dat men ook moet letten op den toestand der industrieelen , en daarover heeft hij in de gehouden redevoeringen weinig vernomen. Reeds in 186 G werd tegemoetkoming voor die industrieelen noodzakelijk geoordeeld. De minister van 18G6 gaf reeds in April aan zijne overtuiging een bepaalden vorm om aan al de kontraktanteu te geven afslag aan het goevernement van 10 pikols per bouw, afgescheiden nog van het voordeel in het fixum zelf gelegen. Dit achtte de minister meest in 't belang tot instandhouding der industrieele ondernemingen. Diezelfde meening is door ieder opvolgend minister gedeeld; alleen bestond er verschil omtrent het middel om te helpen.' Sedert vijf jaren ismen bezig aan 't erkennen van hulpverleening, maar de hulp zelve is niet verleend geworden. Die hulp zou zijn geweest minstens 2 millioen voorde fabrikanten, maar de minister betoogt dat die veel meer zou geweest zijn. Wat de termijnen betreft, berekent de minister dat de geheele verlenging van kontrakten eigenlijk zal zijn 113/- jaar, en betoogt hij, dat de bepalingen dezer wet nooit zullen strekken tot beiiadeeling der bevolking, maar wel tot bevoordeeling. De minister ziet zich dus genoodzaakt den gestelden termijn te behouden, tenzij men zekerheid geve dat op eene andere wijze het laatste lid van art. 56 (overgang tot vrijen arbeid) kan worden verwezenlijkt.
Wat aangaat het niet meer aanplanten van suikerriet ten behoeve van den suikerfabrikant, heeft de minister reeds gisteren gezegd, dat, als men verlangt dat er gedekreteerd worde dat er geen hulp meer door het bestuur wordt verleend, de minister dit onuitvoerbaar acht en hij dan niet meer de verantwoordelijkheid der wet op zich kan nemen. Er zou tusschen alinea c en d wel eenige bepaling kunnen w orden opgenomen, om tot eene vereenvoudiging op dit punt te geraken. Maar als men dan meent dat dit tot niets leiden zou, dan herinnert de minister aan het besluit, dat goed heeft gewerkt , en dat alles is verrigt zonder verstrekking van werkvolk door het bestuur. Hij zou gelooven dat zoodanige bepaling aan het doel zou beantwoorden. Men wil in de wet waarborgen hebben. De minister is zeer voor konciliatie, maar hij weet niet op w elke wijze meer waarborgen zouden zijn te verkrijgen. Hij zal zien of men een of ander voorstel zal doen, dat vallen zou in de termen van uitvoerbaarheid.
De minister gaat nu over tot beantwoording van eenige bijzonderheden en gezegden. De heer Jonckbloet zou gaarne ten deze tot eene overeenstemming komen, maar moet verklaren, dat de minister hem nog niet heef t overtuigd. Naar aanleiding van een adres van de Kamer van Koophandel eu Fabrieken te Samarang vraagt hij, of het eene onmogelijkheid zijn zou, den Javaan langzamerhand tot den vrijen arbeid, tot den veldarbeid over te halen. Het komt hem voor, dat niet alleen de theorie, maar ook de praktijk daarvoor pleit. De minisier van Koloniën antwoordt, dat hij dit in den eersten tijd niet uitvoerbaar acht. Op den duur zal men van den eenen toestand tot den anderen kunnen geraken. Weiligt zou de uitslag zijn gevoelen beschamen. Hij wil dus volstrekt niet ontkennen dat het denkbeeld onuitvoerlijk is, maar hij kan er niet voor instaan dat het uitvoerlijk 'is, en kan hij het dus niet op zijne verantwoordelijkheid nemen. De heer Fransen van de Putte gevoelt zich over het antwoord van den minister eenigzins teleurgesteld. Dat antwoord heeft hem niet voldaan, en het denkbeeld, door den minister aangegeven, om zooveel doenlijk en dan nog in overleg met den fabrikant te handelen, dat kan hij niet goedkeuren, want men weet waarheen bet leiden zal.
De heer van Kerkwijk zegt, dat zijne bezwaren tegen de wet bekend zijn. Nu heeft de minister eene wijziging wel niet aangeboden , maar aangekondigd, die oppervlakkig schoon, maar zonder praktiesch gevolg is. Hij wil nu van zijne zijde een amendement voordragen, waarvan de strekking is om tot 1878 velden en arbeid te verstrekken; in plaats van 1890 het tijdstip van 1885 in het ontwerp op te nemen, en om tegenover de nadeden ook voordcelen aan de fabrikanten te geven, die zij nu niet hebben. Bij het vergevorderd uur wordt de voortzetting van deze beraadslaging bepaald op a. s. Maandag ten 11 ure, zullende inmiddels dat amendement worden gedrukt en rondgedeeld.
---

