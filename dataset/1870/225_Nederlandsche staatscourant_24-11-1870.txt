NEDERLANDEN. 's GRAVENHAGE, den 23sten November 1870.
Bij Koninklijk besluit van 21 November 1870, n°. 17, is aan dr. A. H. J. de Bordes, op zijn verzoek, eervol ontslag verleend als officier van gezondheid der 3de klasse bij de dienstdoende schutterij te Hoorn. En zijn voorts bij de dienstdoende schutterijen benoemd: bij die te Hoorn, tot officier van gezondheid der 2de klasse, met den personelen rang van officier van gezondheid der 1ste klasse, J. J. Aghina , thans kapitein ; tot kapitein mr. G. van Kossem , thans 1ste luitenant; tot lsten luitenant H. Kroon Dzn. , thans 2de luitenant; tot 2den luitenant G. Uit den Bogaard, thans schutter; bij die te 'sGravenhage, tot lsten luitenant jhr. mr. J. F. Schuurbeque Boeije , thans 2de luitenant; tot 2den luitenant J. A. E. Musquetier en J. H. L. F. vanFranck, beiden thans schutter. Bij Koninklijk besluit van 22 November 1870, n°. 14, is jhr. J. A. G. Ploos van Amstel benoemd tot burgemeester van Maasland. Bij Koninklijk besluit van 22 November 1870, n°. 16, is aan A. C. Papegaay eervol ontslag verleend als auditeur bij den schuttersraad der dienstdoende schutterij te Weesp. Bij Zijner Majesteits besluit van den 21sten November 1870, n°. 13 , is benoemd tot raadsheer in het provinciaal geregtshof in Drenthe, mr. W. B. S. Boeles, thans regter in de arrondissements-regtbank te Assen. Bij Koninklijk besluit van 21 November jl., n°. 24, zijn, met wijziging in zoo verre van dat van 7 bevorens, n°. 5,-de adjunct-controleurs van de directe belastingen en het kadaster , de heeren: E T. Smits, van 's Bosch naar Amsterdam, en L. C. Blom, van Haarlem naar Botterdam verplaatst. Bij Koninklijk besluit van 21 November jl., n°. 26, is aan den heer mr. C. Fock , Minister van Binnenlandsche Zaken, vergunning verleend tot het aannemen en dragen der versierselen van ridder grootkruis der orde van de Kroon van Italië, hem door Z. M. den Koning van Italië geschonken. MINISTERIE VAN KOLONIËN. Bij beschikking van den Minister van Koloniën ad interim van den 23sten November 1870, litt. A?z , n°. 19, is die van het Departement van Koloniën van den 30sten Augustus 1870, litt. A pz , n°. 30, voor zooveel aangaat het stellen ter beschikking van den Gouverneur-Generaal van Nederlandsch Indie van den heer A. C. Vreede om aldaar te worden benoemd tot ambtenaar bij de burgerlijke dienst, op zijn verzoek ingetrokken.
---

BUITENLANDSCHE BERIGTEN. DUITSCHLAND.
Uit Berlyn schrijft men onder dagteekening van 22 November : H De kabinetten van Londen, Parys en Weenen, welke het verdrag van 15 April 1856 onderteekenden en daarin, naast de verwaarborging der onafhankelijkheid en integriteit van het Turksche rijk, die reeds bij artikel 7 van het tractaat van 30 Maart 1856 vastgesteld was, nog verklaarden elke schending van laatstgenoemd verdrag als eenen casus belli te zullen beschouwen, wilden daardoor voor de veiligheid der Porte nog eene verpligting aangaan, welke nog verder ging dan de toezeggingen die in het Parysche vredesverdrag door al de onderteekenaars van hetzelve namens hunne regeringen gedaan waren. * In de inleiding van het Parysche vredesverdrag verklaren al de onderteekenaars van het collective tractaat slechts, dat zij door afdoende en wederkeerige waarborgen de onafhankelijkheid en integriteit van het Ottomanische rijk willen verzekeren. » Het is noodig dit punt te doen uitkomen, om de stelling te bepalen, welke Italië en Pruissen geregtigd zijn tegenover de andere onderteekenaars van het Parysche tractaat in te nemen. » In het 23ste protocol van 14 April 1856 werd bovendien door allen de wensch uitgedrukt, dat, vóór het bezigen der wapenen, de goede diensten eener bevriende mogendheid ingeroepen mogten worden. » Dienovereenkomstig is in art. 8 van het verdrag, in geval van botsingen tusschen eene der andere mogendheden en de Porte, het beginsel eener voorafgaande bemiddeling van de mogendheden vóór de aanwending van het geweld van wapenen vastgesteld geworden. i) Daargelaten dat bij de opzegging zelve der neutraal-verklaring van de Zwarte Zee omstandigheden zijn op te merken die als gunstig voor
het behoud des vredes beschouwd mogen worden, wijst dit aangenomen beginsel van bemiddeling in elk geval eenen weg aan tot vreedzame vereffening van het geschil." — De bondsraad van den Noord-Duitschen bond heeft eergisteren zijne eerste zitting gehouden onder voorzitting van den staatsminister von Delbrück, die den vorigen dag van Versailles te Berlyn was aangekomen. Omtrent het in die zitting voorgevallene wordt in berigten uit Berlyn het volgende medegedeeld: » De voorzitter bragt de voordragt ter tafel betreffende de met Baden en Hessen gesloten verdragen omtrent hunne toetreding tot den bond. Zij gaat niet vergezeld van eene toelichtende memorie; maar de heer Delbrück lichtte haar mondeling toe in een omstandig verslag omtrent de in Versailles gevoerde onderhandelingen en hare resultaten. De voordragt is voorloopig aan eene commissie verzonden, maar zal waarschijnlijk ten gevolge van het eerstdaags met Würtemberg te sluiten verdrag uitgebreid worden. Naar men verneemt is zij in twee gedeelten gesplitst, en bevat 1°. het verdrag zelf en 2°. de gewijzigde constitutie van den Noord-Duitschen Bond. De laatste paragraaph, die de overgangsbepalingen bevat, vermeldt de tot dus ver uitgevaardigde bondswetten in twee kategorien, te weten die welke met de constitutie den lsten Januarij 1871, en die welke eerst een jaar later in de nieuw toegetreden staten in werking zullen komen. » Eene tweede heden ingediende en aan eene commissie verzonden voordragt betreft de voorziening in de verdere uitgaven voorden oorlog. Zij magtigt den bondskanselier om boven de bij de wet van 21 Julij jl. bewilligde 120 millioen rijksdaalders, nog 100 millioen bij wege van leening en uitgifte van schatkistbiljetten op te nemen. De dien ten gevolge uit te geven obligatien en coupons kunnen geheel of gedeeltelijk op buitenlandsche plaatsen en in vreemde munt betaalbaar gesteld worden. »Heden zijn de Würtembergsche ministers Mittnacht en von Sucknw hier aangekomen. Morgen zal, naar men verneemt, de onderteekening van het verdrag betreffende de toetreding van Würtemberg plaats hebben.." Volgens een door de Kölnische Zeitung medegedeeld schrijven uit Stuttgart van -1 November waren de moeijelijkheden, welke de Würtembergsche ministers genoopt hadden om Versailles te verlaten , niet daar ter plaatse maar in Stuttgart zelf opgerezen , en waren na hunne terugkomst aldaar slechts weinige dagen noodig geweest om ze geheel uit den weg te ruimen. n Würtemberg, zegt dat berigt, treedt toe tot den Noord-Duitschen bond, welke voortaan de Duitsche bond zal zijn De reserves, onder welke het de bondsconstitutie aanneemt, raken in geenen deele het beginsel der eenheid van den bondsstaat. Het is hoofdzakelijk de zelfstandigheid van het beheer der posten , telegraphen en spoorwegen — het beheer, niet de wetgeving omtrent deze aangelegenheden — welke aan Würtemberg bewilligd is geworden. Al wat het krijgswezen betreft zal bij eene afzonderlijke militaire conventie worden geregeld." RUSLAND. Het officiele dagblad van het Russische gouvernement behelst in zijn nommer van 17 November de volgende mededeeling: » Op het rapport omtrent den staat van de werkzaamheden der commissie, belast met het herzien der wetten en reglementen op het voltallig houden der landmagt, heeft Z. M. de Keizer goedgevonden te bevelen dat in overweging genomen worde : » 1°. dat het tot volkomene verzekering van 's lands militaire verdediging zonder eene voor 's rijks finantien nadeelige vermeerdering van de effective getalsterkte der active legermagt, onmiskenbaar noodig is allengs reserve-troepen of depót-troepen te vormen , bestemd om enkel in oorlogstijd tot de dienst te worden geroepen ; » 2°. dat de organisatie der reservetroepen op dezelfde hoofdbeginselen als die van het leger gegrond moet zijn, en dat de volstrekte noodzakelijkheid der inachtneming van dien regel door de krijgsgebeurtenissen onzes tijds volkomen is bewezen ; » 3°. dat de verkorting van den duur der verpligte krijgsdienst het vervullen van dien pligt gemakkelijker maakt, en steeds in het oog behoort te worden gehouden bij het opstellen der nieuwe reglementen op de verpligting tot de krijgsdienst; » 4°. dat het verkorten van den duur der verpligte krijgsdienst zonder verzwakking van 's rijks strijdkracht in de totale getalsterkte van de active troepen des legers en van zijne reserve, afhankelijk is van de talrijkheid van dat deel der bevolking hetwelk ieder jaar onder de vaandels geroepen wordt of zal worden; n 5°. dat al de thans geldende verordeningen op het intreden in de krijgsdienst , niettegenstaande het verschil van regelen hetwelk zij toelaten naar gelang der regten van zekere volksklassen en ligchamen , voortvloeijen uit ééne en dezelfde bron , namelijk het besef van den algemeenen en heiligen pligt om het vaderland te verdedigen ; » 6°. dat het ter verzekering van eene goede organisatie onzer reserve-krijgsmagt volstrekt noodig is eene meer regelmatige en meer gelijkmatige verhouding te brengen tusschen het aantal krachtens de
-wet op de verpligte krijgsdienst onder de vaandels geroepen recruten en het aantal personen die jaarlijks volgens andere grondslagen in de krijgsdienst treden en welke, overeenkomstig de regten van hunnen stand en de mate hunner beschaving, bij voorkeur met de betrekking van officier worden bekleed. » Dien ten gevolge heeft het Z. M. den Keizer behaagd den 4den dezer bevel aan den minister van oorlog to geven om een ontwerp op te stellen en op den vastgestelden weg aan de bekrachtiging van Zijne Keizerlijke Majesteit te onderwerpen voor de organisatie der leger-reserve en voor het uitbreiden der verpligte krijgsdienst tot al de klassen van 's rijks bevolking onder inachtneming dienaangaande van zekere bijzondere omstandigheden." — Het Journal de Saint-Pe'tersbourg , een orgaan van het Russische ministerie van buitenlandsche zaken, zegt in zijn nommer van verleden Vrijdag: » Een Weener blad, de Freie Presse , zegt dat de graaf von Beust reeds in 1867 herziening van het Parysche vredesverdrag heeft aanbevolen, maar herziening door een congres, en dat Rusland de andere onderteekenaren van dat verdrag beleedigt door te verklaren dat het zich door eenige van deszelfs bepalingen niet meer gebonden acht. i) Voorzeker , indien er thans mogelijkheid voor het houden vaneen Europeesch congres ware geweest, zou ons gouvernement niet nagelaten hebben dat voor Rusland zoo gewigtige en dringende vraagpunt bij het congres aanhangig te maken. Doch het is bekend dat alle pogingen tot het beleggen van een Europeesch congres, voor en naden Italiaanschen oorlog, voor en na den oorlog van 18G6, schipbreuk hebben geleden op het onderling wantrouwen der groote mogendheden. Moest Rusland wachten tot dat Europa het eens wierd, dan zou het voor onbepaalden tijd gedoemd blijven tot eene onhoudbare positie, die met eiken dag erger werd.
» De Presse moest natuurlijk Engeland te hulp roepen voor haren haat tegen Rusland. Konstantinopel is, zegt zij, gelijk Antwerpen, een van die gewigtige punten waar de Britsche staatkunde geen vergelijk of dading kent. Welaan , Engeland doe voor Turkye wat het voor Belgie heeft gedaan ; het wordt daarin door niemand belet; het stelle Turkye's onafhankelijkheid en integriteit onder de hoede van Enropesche overeenkomsten ; het verzekere aan Turkye, gelijk aan Belgie, de ondersteuning van al zijne strijdkrachten; dat zal door niemand worden afgekeurd. i> Doch die waarborgen bestaan reeds; en volgens de Presse komt daarbij eene aanzienlijke ontwikkeling van Turkye's strijdmagt te land en ter zee. Welk dadelijk gevaar bestaat er dan voor Turkye, groot en dringend genoeg om aan de Presse eenen noodkreet af te persen ? Dat gevaar ligt geheel binnen Turkye; en zoo lang de onderlinge betrekking van Turkye en Rusland niet weder op eenen regelmatigen voet is gebragt, zal de christen-bevolking van Turkye niet tot kalmte en rust komen; zij zal altijd op eene breuk tusschen de twee rijken rekenen en daarop als op het sein tot hare vrijmaking wachten. » Alle elementen van wanorde, die in Europa aanwezig zijn , zullen zich gretig werpen op dat zwarte punt, alwaar zij hopen de stormen te doen oprijzen die voldoening beloven aan hunne razende zucht om alles 't onderst boven te keeren. Is dat een staat van zaken die voor Turkye en voor Europa waarborgen van vrede en veiligheid oplevert ? .1 Wij vleijen ons met de gedachte dat Engeland in zijne zorgvuldigheid voor de Porte een juister oordeel zal vellen over ons besluit om onze betrekking met Turkye vrij te maken van dien steen des aanstoots, welke de ware hinderpaal is voor al de pogingen tot bevrediging. i) Oostenrijk bedenke dat zijne politieke moeijelijkheden begonnen zijn toen het door zijne kwaadwillige en trouwelooze handelwijze gedurende den Krim-oorlog Ruslands vriendschap verloor. Het heeft thans gelegenheid om zijne vroegere handelwijze jegens ons weder goed te maken ; dit zou staatkundig en tevens billijk zijn. Voor Rusland en Oostenrijk beide zou het voordeelig zijn , hunne onderlinge betrekking te grondvesten op eene billijke waardering hunner wederzijdsche belangen."
ENGELAND. De Times van gisteren, Dingsdag, behelst brieven van twee beroemde Britsche staatsmannen, beide strekkende om de staatkunde des kabinets jegens Rusland te ondersteunen. De eerste, graaf Russell, zegt in dat blad . dat lord Granville's depêche een » ferm en onwederlegbaar staatsstuk" is ; hij geeft verder aan het gouvernement den raad om onverwijld 100,000 man militie met hare reserve op de been te brengen , voor het onverhoopte geval dat de oorlog tegen Rusland onvermijdelijk wierd. De andere, lord Shaftesbury, dringt aan op «volledige, eerlijke en vrijgevige overweging van Ruslands grieven", maar voegt daarbij dat zulke beginselen, als in Ruslands willekeurige opzegging van verdragsbepalingen opgesloten liggen, tegenstand moeten vinden als zijnde «noodlottig, alle vreedzame oplossingen, alle duurzame schikkingen onmogelijk makende". — In eene brochure over den Fransch-Duitschen oorlog komt de graaf Russell tot de conclusie dat Duitschland regt heeft om den Elzas en het noordelijke deel van Lotharingen voor zich te eischen, maar dat het, zoo het zijne vorderingen verder wilde uitstrekken , door de onzijdige mogendheden gewapenderhand en gezamenlijk tegengehouden zou moeten worden. FRANKRIJK. De Indêpendance Beige zegt onder dagteekening van 22 November: » Depêches uit Londen melden dat de heer Laurier weder in die hoofdstad is aangekomen met eene finantiele zending van het Fransche Bewind, en dat de heer de Chaudordy, de gelastigde van het Bewind van nationale verdediging bij het departement van buitenlandsche zaken te Toyrs, zich naar Versailles heeft begeven om er de onderhandelingen tot schorsing der vijandelijkheden te hervatten. n Omtrent het een en het ander van die feiten hebben wij vollediger narigten ontvangen, die ons uit Londen door eenen onzer correspondenten zijn gezonden. Naar luid daarvan is de heer Laurier weder te Londen gekomen, niet om eene nieuwe leening voor de Fransche schatkist iian te gaan, maar om de schuldbekentenissen van de onlangs door tusschenkomst van het bankiershuis Morgan aangegane leening te onderteekenen. ii De heer de Chaudordy zou niet enkel in last hebben te Versailles de onderhandelingen tot schorsing der vijandelijkheden weder op te
vatten; hij zou tevens voorstellen betrekkolijk de grondslagen voor een vredesverdrag over te brengen hebben; van het afstaan van grondgebied zou daarbij geene sprake zijn. i'. Een gisteren hier te lande nedergedaalde luchtbal brengt ons eindelijk regtstreeksche en vertrouwbare berigten uit Parys; wij ontvangen ze van eenen der personen die met den luchbal overgekomen zijn. Op het oogenblik van zijn vertrek, dat is eergisteren te middernacht, was Parys geheel in dezelfde gesteldheid als volgens de gunstige berigten van den 8sten dezer, die wij dezer dagen hebben medegedeeld. Er heerschte volkomen orde; de houding der bevolking was kalm, die der troepen uitmuntend. Er was voorraad leeftogt voor drie maanden. In den laatsten tijd hadden er geene ernstige ontmoetingen met don vijand plaats gehad, maar alleen onbeduidende wisselingen van kanonschoten ; doch er werden eerstdaags groote gebeurtenissen verwacht." In den Moniteur Universel van gisteren is geen woord van eene door den heer de Chaudordy te vervullen zending te vinden ; zelfs van diens vertrek of aanstaande vertrek uit Tours scheen den 21 sten in die stad niets onder het publiek bekend te zijn. — De Moniteur Universel van Tours zegt in zijn nommer van verleden Maandag: n Uit Bremen wordt berigt dat aldaar de komst wordt verwacht van veertig Fransche gijzelaars, die er moeten worden geinterneerd tot represaille wegens onwettige gevangenhouding van Duitsche scheepskapiteins in Frankrijk. Naar dat berigt te oordeelen schijnt de heer von Bismarck gansch nieuwe regelen van volkenregt in toepassing te willen brengen; immers het is ons niet bekend dat ooit oorlogende mogendheden de kapiteins van handelsvaartuigen, die regelmatig door hare kruisers waren genomen, anders hebben behandeld, dan Frankrijk in dezen oorlog heeft gedaan. » Het is altijd erkend geworden dat de handelsvloot, die elk oogenblik in een middel tot ondersteuning der krijgsoperatien kan worden veranderd, met haar personeel en haar materieel onderworpen is aan de slagen der vijandelijke zeemagt, wanneer zij onder het bereik van deze komt. »Wel is waar, de ontwikkeling der beginselen van menschelijkheid, die vó<5r den aanvang van dezen oorlog in Europa begonnen boven te drijven, zou te eeniger tijd de volken kunnen nopen om zich in oorlogstijd te gedragen naar overeenkomsten die de have en den persoon van niet uitsluitend tot de legers behoorende personen ter zee in veiligheid zouden stellen; doch Pruissens handelwijze in dezen oorlog is niet geschikt om ons tot afwijking van de dusver geldige regelen voor zulke zaken te brengen. n Wij zullen derhalve tot nader order voortgaan de kapiteins der door onze kruisers genomen handelsvaartuigen te behandelen als krijgsgevangenen; zoodoende houden wij ons aan hetgeen onbetwistbaar ons regt is. Pruissen moge veertig Fransche burgers als gijzelaars naar Bremen zenden en er opsluiten; wij zullen dat voor eene onwettige represaille houden."
ITALIË. Volgens een bij de Indêpendance Beige ontvangen schrijven uit Rome van 15 November had de Paus toen het plan om zich naar Porto d Anzo op de Romeinsche kust te begeven wanneer de Koning Victor Emanuel te Rome komt. Aan het Journal de Geneve wordt, in overeenstemming daarmede, onder dagteekening van 11 November geschreven dat Pius IX eene reis door Italië onvoegzaam voor zijnen persoon, en eene zeereis gevaarlijk voor zijne gezondheid acht. Verder leest men in het laatst aangehaalde schrijven : « Het aantal uitgelezen gendarmes, die door de Italiaansche overheid den Paus als lijfwacht zijn gelaten, is door den Pauselijken minister van oorlog vermeerderd; en vele inlandsche militairen van het voormalige leger van den Paus ontvangen onderstand op hot Vaticaan en staan gereed om op het eerste sein derwaarts te snellen. Buitendien heeft Pius IX nog eene marine; zijne korvet Immacolata Concezione voert nog steeds de geel-witte vlag, en geen enkel van de 63 personen, die hare bemanning uitmaken, is weggeloopen; zij ligt in de haven van Civita-Vecchia digt bij het Fransche en het Engelsche fregat; hare matrozen komen en gaan in de stad zonder door iemand bemoeijelijkt te worden."
BELGIE. In de gisteren gehouden zitting der Belgische Kamer van Vertegenwoordigers is het voorstel tot herziening van artt. 47, 53 en 56 der constitutie (die den census voor het stemregt bij de verkiezing van leden der wetgevende kamers, alsmede den census voor de verkiesbaarheid tot senaatslid vaststellen) door den heer Demeur namens de voorstellers ontwikkeld en aanbevolen. Daarop nam de minister van binnenlandsche zaken het woord ; hij drukte zich nagenoeg aldus uit: » Het is de eerste maal in veertig jaren tijds, dat er op dit spreekgestoelte eene grondwetswijziging wordt voorgeslagen. Nooit is er een gewigtiger voorstel gedaan, noch een voorstel waarvoor zoo weinig regt vaardiging in de tijdsomstandigheden te vinden was. » Om tot dat uiterste middel, eene grondwetswijziging, te kunnen besluiten , zou men de bepaalde overtuiging moeten hebben dat er eene groote hervorming door de publieke opinie wordt geëischt. Dit nu is het geval niet. Ook uit de zoo even gehoorde ontwikkeling blijkt duidelijk , dat het bij de voorstellers zeiven geenszins eene uitgemaakte zaak is, wat er in de plaats der bodoelde grondwetsbepalingen gesteld zou dienen te worden. n Ik moet nadrukkelijk wijzen op het gevaarlijke van onbestendigheid in de staatsregeling. De heer Demeur wees op do lessen der geschiedenis. Wij kunnen hare lessen met nog meer regt inroepen. Hot gevaarlijke van onbestendigheid der staatsregeling is overal in de geschiedenis zigtbaar. Hoe groot is niet het aantal grondwetten die instorten onder de handen van diegenen zeiven, welke ze hadden gemaakt ? ii Belgie in tegendeel heeft sedert veertig jaren éóne en dezelfde grondwet; zij is de bron van al onze vrijheden; wij hooren in haar nog de onvervalschte, nadrukkelijke taal van het geslacht van 1830, hetwelk haar den adem zijner vaderlandsliefde ingeblazen heoft. In 1848, toen rondom ons heen al de troonen wankelden, had Belgie rust; de reden was, gelijk de heer Delfosse destijds met de hand op onze constitutie zeide: in andere landen moet de vrijheid nog komen, wij hebben ze reeds.
» En thans nog mogen wij zeggen dat Belgie's getrouwheid aan zijne constitutie 's lands sterkte te midden der Europesche beroerten en verwikkelingen uitmaakt. Het is thans minder dan ooit een geschikte tijd om de hand aan dat grondverdrag te slaan. Het is voor ons Belgen een dure pligt ons rondom onze roemrijke constitutie aaneen gesloten te houden. Ik vraag van de vaderlandsliefde en wijsheid der Kamer, dat zij weigere het voorstel van den heer Demeur in beraadslaging te nemen." Dit voorstel van de regering werd ondersteund door den heer Lelièvre, een lid van gematigd liberale kleur, en door den heer Dumortier, eenen conservatieven staatsman, maar bestreden door den heer Balisaux, een nieuw lid behoorende tot de rigting der progressisten; het zou, naar het zich liet aanzien , door de Kamer aangenomen worden. — De sedert verscheiden jaren in Belgie bestaande inrigting van het hooger onderwijs, inzonderheid wat betreft de toekenning der graden en de verhouding tusschen de openbare en de particuliere hoogescholen , is weder op losse schroeven gesteld. Een gisteren uitgevaardigd besluit benoemt eene staatscommissie n tot het nagaan en voorslaan der wijzigingen die er gebragt zouden dienen te worden ia de programma's en het stelsel der examens, bij de wet van 1 Mei 1857 vastgesteld voor het verkrijgen der akademische graden."
TELEGRAPHISCIIE BERIGTEN. Londen , 23 November. De Times heeft het berigt ontvangen dat de generaal Manteuffel met zijn corps bij Gisors (in het departement der Eure) is aangekomen. — Volgens dat blad heerscht bij de dagbladen van Moskau niet zoo veel vertrouwen op eene vredige oplossing van het Oostersche vraagstuk, als bij de St. Petersburgsche organen der pers. Het Daily News zegt dat de Duitsche troepen op Amiens aanrukken, en dat volgens berigt uit Versailles al de Pruissische corpsen rondom Parys zamentrekken. De Daily Telegraph gewaagt van een gerucht, volgens hetwelk de Engelsche regering, vermoedende dat alle in Engeland door Pruissen gedane bestellingen voor Rusland bestemd zijn , voornemens zou zijn den uitvoer van wapenen en ammunitie te verbieden. Genoemd blad zegt dat de Porte eene botsing met Rusland wenscht te vermijden, en gaarne zou zien dat de vordering van Rusland door de mogendheden tot een onderwerp van overweging gemaakt wierd. De Morning Post is van oordeel dat de nieuwe onderhandelingen over den wapenstilstand andermaal schipbreuk zullen lijden op de quaestie der proviandering van Parys. Dat blad heeft reden om te gelooven dat Italië dezelfde staatkunde zal volgen als Oostenrijk en Engeland, en wederspreekt het gerucht dat de Porte regtstreeks met Rusland zou onderhandelen. Berlyn , 22 November. Rusland heeft op nieuw zeer geruststellende verzekeringen gegeven aangaande zijne oogmerken ten aanzien van de Oostersche aangelegenheid. Men twijfelt daarom zeer aan de juistheid der in tegenovergestelden zin vervatte berigten uit St. Petersburg, welke door Belgische bladen medegedeeld worden. Berlyn , 23 November. De half-officiele Provinzial-Correspondenz zegt dat Würtemberg, gelijk Baden en Hessen, en denkelijk weldra ook Beyeren in den Bond treden. Verder zegt dat blad: » De bondsregering zal een crediet van honderd millioen thaler voor krijgsuitgaven vragen. o Van eenen eenvoudigen wapenstilstand voor Parys kan onzerzijds geene sprake zijn. De zaken zijn thans zoo gesteld , dat wij reeds binnen kort de eindelijke vervulling onzer militaire taak voor Parys, aan de Loire en in het noorden van Frankrijk met vertrouwen mogen te gemoet zien. > In de Russische aangelegenheid is Pruissen door zijne positie tusschen de betrokken partijen in staat om aan alle zyden verzoenenden invloed uit te oefenen. n Des te meer hoop is er op eene minnelijke vereffening dier moeijelijkheid."
Weenen , 22 November. Het Correspondenz-Bureau maakt het volgende berigt uit Konstantinopel van den 21sten openbaar: In goed onderrigte kringen wordt verzekerd dat Turkye elke botsing met Rusland wenscht te vermijden en de mogendheden, die het Parysche tractaat mede onderteekend hebben, tracht te bewegen om Ruslands verlangen in overweging te nemen. Weenen , 22 November. De officieuse Warrens Correspondenz verzekert dat het berigt, volgens hetwelk Oostenrijk een congres ofconferentien tor behandeling van de quaestie der Zwarte Zee voorgesteld zou hebben , van allen grond ontbloot is Zij geeft dezelfde verzekering aangaande het berigt dat Italië verklaard zou hebben, ten aanzien van de handhaving van het Parysche verdrag niet met Oostenrijk en Engeland te willen zamenwerken. Berlyn , 23 November. Het volgende berigt uit Versailles van 22 November is van regeringswege bekend gemaakt: » Den 21sten hebben verscheiden kleine gevechten ten zuiden van La Loupe plaats gehad. waarin de onzen de zege behaalden , en een kanon veroverden. i) Den 22sten is Nogent lo Rotrou zonder tegenstand door onze troepen bezet. » De regering in Parys vergunt aan vreemdelingen , met inbegrip deidiplomaten , niet meer Parys te verlaten. Aan de neutralen, welke van de Pruissische autoriteiten vergunning hadden om de insluitingslijn te passeren, is verboden zich uit de stad te verwijderen. Brussel , 22 November. Met eenen luchtbal zijn berigten uit Parys van 19 en 20 November ontvangen. De eerste behelzen het volgende: Sedert twee dagen beschieten de Pruissen de geniewerken voor het fort van Ivry. Uit de forten van Vanvres en Issy worden de vijandelijke werken gebombardeerd. Dagelijks wordt eene compagnie vrijschutters uitgezonden om de vijandelijke positien te verkennen. Men gelooft dat de Pruissen den aanval op Parys niet van den kant van Vanvres en Issy zullen ondernemen, maar van den kant van Saint-Denis, alwaar aanzienlijke strijdkrachten zamentrekken. Er zullen nog eenige dagen noodig zijn om de uitrusting der nationale garde te voltooijen. Het telegraaphbestuur heeft bekend gemaakt dat de duivenpost geregeld in werking is. Uit alles is op te maken dat er ernstige gebeurtenissen op handen zijn. Onder de troepen heerscht groote geestdrift.
De berigten van den 20sten bevatten het volgende: De vijand verbreedt zijnen kring van insluiting. Dezerzijds is voor Moulin-Jaquet eene linia van verdediging opgerigt, loopende van den Seine-oever tot aan de verschansingen bij Villejuif. Do Pruissen strekken hunne verkenningen tot aan de begraafplaats van Choisy uit. Overal wordt aan de verdedigingswerken gearbeid. De aanvallen worden steeds sterker; bij Chatillon zijn, naar men verzekert, de Pruissische batterijen tot zwijgen gebragt. Onze vrijschutters verontrusten den vijand bij Bagneux. Onder onze middelen van verdediging behooren allerlei werktuigen, van welke men eene krachtige uitwerking verwacht. De commissie voor de barricades , aan wier hoofd Rochefort staat, heeft bevolen dat alle werken voor het eind der maand voltooid moeten zijn. Den 13den hebben de Parysche vrijschutters bij eene verkenning den vijand met aanzienlijk verlies terug gedrongen. Den 18den hebben de jagers van Neuilly bij de barrière van Vitry eene ontmoeting met de Pruissen gehad. Tours , 22 November. De Moniteur berigt dat bij Luzarches een luchtbal uit Parys is neergekomen. Volgens de daarmede ontvangen berigten was de staat van zaken in Parys uitmuntend. Er heerschte groote vreugde over de overwinning bij Orleans, alle tweedragt was vergeten en men rekende op voortdurende eensgezindheid tusschen de onderscheiden partijen. Tours , 22 November. Door de regering is bekend gemaakt dat gisteren een ernstig gevecht bij Breconcelles heeft plaats gehad; de mobile garde is na vier uren gestreden te hebben teruggetrokken. De Pruissen bedreigen Nogent le Rotrou; gisteren avond waren zij nog niet weder te Evreux verschenen. Men gelooft dat de beweging der Pruissen naar Nogent eenen aanval op Le Mans ten doel heeft. Hunne sterkte in die streek wordt op 30,000 man geschat. Een ander corps schijnt van Dreux naar Argentin op te rukken. De regering bewaart een volslagen stilzwijgen omtrent de bewegingen aan den kant der Loire. Het gerucht aangaande eene algemeene beweging naar den kant van Parys is stellig voorbarig. Sedert het gevecht bij Coulmiers heeft het Loire-leger geene gevechten aan den vijand geleverd ; er hebben slechts schermutselingen tusschen de voorposten plaats gehad. De generaal Aurelles maakt strategische bewegingen in verschillende rigtingen, waaromtrent het niet mogelijk is bijzonderheden op te geven. Een groot deel der Pruissische strijdkrachten heeft Bourgogne verlaten om de troepen in het westen te versterken. Ryssel , 22 November. Eene afdeeling Pruissische veldontdekkers, ter sterkte van 60 man, is bij St. Quentin door de vrijschutters teruggeslagen. De spoorweg-gemeenschap met die stad is nog niet gestoord. Jl. Zaturdag en Zondag is te Chauny eene kolonne van 10,000 man infanterie , cavalerie en artillerie doorgetrokken in de rigting van Noyon en Amiens. Men meende dat zij de voorhoede van het legercorps des generaals Manteuffel uitmaakt, hetwelk 60,000 man sterk is. Ryssel heeft eene sterke bezetting en is in ruimte van proviand voorzien. Arlon , 23 November. Volgens de Echo du Luxembourg zouden de Pruissische troepen, die met het beleg van Montmédy en Mézières belast waren , plotseling van daar verdwenen en naar het binnenste van Frankrijk afgetrokken zijn. Weenen , 21 November. Het Huis van Afgevaardigden is heden tot de keuze der delegatie overgegaan, en heeft de gevraagde magtiging tot het voorloopig blijven heffen der bestaande belastingen verleend, evenwel slechts tot den laatsten Februarij en niet, gelijk de regering gewenscht had, tot den laatsten Maart. Weenen, 22 November. In de zitting van den rijksraad heeft de minister van finantien een wets .ontwerp ingediend tot wijziging van de quota der bijdrage voor. de gemeenschappelijke rijksuitgaven, naar aanleiding van den overgang der militaire grensdistricten onder het burgerlijk bestuur.
Pesth, 22 November. In het Huis van Afgevaardigden heeft de graaf Andrassy ter beantwoording van eene interpellatie verklaard, dat alle geruchten van eene krisis betreffende het rijksministerie van buitenlandsche zaken ongegrond zijn. Voorts weigerde hij de gevraagde inlichtingen omtrent het Russische incident te geven, op grond dat de onderhandelingen dienaangaande nog hangende waren. Florence, 22 November. De Italiaansche regering heeft nog niet op de circulaire van den vorst Gortschakoff geantwoord. De Koning zal zich waarschijnlijk in het laatst van December of het begin van Januarij naar Rome begeven. De maarschalk Prim heeft eenen brief aan den hertog van Aosta gezonden waarin hij een zeer geruststellend tafereel ophangt van de gesteldheid van zaken in Spanje. Hij verzekert dat de meerderheid des volks met de verkiezing van den hertog van Aosta zeer ingenomen is en dat het leger en de marine de tijding daarvan met geestdrift hebben ontvangen. De hertog heeft op dit schrijven geantwoord en den maarschalk geluk gewenscht met hetgeen door het regentschap verrigt is ter bevestiging in liberalen geest van Spanjes instellingen. Florence , 22 November. De minister van buiteolandsche zaken en de Spaansche gezant Mortemar zijn naar Turyn vertrokken, om tegenwoordig te zijn by de aanstaande bevalling der hertogin van Aosta. New York , 22 November. Goudagio ll 5 /8­
---

