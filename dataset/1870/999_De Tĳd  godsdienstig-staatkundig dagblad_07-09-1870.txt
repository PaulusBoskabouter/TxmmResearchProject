AMSTERDAM, 6 September.
De gebeurtenissen loopen snel. Wie had kunnen denken, dat Keizer Napoleon 111 binnen zoo weinige dagen zou kunnen worden eenvoudig prins Lodewijk Napoleon Bonaparte? En dat Frankrijks leger verslagen, zoo goed als verdwenen zou zijn, en den Pruissen den weg openlaten tot voor de muren van Parijs? Immers Frankrijk heeft op dit oogenblik geen leger meer. Wat men nog goedvindt het leger van Parijs te noemen, is het overschot van het vernietigd of althans onschadelijk gemaakte gedeelte van het leger te velde, en beteekent niet veel meer. Al wat verder in Parijs is, bestaat uit hetgeen wij schutters noemen, en uit mobiele gardes, die nieuwbakken soldaten zijn, en beiden moeten nog met der haast van wapens voorzien worden, om de eenvoudige reden, dat men hun, althans te Parijs, geen wapens heeft durven toevertrouwen, uit vrees voor de proklamatie van de republiek, welke eindelijk toch verschenen is.
Naauwelijks was de tijding te Parijs aangekomen, dat het leger van Mac-Mahon zich met den Keizer had overgegeven aan de Pruissen, of schutters "en mobiele gardes wierpen zich in de armen van de opgewonden volksmenigte , drongen zich in de zaal van het Wetgevend Ligchaam, namen de plaats in der afgevaardigden, maakten elke vergadering van de volksvertegenwoordiging onmogelijk, en haalden, met behulp der overgebleven onverzoenlijken de republiek uit, die later op den dag van de puijen van het stadhuis in tegenwoordigheid van een toejuichende volkshoop werd uitgeroepen, door het provizioneel goevernement, dat zich inmiddels zonder mandaat had opgeworpen en voorloopig aangenomen werd.
Dat goevernement bestaat uit de mannen van de uiterste linkerzijde, die, tot fortuin gekomen, zich in de hoogte getild hebben met de volkshartstogten te vleijên. Allen, mannen zonder aanzien, ofschoon niet allen zonder talent van welsprekendheid, van wie het niet te verwachten is, dat zij de hartstogten, die zij op straat geroepen hebben, zullen kunnen bedwingen ens beheersehen. Als zij al eenigen invloed hebben, dan is het alleen daaraan te danken, dat zij de slechtste hartstogten, dat wil zeggen: de goddeloosheid en het kommunisme, schaamteloos hebben gevleid. Neem b. v. Jules Favre, den fatsoenlijksten onder hen, eenmaal heeft hij het gewaagd om tegenover het gepeupel het bestaan van God en de eeuwigheid der ziel te belijden; dit gebeurde, toen het keizerrijk nog ia kracht stond. Acht dagen later was hij verpligt, wilde hij niet door de menigte zijner travvanten verworpen worden, om bij openbaren geschrifte den schijn aan te nemen, dat hij deze twee kardinale punten, waarop alle moraliteit rust, verwierp. Men kan hieruit afL leiden, wat het provizioneel goevernement is, dat zich te Parijs meester van 't roer heeft gemaakt, en wat men er gevolgelijk van te wachten heeft.
',QPne rf °!nüën te Parijs heeten sinds I»ÖU alszy slagen, altijd ordelijk te geschieden en algemeene verbroedering onder het volk voort te brengen. Zulks heeft noch in 1830 noch in 1848, belet, dat die vreedzame omwenteling en de algemeene verbroedering weldra werden opgevolgd door burgeroorlogen in de straten van Parijs en de overige voorname steden. Zij werden, wel is waar, niet zonder groote moeite en ten koste van groote offers
— door militair geweld bedwongen. Toen had men gelukkig, ten dienste van het goevernement het geheele, goedgevormde, fransche leger bij de hand, en nog heeft het der maatschappij angst en zorgen en langdurige gevechten gekost, vóór dat zij de roode republiek kon bedwingen. Helaas, die goed geoefende en gediciplineerde legermagt, waar is zij thans te vinden? zij ligt dood uitgestrekt op het slagveld, of gewond in de hospitalen, of zit gevangen in de handen der Pruissen. Wat er ongeschonden van overbleef, is in de straten van Parijs, wat eene druppel water in de zee is.
Het is dus klaar, dat de roode republiek voorloopig meester van Parijs is, en uit Parijs over Frankrijk beproeft te gaan heerschen. Een ernstig element van weerstand is er niet te vinden, tenzij de goedgezinde burgerij zelve opstaat, om voor rusten orde, voor have en goed te waken. Men kan in de proklamatie van het provizioneel goevernement zien, hoe hoog de nood en hoe groot het gevaar is bij de pogingen, die het doet, om de volksbeweging tegen den vijand, d. i. tegen de Pruissen te rigten. Die poging kan welligt voor een tijd slagen, maar niet lang, misschien tot dat er een nieuwe volksvertegenwoordiging gekozen zal zijn, dienaar het hart der revolutie is.
Ten einde die keus te leiden, zal men al de slechtste hartstogten in Frankrijk opzweepen, en gaat het kommunisme in volle vrijheid al zijne krachten aanwenden, om het fransche volk te misleiden en te winnen.
Intusschen heeft het provizioneel goevernement in de proklamatie aan liet volk aangekondigd, dat de verkiezing tot beteren tijd verdaagd is, zich voorstellende inmiddels de Pruissen van den franschen bodem te verjagen. Zulks zal niet verhinderen, dat, in afwachting van deze uitgestelde verkiezingen, de revolutie zich beijvert, om de meest goddelooze en meest onmaatschappelijke beginselen al meer en meer over geheel Frankrijk te verspreiden en deze het volk al dieper en dieper in te prenten.
Hoe men de zaak ook beschouwe, de toestand in Frankrijk is ellendig en vol van de schroomelijkste gevaren. De roode republiek draagt niet vruchteloos haren naam; zij eischt bloed en het bloed zal stroomen. Zij is weer teruggekeerd tot het punt van haar uitgang, toen zij in haar vanen de leus voerde: «vrijheid, gelijkheid of de dood." Wel is waar, hare hoofden zullen beproeven om zooveel mogelijk orde op straat te handhaven en geweld te keeren. Liefst zouden zij, als zij het konden gedaan krijgen, de revolutie en het kommunisme organizeeren in de wetgeving. Maar is dat mogelijk bij een volk, dat door de wateren van den H. Doop is afgewasschen ? De natuur der dingen verzet er zich evenzeer tegen als de aard der Franschen. Elk Franschman, die van gelijkheid spreekt, bezondigt zich aan een leugen, want hij maakt eene uitzondering voor zichzelven; alle anderen mogen en moeten gelijk zijn, maar hij zelf moet daarboven staan, ten minste in zijn kring. Overigens is er niets blijkbaarder dan dat een Franschman niet geschapen is voor de gelijkheid, maar voor de hiërarchie.
Onmogelijk derhalve is het, om het kommunisme in Frankrijk bij d 3 wet te organizeeren; en de bevolking, die dat wil, zal vroeg of laat haar toevlugt tot de barrikaden moeten nemen, om te pogen het aan Frankrijk op te dringen. Ondertusschen zal het provizioneel goevernement oorlog voeren legen Pruissen.. Het zij in het voorbijgaan gezegd, dat de Koning van Pruissen en het duitsche leger niet weinig in de verlegenheid gebragt worden, door de fransche republiek, die het keizerrijk vervangen heeft. Zij hoopten, dat er vrede zou kunnen worden gesloten, nu de fransche legermagt te velde vernietigd en de Keizer gevangen is. Evenwel houden zij niet meer den Keizer, maar Lodewijk Napoleon Bonaparte gevangen. En indien Koning Wilhelm niet de liefhebberij heelt, om den gevallen Keizer aan Duitschland te vertoonen, kan hij hem van stonde af aan loslaten, en laten gaan, waar hij wil; want hij is voor het oogenblik even schadeloos in Frankrijk , als van onwaarde voor Pruissen.
Alzoo is Keizer Napoleon niets meer voor Frankrijk en voor Duitschland. Dit laatste heeft met de republiek te doen; tegen de republiek te vechten, of met de republiek vrede te sluiten, ten minste als zij kans heeft van zich te vestigen, hetgeen nog een probleem is.
In afwachting, dat zij zich vestigt, als het mogelijk is, vindt zij de Pruissen voor Parijs staan. In gewone omstandigheden zou de verdediging van Parijs volkomen nutteloos zijn; en mogt het gebeuren dat de fransche republiek in de opgewondenheid, die in de eerste oogenblikken het gansche volk beheerscht, zich ernstig op de verdediging van Parijs mogt toeleggen , dan zullen de Pruissen het zwaar te verantwoorden krijgen. Natuurlijkerwijze zal een geoefend en verhard groot leger, als dat van Duitschland is, de overhand behalen over de ongedisciplineerde en ongeoefende soldaten of burgers van Parijs. Maar dit belet niet, dat de Koning van Pruissen en de generaal von Moitke met zware moeijelijkheden zullen te kampen hebben, zoo om hun talrijk leger uit Duitschland voor Parijs te proviandeeren, als om de woedende hartstogt, waarmede de Parijzenaren kunnen vechten, om eerst het vaderland te redden, en vervolgens de republiek te voltooijen.
Maar is het te verwachten, dat de hartstogten in Parijs, in hooge mate opgewonden, weldra zullen uitspatten in verdeeldheid en twist, en dat daardoor de taak der Pruissen zal worden vergemakkelijkt? Bij de eerste ernstige nederlaag de beste, kunnen die tot losbarsting komen en even spoedig het provisioneel goevernement verzwelgen, als nu het keizerrijk verworpen is, dat ingestort is, als een kaartenhuis.
Zoo is de thans uitgeroepen republiek voor Frankrijk het begin van een volslagen anarchie, en voor de Pruissen een ongelegenheid, die den oorlog verlengt en bemoeijelijkt, al ware het alleen daarom, dat er niemand in Frankrijk is, die vrede sluiten kan, bij gebrek aan een gezag, dat Frankrijk beheerscht, en magt heeft, om vrede te sluiten.
En middelerwijl de rampen zich over Parijs en Frankrijk in maat en tal, welke niemand berekenen kan, gaan uitbreiden, zal Europa ook niet nalaten den weerslag daarvan te gevoelen. Immers, de roode republiek heeft overal hare vertakkingen, en het is bekend, dat het mazzinisme in Spanje en Italië slechts op den val van het keizerrijk wachtte, om de republiek uit te roepen. Terwijl de latijnsche volken zich werpen in het socialisme, is het onmogelijk, dat dit zonder weerklank blijft in de germaansche stammen. Oostenrijk, dank zij den heer von Beust en zijne trawanten, en de beginseloosheid der hoogere standen, die zich in het liberalisme hebben geworpen en er in verzinken, is althans in Weenen en in Hongarije door de revolutie aangetast.
Keizer Frans kan moeijelijke dagen beleven; misschen tot zijn welzijn, als ze hem van von Beust en het liberalisme bevrijden, waar tusschen hij gekneld zit, en die zooveel mogelijk zijn ondergang bewerken. Pruissen, en bepaaldelijk Berlijn, zijn in geenen deele vrij van den geest van kommunisme, die thans te Parijs de vaan opsteekt; en ofschoon het niet waarschijnlijk is, dat de zegevierende Koning Wilhelm door de revolutie van Berlijn in den rug wordt aangetast, zoo is het toch mogelijk, dat hij van daar last krijgt, en troepen behoeft om de orde in Pruissen te bewaren.
Meer bedreigd is de Keizer van Rusland, wiens rijk door zamenzweringen van allerlei aard bestookt wordt, ongerekend de hof-kabalea, die alle Keizers van Rusland naar het leven hebben gestaan.
Onder dit alles ontstaat het hoogste gevaar voor Paus Pius IX, die nooit aan de revolutie eenigen steun geleend, maar haar voortdurend met alle kracht moedig bestreden heeft. Hij, de grijze stedehouder van Jesus Christus, staat met eenige honderde zouaven alleen, om den inval der moderne barbaren af te weren, die, na Viktor Emanuel verworpen te hebben, naar Rome zullen oprukken, om den Paus te bemagtigen. Hier, in dezen uitersten nood, kan alleen God hulp bieden, en den moed van onze zouaven verdubbelen \ en hun wonderen van dapperheid doen verrigten, onder de banier van den Aartsengel Michaël, die Neêrlands edele vrouwen aan de zouaven hebben aangeboden. Heffen wij in vereenigd gebed onze handen ten Hemel, om den straffenden arm Gods van de wereld af te keeren, boete te doen voor onze zonden en vergeving te vragen van den barmhartigen God voor de schromelijke zonden, der volkeren, die God verworpen hebben en zonder God willen regeeren en geregeerd worden.
In onzen telegram van 3 dezer uit New- Vork, werden de aandeelen Chigaco-Northwestern-spoorweg genoteerd op 83, zooals dan ook zeer duidelijk in onze dépêche stond, en, gelijk blijkt, ook in die van andere bladen, o. a. van het Handelsblad, heeft gestaan. De 3 moest echter een 8 zijn, naar het schijnt, welk abuis aan de telegraaf te wijten is, zooals valt op te maken uit een rektifikatie aan het Handelsblad medegedeeld, en die aldus luidt:
»Van welwillende zijde maakt men ons indachtig, dat in onzen telegram New-York 3 Sept. de Aandeelen Chicago-Northwestern-spoorweg onjuist genoteerd waren en 88 hadden moeten zijn. Wij gaven dien koers nl. 83, zooals dit ook werkelijk in onzen telegram staat. Het is echter ligt mogelijk, dat de telegraaf een 3 in plaats van een 8 heeft geseind en dit is ook daarom waarschijnlijk, omdat de voorlaatste noteering dezer aandeelen (Xew-York 1 Sept.) 87| was."
Uit verscheidene garnizoensplaatsen en andere gemeenten worden berigten ontvangen over de wijze, waarop de verjaardag van den prins van Oranje eergisteren is gevierd door paraden, muziekuitvoeringen, volksspelen, enz.
Volgens het Gor. Weekblad, zou Z.M. de Koning deze week de vesting Gorinchem bezoeken.
Tot direkteur der Akademie voor Beeldende Kunsten alhier is benoemd de heer B. de Poorter.
's GRAVENHAGE, 5 Sept. Z. M. de Koning is heden uit deze rezidentie over Utrecht naar 's Bosch vertrokken.
Heden morgen vertrok met denzeltden spoorweg per trein van 8 ure, naar het hoofdkwartier te Utrecht, Z. K. H. de prins van Oranje, vergezeld door HD. adjudant.
Ook Z. K. H. prins Alexander is ten 10 ure 55 min. weder naar het leger te Utrecht vertrokken, vergezeld door den heer adjudant Hooft. Z. H. werd door H. M. de Koningin naar liet station begeleid.
VLISSINGEN, 5 Sept. Door den ongewoon hoogen waterstand en de sterke vloeden gedurende den laatsten storm zijn aan de alhier in aanleg zijnde sluiswerken vrij aanmerkelijke afepoelingen veroorzaakt en steenbestoi tingen verdwenen. De beloopen schade zal zoo spoedig mogelijk worden hersteld; bereids is met die herstelling reeds aangevangen. 's HERTOGENBOSCH, 1 Sept. Hoort men ïn verschillende plaatsen van ons vaderland van krachtige pogingen om mede te werken tot het schoone doel der Vereeniging het Boode Kruis, ook onze stad bleef niet achter om het hare bij te dragen tot leniging van de ellende van duizenden natuurgenooten, die heden de slagtoffers zijn van de rampen des oorlogs. Het onlangs opgerigte hulpkomitee van het Boode Kruis te 's Hertogenbosch, kon reeds de vorige week een spoorwegwaggon naar het oorlogsterrein afzenden met 38 balen, kisten, vaten en manden, ter waarde van ongeveer ƒl5OO, gevormd uit bijdragen van de gemeenten 's Hertogenbosch, Vught, Helvoirt, Oisterwijk, S* M*-Gestel, Vlijmen, Rosmalen en Lith. De bezending bevatte beddengoed, kleedingstukken, verbandpakken, chirurgische instrumenten, gips, kaas, boter en eyeren, bouillon, gekondenseerde melk, koffij-extrakt, wijn, bessensap, limonade en eene groote partij sigaren. Zondag was alles tentoongesteld in twee lokalen van het groot ziekenhuis, en niettegenstaande het buitengewoon slechte weder, werd die verzameling door tal van belangstellenden bezien. Bewijzen van groote belangstelling leverde de inhoud der geplaatste bussen. Maandag werd de waggon naar Luxemburg gebragt door den heer dr A. Kuyper, lid van het komitee, die tevens zijne diensten gaat verieenen aan de hulpbehoevenden op het oorlogsterrein. Intuaschen wordt weder ijverig voortgewerkt, om dezer dagen eene nieuwe dergelijke verzending te kunnen doen. Te dien einde zal hier ter stede, even als te 's Hage reeds is gedaan, door de leden van het komitee in den loop der aanstaande week een omgang door de stad worden gedaan om bijdragen in natura in te zamelen bij de ingezetenen. Die omgang is reeds aangekondigd, en te oordcelen naar de tot heden ondervonden medewerking, laat zich daarvan een goede uitkomst verwachten. Onze bevolking beseft dat de gelukkigen, die ver van de plaats des onheils wonen, waarlijk wel iets mogen doen voor de beklagenswaardige medemenschen, die zonder hun toedoen in het krijgsgewoel gesleept, regtstreeks de ijzingwekkende gevolgen lijden van de ontzettende verwoesting, die de oorlog aanrigt onder de bevolking en welvaart van twee magtige rijken. Mogen vele plaatsen van ons land gelijke uitkomsten bereiken voor het werk van het Boode Kruis, en moge Nederland nimmer zwaarder offers te brengen hebben dan zijne vrijwillige liefdegiften aan de bloedige plaag die onze naburen heden zoo vreesseltjk teistert.
---

Telegrammen.
KOPENHAGEN, 5 Sept. De admiraal van de fransche vloot is gisteren alhier aangekomen. Hij konfereerde met den Franschen gezant. De fransche vloot zou order hebben in de Kjogebocht bijeen te komen.
De admiraal verliet Kopenhagen gisteren weder.
PARIJS, 5 Sept. De heer Gambetta, minister van Binnenlandsche Zaken, heett den heer Valentin tot prefekt van Straatsburg benoemd. De minister rekent op diens geestkracht en vaderlandsliefde, om deze betrekking te aanvaarden. Bij een ander besluit van denzelfden minister is de heer Engelhard tot maire van Straatsburg benoemd. In dit besluit wordt gezegd, dat de minister zoo veel vertrouwen heeft in de vaderlandsliefde van den heer Engelhard, om overtuigd te zijn, dat deze in de stad zal doordringen en aan de dappere Straatsburgers en de heldhaftige bezetting den dank overbrengen van Frankrijk en Parijs en van de republiekeinsche regering, die allen met het lot van Straatsburg bewogen zijn.
— Van wege het ministerie is medegedeeld, dat pruissische verkenners zijn gezien te Louvres en Fismes.
Het korps van Vinoy heeft zijnen terugtogt op Laon volbragt.
— Een dépêche van den onderprefekt te Mulhouse van heden meldt, dat de Pruissen op verscheidene punten in het arrondissement verschijnen en tegenover Kembs over den Rijn zijn getrokken. De vrijwillige scherpschutters en de nationale garde gaan den vijand te gemoet.
LONDEN, 5 Sept. De Times bevat een telegram uit Brussel van heden , waarin gemeld wordt, dat de kroonprinsen van Pruissen en Saksen op Parijs zijn voortgerukt. Een beyersck korps blijft te Sedan, vanwaar 9000 gevangenen naar Duitschland zijn gezonden. De Koning en graaf von Bismarck vergezellen het leger op zijn togt naar de hoofdstad.
WEENEN, 5 Sept. Tegenover de door de bladen medegedeelde berigten, betreffende een al of niet voorwaardelijke terugroeping van prins Metternich, uit Parijs, kan worden verzekerd, dat genoemde prins, voor het inmiddels ontstane geval eener verandering van regeringsvorm in Frankrijk, van bepaalde, met de diplomatieke gebruiken strookende instruktiën was voorzien. Deze instruktiën luiden in dien geest, dat hij zijne volmagt bij de vroegere regering wel als opgeheven moet beschouwen, doch de diplomatieke betrekkingen ongestoord moet aanhouden, en zich tot dat einde, in het gegeven geval, met de feitelijke regeermagt in officieuse verbinding moet stellen.
De hofraad Klaczko heeft, onmiddelijk na zijne aankomst uit Lemberg, zijn ontslag ingediend.
BERLIJN, 5 Sept. De goeverneurgeneraal von Bonin heeft aan de bewoners van Lotharingen een proklamatie gerigt, waarin hij zich beroept op de koninklijke proklamatie van 11 Aug. Hij verzekert aan de vreedzame burgers veiligheid van persoon en eigendom, en verwacht, dat zijne bevelen door de overheid en de inwoners zullen worden betracht en met naauwgezetheid opgevolgd. In geval van tegenstand zou hij zich genoodzaakt zien, om al die middelen te bezigen, waarover hij, tot handhaving van het gezag, kan beschikken.
BRUSSEL, 5 Sep. Blijkens een öfficieele mededeeling trekt generaal Vinoy, die te Laon is aangekomen, in goede orde met zijne ongedeerde troepen over den spoorweg terug.
— Heden namiddag is Viktor Hugo naar Parijs vertrokken.
De gemeenteraad der hoofdstad heeft, een eerste krediet van 100,000 franks toegestaan ten behoeve van de fransche en pruissische gekwetsten, en gelast, dat verscheidene gemeente-lokalen tot ambulances zullen ingerigt worden. De Etoile beige meldt uit goede bron, dat de fransche kroonprins, vergezeld van vier personen, heden namiddag door Gent getrokken is, zich begevende naar Ostende, om zich daar naar Engeland in te schepen.
— Graaf Palikao, gewezen ministerprezident en minister van Oorlog in Frankrijk en de heer Chevreau, gewezen minister van Binnenlandsche Zaken aldaar, zyn hier aangekomen.
BRUSSEL, 5 Sept. De dagbladen maken een adres openbaar van de Société ¦Internationale aan de duitsche socialistische demokratie, in welk stuk o. a. voorkomt:
»Uwe regering heeft verklaard oorlog te voeren tegen den Keizer, maar niet tegen de fransche natie. De man, die dezen broedermoordenden oorlog verklaard heeft, welken gij in de hand hebt, bestaat voor ons niet. Het republikeinseh Frankrijk noodigt u, in naam van de regtvaardigheid, uit, uwe wapenen terug te trekken. Zoo niet, dan zullen wij moeten vechten tot den laatsten man, uw en ons bloed bij stroomen vergieten. Wij herhalen, wat wij in 1793 aan het tegen Frankrijk zaïr.enspannende Europa verklaarden: Het fransche volk maakt geen vrede met den vijand, die zijn grondgebied bezet houdt. Het fransche volk, vriend en bondgenoot van alle vrije volken, bemoeit zich niet met de regerin°- van andere natiën, maar duldt geen andere natie ook in zijne regering, duldt niet de inmenging van andere natiën in zijne zaken. Trek den Rijn weder over! Laat ons elkander de hand reiken? Vergeten wij onze wederzijdsche misdaden, welke dwingelanden ons hebben doen begaan! Laat ons: vrijheid, gelijkheid, broederschap afkondigen! Laat ons een Vereenigde Staten-bond van Europa vormen! Leve de wereld-republiek."
ANTWERPEN, 5 Sept. (Part. tel. v. d. N. B. Ct.) Er is sprake van de bijeenroeping van een kongres der groote mogendheden te Berlijn, om over den vrede te onderhandelen; doch, naar men zegt, volhardt de Koning van Pruissen inhet voornemen om naar Parijs op te rukken, ten einde onder de muren der fransche hoofdstad de onderhandelingen over den vrede te kunnen openen. Het wordt er voor gehouden, dat al de groote mogendheden tegen eene verbrokkeling van Frankrijk zijn.
LONDEN, 5 Sept. Louis Blanc is gisteren naar Parijs vertrokken.
NEW-YORK, 5 Sept. Gisteren heeft te Chicago een brand gewoed , welke een schade van drie miilioen heeft berokkend.
Uit het geheele land worden berigten vernomen over de geestdrift, door de Duitschers aan den dag gelegd, toen zij het berigt van de overwinning hunner landgenooten vernamen. Alle woningen van Duitschers waren hier ter stede met vlaggen getooid. Ook de duitsche schepen hadden de nationale vlaggen geheschen. In de groote steden zullen monster-meetingen worden gehouden, ter viering der zegepraal.
BRUSSEL, 6 Sept. De post uit Parijs
van hedenmorgen is tot dusver niet aangekomen.
De Etoile beige meldt, doch slechts als gerucht en onder voorbehoud, dat Jules Favre aan Pruissen vredesvoorstellen heeft gedaan, op de volgende voorwaarden: Ontruiming van Frankrijk door de Pruissen; daarentegen zou het staande leger in Frankrijk voor goed worden afgeschaft. Pruissische verkenners zijn in de omstreken van Valenciennes gezien.
PARIJS, 6 Sept. Het Journal ofüiciel de la république francaise bevat een proklamatie van het voorloopig bewind aan het leger.
In dit stuk wordt o. a. gezegd, dat door de afschaffing van de dynastie, die verantwoordelijk is voor onze ongelukken, Frankrijk eene groote daad van regtvaardigheid verrigt, en tevens eene daad van behoud, waarvan heil te verwachten is.
Om zich te redden, was het voor de natie eene behoefte, alleen van zich zelve af te hangen, slechts te rekenen op twee steunpunten: hare vastberadenheid, die onverwinnelijk is, en uwe heldhaftigheid, die niet geëvenaard wordt. »Wij zijn niet," zegt de proklamatie, de regering eener partij, maar de regering voor 's lands verdediging, en wij hebben slechts één doel en één wil: de redding des vaderlands door het leger en de natie."
Bij dekreet is afgeschaft het zegel der dagbladen en van alle andere gedrukte stukken. Alle ambtenaren zijn ontheven van hunnen eed. De politieke eed is afgeschaft. De gezanten van Frankrijk te Londen, Weenen en St. Petersburg zijn ontslagen.
leder Duitscher, niet voorzien van eene bijzondere vergunning, moet binnen 24 uren de departementen Seine en Seineet-Oise verlaten, op poene van strafbaar te zijn volgens de militaire wetten. Het Journal Offtciel meld de benoemingen van nieuwe prefekten. De vijand nadert meer en meer Parijs. In eene dépêche wordt zijne aankomst te Neufchateau berigt. In eene cirkulaire van Gambetta, minister van Binnenlandsche Zaken, wordt gezegd:
»Onze republiek is niet eene regering, die binnenlandsche verdeeldheden en nuttelooze twisten met zich brengt. Zij is eene regering van landsverdediging; eene republiek, die zich tot taak heeft gesteld: den overweldiger tot het uiterste te bestrijden."
BERLIJN, 6 Sept. Officieel legerberigt uit St. Menehould, 5 Sept. 2 u. 25 m. namiddag.
»Het bij Sedan vernielde leger van Mac- Mahon telde vóór den slag bij Beaumont op 30 Aug. nog meer dan 120,000 man. Met het transporteèren der krijgsgevangenen, waaronder ruim 50 generaals, naar Duitschland wordt voortgegaan. — Onze legers trekken voorwaarts naar Parijs."
BRUSSEL, 6 Sept. De Indépendance meldt uit Tergnies, dat de regering der fransche republiek aan het geheele leger bevel heeft gegeven, om zich op Parijs terug te trekken. De Pruissen zijn Reims binnengetrokken. Het uitroepen der republiek heeft ontmoediging veroorzaakt bij de officieren, die vreezen in moeijelijkheid te zullen geraken. Als stellig wordt gemeld, dat Mac-Mahon te Namen is overleden.
---

