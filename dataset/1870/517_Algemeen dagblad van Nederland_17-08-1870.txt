OOSTENRIJKSCHE KEIZERSTAAT.
De regeering heeft bij dépêche des njkskanseliers aan den ridder v. Palomba, haar gezant te Rome, den 30 Juli jl. opgedragen, ’t concordaat optezeggen. In deze dépêche luidt het: „De k. k. regeering treedt terug, om tegen de eventuëele inmenging der kerkelijke macht, welke door de besluiten van ’t laatste concilie is ontstaan, gewaarborgd te zijn. Ér is in de persoonlijkheid van een der eontracteerende partijen verandering gekomen. Dit en de bepalingen, welke bij den anderen contractant bestonden, tijdens ’t aangaan van ’t concordaat, geven der regeering ’t lecht, waarvan zij gebruik maakt, om de bestaande overeenkomst als afgeschaft te beschouwen. Het was toch niet meer mogelijk, de overeenkomst te handhaven; zoozeer was zij in karakter gewijzigd. Zoo b. v. nemen de rechten en praerogativen der katholieke kerk een geheel nieuwen zin aan en verkrijgen een geheel ander gewicht, dan art. 1 van ’t concordaat aan de regeering ter handhaving opdroeg. De leer en de tucht der kerk, in art. 34 besproken, zijn geheel veranderd. _ De eed van den Oostenrijkschen bisschop, welke volgens het m art. 20 voorkomend formulier verbindend was, krijgt thans een geheel veranderde beteekenis, en verliest zijne waarde, want de bisschop is thans slechts getrouwheid aan den paus verschuldigd. „Voorbeelden waren in overvloed aantewijzen, om aantetoonen, dat feitelijk en rechtens alle overeenkomst tusschen kerk en staat door ’t concilie onmogelijk is geworden. Men moge zich daarvan in Rome rekenschap geven. Wij constateeren den werkelijken toestand, zooals die, onafhankelijk van onzen wil, is ontstaan. De k. k. regeering heeft zich dus geen willekeurige handelingen in deze te verwijten, maar, gedwongen door de kerk, gehoorzaamt zij. Niets zal der regeering intusschen aangenamer zijn dan te zien, dat
Ihet der kerk ernst is, nieuwe coiiiucieu uc
lijke en wereldlijke macht te vermijden. De staat koestert geene vijandschap tegen de kerk, maar verdedigt zijne rechten ter zelfder tijd, dat hij de rechten en vrijheden der kerk waarborgt. De staat wil met de kerk, wier hooge zending hij gaarne erkent, in vrede leven.”
---

FRANKRIJK.
buitenland.
Men gaat ijverig voort met de verdediging vanianjs. Al de toegangen tot de stad worden afgesneden, en 7500 man zijn werkzaam aan de aardenwerken, welke voor de verdediging noodzakelijk zijn. Zeshonderd stukken geschut zijn reeds geplaatst op de voornaamste punten van aanval. Zij zullen door meerderen gevolgd worden. De regeering heeft bekend gemaakt, dat ieder die omtrent de verdediging van Parijs valsche of onrustbarende berichten verspreidt, zal worden terecht gesteld voor den krijgsraad. Het Journal des Débats waarschuwt tegen t opwekken van den volkshaat tegen de Duitschers. Het zegt, dat men met uit het oog mag verliezen, dat de Duitschers in Frankrijk evenmin als de Franschen in Duitschland de slachtoffers mo"en zijn van den tusschen Parijs en Berlijn ontstanen strijd. In ° iedere Duitscher een verrader te zien is even dwaas als om de overwinningen der Duitschers aan de superioiiteit van hun leger toeteschrijven. In oorlogstijd aan verraad te denken, als men ’t onderspit delft, is zoo oud als de wereld; maar men verlieze toch vooral niet uit ’t oog, dat de Pruisen de meest-gereede partij zijn geweest, met buitengewone snelheid te werk gaan, en ons overtreffen in getalsterkte, terwijl zij, zoolang ’t leger op de grenzen stond, üe natuurlijke gesteldheid van ’t terrein in hun voordeel hadden. Thans verandert de toestand en eene groote nederlaag der Duitschers in ’t hart van Frankrijk zou niet zoo onwaarschijnlijk zijn. Men beschuldige dus niemand van verraad, alleen omdat hij een Duitsch accent heeft, en late aan de regeering ’t onderzoek naar de kuiperijen van den heer von Bismarck en zijne handlangers over. De bevolking onder den indruk der vrees optehitsen tegen weerlooze vreemdelingen is der Fransche natie onwaardig. Het Fransche leger heeft nog geene groote verliezen te betreuren. Zijn terugtocht en de samentrekking der verschillende legercorpsen wordt met voorbeeldelooze orde en snelheid voortgezet. Het is eene wedstrijd tusschen I ranschen en Duitschers, wie ’t hardst kan loopen. Zoo de Franschen er in slagen ’t in dit opzicht van de Duitschers te winnen, is ’t waarschijnlijk, dat deze spoedig op een ondoordringbaar woud van Fransche soldaten zullen stuiten, en dat er een storm over hen zal uitbarsten, dien zij niet hebben kunnen berekenen. _ , In het Wetgevend Lichaam heeft men met 252 van de 253 stemmen de wet op de betaling van schuldvorderingen aangenomen. Door deze wet is uitgemaakt, dat men deitig dagen tijd heeft tot het instellen eener vervolging tegen een in gebreke-blij vend debiteur; dat men binnen dien termijn geen vervolging zal mogen instellen, en ook aan de endossanten geen rembours zal mogen vragen, zoo ’t wisselbrieven geldt. Het voorstel, om gedurende den oorlog alle vervolgingen te verbieden, is verworpen, omdat men begreep, dat zulks tot groote misbruiken kon leiden, en er gedurende dertig dagen, na den tienden Aug., nog maatregelen kunnen genomen worden, om den termijn van uitstel te verlengen, zoo de omstandigheden daartoe later aanleiding geven. * *
Men leest in den Gaulois: // De invloed van maarschalk Bazaines tegenwoordigheid bij het leger schijnt zich reeds te doen gevoelen. Van alle punten van Frankrijk worden de soldaten opgeroepen naar het tooneel des gevaars. Te Lyon, Limoges, Bordeaux, Rouaan en Toulouse is de werkzaamheid weder even ontzaggelijk groot geworden als in het begin van den veldtocht. 500,000 kilogram lood moeten bij aanbesteding geleverd worden. «In de arsenalen zijn de vuren dag en nacht ontstoken. Al onze ijzergieterijen leveren dagelijks een aanzienlijk aantal projectielen van allerlei aard, die eiken avond naar het leger worden afgezonden. «De Constitionnel zegt, dat keizer Napoleon verklaard zou hebben, bepaald voornemens te zijn, om, bij het eerste gevecht, zelf aan het hoofd van een regement eene charge te maken.”
---

Het steken der insecten. II
Wel is waar worden wij nog door een aantal andere insecten geplaagd en lastig gevallen. Doch daar 1 deze nu juist niet zoo bijzonder te vreezeu zijn, zullen wij ze gerust overslaan. Ik acht het zelfs der moeite niet waard over de spinnen te spreken, waarvan men zegt, dat zij slapende menschen aanvallen. Men kan zulke ongerijmde vertelsels vedig voor fabels houden, waarmee men kindeien bang maakt. Ook de zoogenaamde „duizendpoot” en andere keversoorten, die vergiftig geacht worden, zijn dit inderdaad niet. Ongevaarlijk is ook de beet van mieren, althans bij ons te lande. ^ Wat nu de genezing van wonden, door ’t steken van muggen, bijen en wespen veroorzaakt, betreft, men heeft een groot aantal middelen daarvoor aanbevolen, die weinig waarde hebben. Het inwrijven met keukenzout en ossemerg, het opleggen van koud water, pekel, wijn-azijn of citroensap, fijn gehakte peterselie, natte klei, omslagen van wijn, loodhoudend water, warme melk, geraspte aardappelen of beetwortels, het inwrijven met vette olie of honig, dit alles zijn niets anders dan volksmiddeltjes, die door de overlevering in waarde worden gehouden, doch overigens weinig beteekenen. De gevolgen toch
' van het steken verdwijnen even spoedig, onverschillig of men deze middelen al dan niet aanwendt. Het meeste succes is echter te verwachten van eene oplossing van ammoniakgas in water, in de wandeling bekend onder den naam van „vliegende geest” (ammonia liquida), ofschoon wij ook een middel bij de hand hebben, dat ons slechts zeldzaam in den steek laat: ik bedoel het zoogenaamde oorsmeer. Wrijft men hiermede de aangedane plek goed in, dan verminderen bijna dadelijk de pijnen de ontsteking. Bij het steken der bijen moet men zich vooraf overtuigen, of de angel niet in de wond is blijven steken, hetgeen dikwijls plaats grijpt. Wanneer men deze er niet dadelijk kan uittrekken, om dat hij te diep zit, moet men hem door het grooter maken der wond, ’t welk met een fijne naald kan geschieden, trachten te verwijderen. Mocht er na het steken Van muggen en andere insecten, of na den beet van sommige gevreesde diertjes, eene sterk jeukende opzwelling ontstaan,
dan moet men die van beide kanten sterk samendrukken, tot er op de plaats van den beet een met eene heldere vloeistof gevuld blaasje ontstaat, ’t welk men met eene naald opent en dan uitdrukt. Hiermede gaat men voort tot er op die heldere vloeistof bloed volgt, waarop het jeuken voorbij zal zijn en ook de ontsteking zal verminderen. Het ligt in den aard der zaak, dat bij bijzonder gevoelige en prikkelbare personen de gevolgen der insectensteken, de pijn en de ontsteking heviger, de opzwelling van meerderen omvang moet wezen. Soms zijn de verschijnselen echter zóódanig, dat ze inderdaad verontrusten. Ten gevolge van een eenvoudigen steek, vooral van wespen of horsels, ontstaat soms eene plaatselijke ontsteking of opzwelling, die zich spoedig over een min of meer groot gedeelte des lichaams verspreidt, en zoodoende leidt tot ettering en „koud vuur”. Algemeene verschijnselen, als braken, duizeligheid, angst, moeielijke ademhaling, onmacht, slapeloosheid, hoofdpijn, kramp en verward spreken begeleiden dan eene opgewonden gejaagdheid, die, met de verschijnselen der rot- of zenuwkoorts, weldra den dood ten gevolge heeft. Gewoonlijk neemt men aan, dat in zulke gevallen het insect, dat gestoken heeft, vooraf op een aan miltvuur gestorven dier of op een ander rottend lijk gezeten en door middel van zijn zuigtoestel het miltvuur of lijkengif in de wond overgedragen heeft. Doch ofschoon men dit algemeen aanneemt en gelooft, bestaat er volstrekt geen zeker bewijs voor, aangezien er gevallen met doodelijken afloop bekend worden, waarbij in de verte geen aan wild vuur gestorven dier of eenig ander rottend lijk kon aangewezen worden. Men weet, dat de vliegen zich niet ver van hare geboorteplaats verwijderen. Wanneer wij nu verder weten, dat ook eene eenvoudige ver■wnndinff aan den doorn eener roos of distel soms
tot een even treurig einde kan leiden, is het vermoeden niet te gewaagd, dat er ook in gevallen van zulk een ongelukkigen afloop, na het steken van een insect, eene voorbeschiktheid in het lichaam Van den gestokene zich bevond, die t kwaad verloop begunstigde. Ook de „aanname, dat het stekend insect een bijzonder werkzaam vergift in de wond zou hebben laten vloeien, is gewaagd, als men weet, dat de vliegen geen vergift bezitten. Omtrent de meerdere of mindere vergiftigheid onzer insecten
zijn de gevoelens overigens nog altijd verdeeld; doch zeker is het, dat indien sommige insecten getergd worden, zij met groote woede steken en eene wond veroorzaken, die terstond door eene scherpe, stekende, brandende pijn en eene ontstekingachtige zwelling gevolgd wordt. Mocht door een onverhoopt toeval een insect in de keel geraakt zijn, zoo is een braakmiddel van mosterd en zout het geschiktste, terwijl men bij gevaarlijke zwelling en vrees voor verstikking bloedzuigers aan den hals behoort aanteleggen. Veel gevaarlijker dan onze insecten zijn vele soorten van het geslacht der viuslcieten, in de tropische gewesten. Deze toch zijn bepaald vergiftig en kunnen het gift in de wondjes, die hun «teek maakt, overbrengen. Ofschoon er nu een aantal gevallen bekend is, waarin de beet van dit insect, tot een treurigen afloop aanleiding heeft gegeven, kunnen ook het brandend gevoel en de zwelling, die met den vergiftigen steek van den muskiet gepaard gaan, spoedig van zelf verdwijnen, of wel na de aanwending van een zacht-prikkelend middel, Als eau-decologne, azijn, laudanum en andere dergelijke midJ
delen. Het vergift van den schorpioen is bijna tot een spreekwoord geworden. Ofschoon de steek van dit dier in Afrika en Azië dikwijls een hevig, doodelijk lijden kan veroorzaken, is in Noord-Amerika en in Europa de wond, welke het dier toebrengt, betrekkelijk onschadelijk. Volgens bericht van wetenschappelijke mannen, die in Texas en Mexico buitengewoon-groote soorten dezer insecten hebben aangetroffen, is het hun niet gebleken, dat deze zoo gevreesde dieren bijzonder vergiftig zijn. In OostIndië wendt men tegen deze soort van wonden olijf-olie aan; algemeen heerscht er het geloof, dat de werkzaamheid daarvan zeer verhoogd wordt, wanneer men op die olie vooraf eenige insecten laat trekken. Meer waarde zal daaraan echter de bijgevoegde geest van hertshoorn of „vliegende geest” geven. Vooral is het nuttig, zulk eene wond terstond goed met pekel uittewasscheu, vervolgens met „vlugsmeer” (linivientum volatilè) te wrijven, en eindelijk met eene verzachtende pap te bedekten. Soms heeft ook de beet van de groote tropische spinnen kwade gevolgen. Doch over ’t algemeen zijn deze dieren minder te vreezen. Vooral onze spinnen zijn geheel onschadelijk, en moeten meer als vrienden dan als vijanden beschouwd worden. De fabelachtige verhalen aangaande de vergiftige hoedanigheden der tarantula-spin zijn van te groote bekendheid, dan dat ik hierover nog iets te zeggen zou hebben. Wat nu in zulke gevallen, waarin, na den steek van een insect, de bovengenoemde verschijnselen zich openbaren, te doen is, valt moeielijk te zeggen. Immers, in den regel merkt men het gevaar eerst op wanneer het te laat is. Men kan wel is waar insnijdingen maken op de gestoken plaats, lapis infernalis of gloeiend ijzer, enz., aanwenden, en vervolgens een verband leggen, dat prikkelende ettering onderhoudt, maar de uitslag is onzeker. Gelukkig komen zulke treurige gevallen slechts zeldzaam voor, en ofschoon het behandelen met „vliegende geest” geen onfeilbaar middel daartegen is, is het toch zeer gewenscht, om tijdens de warme zomerdagen steeds een fleschje met dat vocht bij de hand te hebben, ten einde dadelijk de door een insect gestoken wond te kunnen aanstippen.
---

BUITENLANDSCHE POLITIEK.
Terwijl in Frankrijk T militarisme gefnuikt wordt door de Duitschers, zijn in Oostenrijk de staatslieden in de weer om ’t ultramontanisme te bedwingen. Uit de voordracht, door den minister van eeredienst aan den keizer van Oostenrijk gericht, en aan den rijkskanselier, graaf v. Beust, den 27 Juli jl. medegedeeld, blijkt dit. Wij ontleenen aan die voordracht eenige beschouwingen over de noodzakelijkheid der onmiddellijke opheffing van ’t concordaat. Be minister van eeredienst, de heer Stremayr, zegt onder anderen: „Het recht, op het concordaat berustend, is door de nieuwe betrekkingen, in den laatsten tijd ontstaan, eene nieuwe phase ingetreden. De nieuwe verhoudingen, in de kerk zelf ontstaan, zouden veel sterker terugwerken op ’t burgerlijk recht, zoo wij ’t concordaat in stand hieldeD dan het terugwerken der afschaffing van dat concordaat op ons staatswezen zal zijn. «De staat had zich kunnen tevreden stellen met enkele wijzigingen betreffende ’t huwelijk, ’t onderwijs en de confessie, maar nu de kerk van hare zijde alles op nieuwe grondslagen wil regelen, zijn wijzigingen van ’t concordaat te ontraden en moet afschaffing daarvan worden verkozen. „Het is van algemeene bekendheid, dat de katholieke kerk sedert dertig jaren eene beweging heeft op touw gezet, welke, hoe prijzenswaardig ook in haar punt van uitgang en hoe eerbiedwaardig ook de personen en naaste doeleinden harer leiders waren, ten slotte tot uitkomst had, dat de uiterste partijen meester werden en de overhand hebben gekregen. „Gesteund door de niet-ongerechtvaardigde stelling, dat , aan de steeds stijgende onverschilligheid, in onzen tijd zichtbaar, slechts eene krachtige ontwikkeling van ’t godsdienstig leven en een ook naar buiten zichtbare invloed der geestelijkheid kon perk stellen, heeft deze richting onophoudelijk naar centralisatie van het kerkelijk gezag en te dien einde weder naar de grootst-mogelijke versterking der pauselijke macht gestreefd. „Het is tevens van algemeene bekendheid, dat m de kerk zelf twee partijen bestonden: de aanhangers van ’t episcopaal en die van'’t curiaal of papaal stelsel, en dat dus over vele vragen van kerkdijken en rechtskundigen aard verschillende inzichten zich ontwikkelden.
„Terwijl de eene partij de kerkelijke souVereimteit slechts aan de gezamenlijke bisschoppen wilde toekennen en op die wijze de hoogste kerkelijke macht op den breeden grondslag van alle in ’t geestelijk deel der kerk vereenigde wijsheid en vroomheid wenschte op te bouwen, leert de curiale partij, dat aan ’t zichtbaar opperhoofd der kerk evenzeer de volkomenste macht toekomt als aan de vereenigde. bisschoppen;] dat de paus alzoo zelf en alleen over de geheele kerktucht macht uitoefent. Tot nu toe echter had geenerlei dogmatische beslissing een der beide voorstellingen gezag verleend. In de praktijk volgde de kerk, zooals dat altoos gaat, wanneer men tusschen een ontwijfelbaar en een nog te bewijzen gezag de keus heeft, steeds de episcopale beschouwing. Nu echter ’t thans verdaagde concilie de onfeilbaarheid van den paus heeft uitgesproken in alle zaken des geloofs en der zedeleer, is de katholieke kerk op een haar tot nu vreemd gebied getreden. Er is in die kerk een zoo diep gaande omwenteling ontstaan, dat de terugwerking zich zal doen gevoelen in alle betrekkingen tusschen kerk en staat. Ieder beroep toch op een onbeperkt en als onbegrensd geconstitueerd gezag moet men wantrouwend en zorgvuldig ver-
Het is bekend, dat de katholieke kerk en speciaal de pauselijke stoel van oudsher gewoon is, de grenzen van t ksrkelijk gezag zeer ruim te stellen, en er de geheele maatschappelijke verhouding der menschen tot elkander m te betrekken. In den Syllabus wordt ’t, om maar iets te noemen, als een error de ecclesia ejusque junbus verdoemd, dat de kerk de macht niet zou hebben, geweld te gebruiken, ot dat zij niet behalve hare indirecte ook wereldlijke macht zou bezitten. Als een dwaling op zedelijk gebied wordt voorts genoemd, dat de burgerlijke wet zou mogen afwijken van ’t kerkelijk gezag; als een error de societate eivili, dat de staat zich zou mogen mengen in zaken van zedelijke tucht. Zelfs ’t volkenrechtelijk beginsel van non-inlervenhe wordt aangeduid als een verdoemelijke, met de kerkleer strijdende dwaling de ethica naturali,Dat deze kerkelijke aanmatiging gevaarlijk kan worden voor staten, welke door overeenkomsten tegenover de katholieke kerk in ’t geval konden geraken, met de machtsvolkomenheid dier kerk, volgens de nieuwe leer, in botsing te komen, behoeft geen betoog. Van daar, dat dergelijke aanmatigingen door nieuwe bepalingen dienen beperkt te worden.
---

DUITSCHLAND.
Een stout waagstuk werd de vorige week ondernomen door den Beierschen luitenant van de dragonders von Münchhausen. Men wilde zich overtuigen van de sterkte van het Fransche legercorps bij Bitche, en hij ontving bevel met een afdeeling van zijn regement op verkenning uittegaan. Beschermd door de duisternis, trok hij ’s nachts uit en posteerde zijne ruiters in een bosch bij Bitche. Met een soldaat ïeed hij verder. Deze werd op een heuvel, dicht bij het Fransche kamp geplaatst, en moest nauwkeurig de sterkte van het leger opnemen, wanneer de luitenant zelf het kamp binnenreed en alarm maakte. Gehuld in zijn regenmantel met de kap over t hoofd reed hij bedaard door de voorposten heen en kwam in het kamp, waar alles in rust scheen. Hier slaat hij zijn mantel los en roept dat het davert: «Leve de koning van Pruisen! Meteen geeft hij het paard de sporen en rijdt in galop het kamp uit, terwijl de kogels van de chassepols hem om de ooren fluiten. Door het schieten kwam het geheele kamp in beweging, en stonden spoedig 3 bataljons, een batterij en een afdeeling cavallerie gereed om uit te rukken. Dit werd opgenomen door den ruiter, die op den heuvel de wacht had, en deze keerde met den moedigen luitenant terug. Een Pruisisch officier stortte bij de bestorming van den Geissberg in de dij gekwetst neder. Uren lang bleef hij liggen. Tweemaal rukten de Pruisen, tweemaal de Franschen over hem heen; toen de Pruisen voor de derde maal voorwaarts drongen, stak hij de hand op ten teeken dat hij nog leefde. Een kogel van vriend of vijand — dat kon hij niet onderscheiden— verbrijzelde zijne hand. Bewusteloos zonk hij neder en ontwaakte bij twee andere soldaten, wie het eerste verband werd aangelegd. Dicht bij hem lag een soldaat van de landweer, wien de rechterarm verbrijzeld was. Onze brave officier verloor met zijne hand zijn bestaan. Helaas, hij was vader van drie kinderen, en schrijnwerker
van beroep ! . Een correspondent schiijft uit Forbach: ... „Ik heb op ’t slagveld de zonderlingste verschijnselen gezien. Vlak naast de afzichtelijkst verminkte lijken, met de akeligst-verwrongen trekken, lagen andere dooden met zoo kalm en rustig gelaat, als ware ’t leven nog niet geweken, maar als sluimerden zij. Zoo vond ik twee broeders van ’t 74e regement (Hanoveranen), die toevallig bij dezelfde compagnie stonden, in een hollen weg. liggen, het geweer tot afvuren gereed en nog in eene houding, als waren zij in ’t gesprek door den dood overvallen. Ik ontdekte eerst geene wonden, maar bij nauwkeurig onderzoek bleek mij, dat ieder hunner een kogel in ’t oog gekregen had, die in de hersenen was doorgedrongen en den dood onmiddellijk ten gevolge moet gehad hebben, zonder een droppel bloedverlies. Op de hoogte, aan den rand van ’t bosch vond ik een Franschen officier, die het noodteeken der vrijmetselaars gemaakt had in zijn doodstrijd, en wiens armen in die houding waren gebleven, zóó stijf, dat ik vergeefs bepioefde er eene andere houding aan te geven. De dood heeft velen zoo snel overvallen, dat in hunne trekken in ’t geheel geene verandering te bespeuren is; anderen daarentegen moeten giuwzaam geleden hebhen gedurende den geheelen nacht. Velen moesten op ’t slagveld onverzorgd blijven liggen, van ’s avonds 7 a 8 ure tot Zondag-namiddag.”
---

