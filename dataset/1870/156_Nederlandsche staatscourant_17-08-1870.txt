NEDERLANDEN. 's GRAVENHAGE, den 16den Augustus 1870.
Bij Koninklijk besluit van 12 Augustus 1870, n°. 7, zijn, op grond van art. 26 der wet van 13 Augustus 1857 ( Staatsblad n°. 103), pensioenen verleend ten laste van den Staat aan: Jannes Huizing, gewezen hoofdonderwijzer te Stads-Musselkanaal, gemeente Onstwedde, ten bedrage van f' 137 'sjaars, met intrekking van het pensioen van f 119 'sjaars, hem verleend bij Koninklijk besluit van 6 October 1868, n°. 29; Pieter van der Scholt, gewezen hoofdonderwijzer te Delft, ten bedrage van f 733 'sjaars; Johannes Hendrikus Weebers, gewezen hulponderwijzer te Vught, ten bedrage van f 60 'sjaars; Klaas van Marken, gewezen hoofdonderwijzer te Callantsoog, ten bedrage van f 276 'sjaars; Hoedolph Schezer, gewezen hoofdonderwijzer te Vlissingen , ten bedrage van f 600 'sjaars; Pieter Geukes, zich noemende en schrijvende Pieter Haikens, gewezen hoofdonderwijzer te Gieten, ten bedrage van f 343 'sjaars; Peter Peters, volgens aangenomen familienaam zich Doemende en schrijvende Peter Mokken, gewezen hoofdonderwijzer te Kamperveen, ten bedrage van f 316 'sjaars; Cornelis Tak, gewezen hoofdonderwijzer te Almkerk, ten bedrage van f' 484 'sjaars; Lammert Lammers, zich noemende en schrijvende Lammert Niemeijer, gewezen hoofdonderwijzer te Noordbroek, ten bedrage van f 466 'sjaars. Bij Koninklijk besluit van 16 Augustus 1870, n°. 1, is aan J. Maessen , burgemeester der gemeente Posterhph, op grond van art. 64 der gemeentewet, eervol ontslag verleend als lsten luitenant-kwartiermeester bij het 4de bataillon rustende i-chutterij in het hertogdom Limburg. Bij Koninklijk besluit van 8 Augustus jl., n". 12, is ten laste van den Staat pensioen verleend aan P. N. de Laat, gewezen rijksveldwachter te Uithoorn, ten bedrage van f 121 'sjaars, en zulks opgrond van de artt. 1 en 5 der wet van 9 Mei 1846 (Staatsblad n c . 24), zoo als zij is gewijzigd bij die van 3 Mei 1851 (Staatsblad n°. 49). Bij Zijner Majesteits besluit van den 15den Augustus jl., n°. 28, is aan G. J. Verwey, op zijn daartoe gedaan verzoek, eervol ontslag verleend als plaatsvervangend kantonregter te Sliedrecht. Bij Zijner Majesteits besluit van den 15den Augustus jl., n°. 33, is benoemd tot commissaris van politie te Middelburg C. F. Westerburger, thans inspecteur van politie te Rotterdam. Bij Koninklijk besluit van den 15den dezer, n°. 21, heeft Zijne Majesteit goedgevonden aan J. Krijnen, zeeloods ter standplaats Willemsoord, vergunning te verleenen tot het aannemen en dragen der gouden medaille voor roemwaardige daden, hem door Zijne Majesteit den Koning van Zweden en Noorwegen geschonken. Bij besluit van den 14den dezer, n°. 4, heeft Zijne Majesteit goedgevonden bij het wapen der cavalerie te benoemen, tot 2deu luitenant bij het 4de regement huzaren , den wachtmeester titulair J. C. R. Wilbrenninck , van het 1ste regiment huzaren. MINISTERIE VAN OORLOG. Zijne Majesteit, van den Minister van Oorlog met welgevallen vernomen hebbende, dat nog dagelijks, behalve vele voormalige officioren en mindere militairen, ook een tal van burgers, van onderscheiden rang en stand, zonder tot eenige militaire dienst verpligt te zijn, en alleen door vurige en onbaatzuchtige liefde jegens den Koning en het vaderland gedreven , zich met het oog op de tegenwoordige tijdsomstandigheden ter beschikking stellen van de regering; Heeft goedgevonden, den Minister van Oorlog uit te noodigen, aan *Uen, van wie tot heden dusdanige dienstaanbieding werd ontvangen, j'eswege openlijk, bij aankondiging in de Staatscourant, Zijner Majesteits ' Jl jzonderen dank te betuigen. De Minister van Oorlog, J. J. van Mulken. MINISTERIE VAN KOLONIËN. Militaire Geneeskundige dienst in West-Iiidie. De Inspecteur van de Geneeskundige dienst der Landmagt verwittigt a en Genees- en Heelkundigen , zoowel Nederlanders van geboorte als ^leemdelingen, die genegen zijn om zich als Officier van Gezondheid
der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 's Gravenhage, Plein n°. 5, behooren aan te melden, met overlegging der nagenoemde bewijzen , als : 1°. eene geboorte-acte, ton bewijze van eenen ouderdom beneden de 35 jaren; 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats : 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen ; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ten gevolge van nader voor dien lioogeren rang af te leggen examen , en dat aan de betrekking van Officier van Gezondheid der 3de klasse in de West-Indien de volgende voordeelen zijn verbonden, als: 1°. een jaarlijksch tractement van f 1700, benevens vrije woning of schadeloosstelling voor huishuur: 2°. een tractement van f 900 'sjaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der lst'e klasse zal geschieden ; onder voorwaarde echter van eene schriftelijke verbindtenis tot eene eventuele teruggave der gelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren : 4°. de rang van Tweeden Luitenant bij de Landmagt in West-Indie. 's Gravenhage, den lsten Maart 1870. De Inspecteur voornoemd, Dr. J. J. Sas.
---

BUITENLANDSCHE BERIGTEN. DUITSCHLAND
De Pruissische Staats-Anzeiger bevat onder dagteekening van 11 Augustus een berigt over de eerste gebeurtenissen op het oorlogstooneel, waaruit wij met eenige bekorting het volgende overnemen. » Het heeft over het algemeen bevreemding verwekt dat tot dus ver slechts weinige en niet volledige berigten van het oorlogstooneel ontvangen zijn. Bij hen die met de leiding des legers belast zijn, bestaat het volle bewustzijn van de pligten, welke ten aanzien van de publiciteit op hen rusten; zij zullen die ook met vreugde trachten te vervullen; maar er zijn oogenblikken, waarop de vervulling van overigens zeer regtmatige wenschen de zaak zelve ten zeerste kan benadeelen. » Inzonderheid was dit het geval met de gebeurtenissen die bij Saarbrücken hebben plaats gehad. Maar nu onze kolonnes aldaar op het Fransche gebied binnengerukt zijn, vervallen de bedenkingen welke tot nog toe bestonden. » De ligt vaardigheid, waarmede de Fransche regering eenen bloedigen oorlog begon, maakte elke berekening tot schande. Desniettegenstaande was het bestuur der militaire aangelegenheden in Pruissen ook hierop voorbereid. Dezelfde excentriciteit, welke Frankrijk in het politieke heeft aan den dag gelegd , heeft zich ook in de daarop gevolgde militaire maatregelen geopenbaard. Al de in den vrede op de been gehouden troepen werden door de Keizerlijke regering overhaast naar onze grenzen gezonden. Eene massa van meer dan 100,000 man bedreigde mitsdien het Duitsche gebied op den linker Rhijnoever, terwijl onze bataillons in de geheele monarchie, aan de Oder en deWeichsel, nog in hunne garnizoenen stonden. De Franschen waren dus in eene gunstiger situatie dan wij. Het is waar dat men ook dezerzijds immobile troepen naar de grenzen had kunnen doen oprukken, maar men gaf de voorkeur aan het volgen van een anderen weg. Want men was van oordeel dat troepen, hals over hoofd aan den toestand van vrede ontrukt, wel in staat waren om oogenblikkelijke voordeelen te behalen,
maar niet voldoende georganiseerd om tegen de wisselvalligheden van een grooten en ernstigen oorlog bestand te zijn. Men begreep dus de strijdkrachten geregeld ten oorlog te moeten voorbereiden. Desniettegenstaande hoopte men, ook zonder op dit als hoofdregel geldende beginsel inbreuk te maken, zelfs met de aan de westelijke grenzen in hare garnizoenen gelaten zwakke strijdkrachten den Duitschan bodem eenigermate te kunnen beveiligen, schoon men wist dat, zoo de vijand eenige energie bezat, men niet in staat was ernstigen tegenstand te bieden , of te beletten dat hij op kosten van een deel onzes lands teerde. Alle Duitsche troepen bleven dus in hunne garnizoenen tot op het oogenblik, waarop zij tot operatien in staat waren. n Deze consequente handelwijs heeft reeds belangrijke vruchten gedragen. Het Fransche leger, bij welks organisatie overhaasting en verwarring heerschten, vond bij zijne komst aan de grenzen reeds troepen aanwezig, ofschoon dit slechts de zwakke aldaar liggende garnizoenen waren. Het heeft, hierdoor op het dwaalspoor gebragt, zelfs niet beproefd op kosten van ons land te leven; nog meer — aan de volmaakte organisatie der Duitsche strijdkrachten heeft men het te danken, dat, zoodra deze hare toerustingen voltooid hadden en aanrukten om den aangeboden strijd te aanvaarden, de Fransche strijdkrachten niet aan de grenzen konden stand houden, maar hare stellingen opgaven en terugtrokken. » Gelijk bekend is had de Fransche hoofdmagt zich op den eigen dag, waarop te Berlyn pas het bevel tot mobielmaking gegeven werd, naar de Saar en met name tegen Saarbrücken in beweging gesteld. In laatstgenoemde stad bevonden zich slechts een bataillon van het regement n°. 40 en drie escadrons van het regement uhlanen n°. 7. Wierden deze troepen teruggeroepen, dan was de toegang tot de Duitsche landen op den linker Rhijnoever voor den vijand wijd opengesteld. Men kende het gevaar, hetwelk deze kleine afdeeling liep; maar het kwam er op aan, den vijand te imponeren en zich in weerwil van het dreigende gevaar niet te laten storen in de uitrusting des legers. Deze taak werd door het gemelde detachement met onvermoeiden ijver en schitterende volharding vervuld, terwijl ter verdere bescherming op andere punten der Saar eenige weinige compagnien en escadrons uit de naastbijgelegen garnizoenen vooruit gezonden werden. Op eene in de krijgsgeschiedenis tot dus ver ongehoorde wijze heeft deze kleine onverschrokken schare gedurende 14 dagen na de Fransche oorlogsverklaring stand gehouden tegenover gansche vijandelijke divisien. ii In de oogen des vijands verkregen deze afdeelingen met eiken dag eene grootere beteekenis en groeiden zoodanig aan , dat men ze ten slotte in de Fransche dagbladen op eene sterkte van 200,000 man geschat vond. Er werden dagelijks patrouille-schermutselingen geleverd, die in de Fransche bulletins als belangrijke gevechten werden voorgesteld. Dezerzijds was men niet in het geval van dergelijke snoeverijen en verontrustende berigten te kunnen wederleggen. Wilde men de waarheid doen kennen, dan moest men zeggen, dat hier niet meer dan 1 bataillon en 3 escadrons tegenover den vijand stonden. Weinige uren nadat dit in Berlyn bekend geworden ware , zou men het ook in Parys geweten hebben, en de vernietiging van het kleine detachement zou onvermijdelijk zijn geweest, zooJra de vijand wist wat tegenover hem stond ii Toen uit de berigten bleek dat ten laatste twee Fransche legerco rpsen in onmiddellijke nabijheid tegenover het zwakke detachement stonden, wilde de opperbevelhebber, ten einde de dappere schare niet op te offeren, haar terug doen trekken, te meer daar op dat tijdstip onze toerustingen ten einde liepen. Maar de commandant te Saarbrücken, overste-luitenant von Pestel, verzocht dat men hem op dien eerepost zou laten, en voegde er bij dat uit de houding der Franschen bleek dat de kleine bezetting van Saarbrücken hun groot ontzag inboezemde. Onder deze omstandigheden werd het verzoek toegestaan , te meer daar men nu reeds in staat was, om hot detachement door nog twee bataillons te doen ondersteunen, en twee mijlen achterwaarts troepen ter dekking van deszelfs terugtogt te plaatsen. Dit leidde tot den befaamden eersten slag bij Saarbrücken , waarvan in Frankrijk zooveel ophef gemaakt is!" In de daarop volgende beschrijving van dat op 2 Augustus voorgevallen gevecht, wordt gezegd dat de kleine bezetting van Saarbrücken, in den morgen van dien dag van het naderen van vijandelijke kolonnes onderrigt, buiten de stad eene stelling innam om den vijand tot het ontwikkelen en vertoonen zijner krachten te nopen ; dat dit doel bereikt •werd en men de zekerheid verkreeg van drie divisien van het legercorps des generaals Frossard tegenover zich te hebben , en dat daarop de bezetting den terugtogt in goede orde aanraardde en op 1 mijl afstands van Saarbrücken een bivouacq betrok zonder door den vijand vervolgd of bemoeijelijkt te worden. — De officieuse Norddeutsche Allgemeine Zeitung van den 14den zegt: i) Waarschijnlijk ten gevolge van eene oproeping om in eene oogenblikkelijke schaarschte van levensmiddelen te Saarbrücken te voorzien is het gerucht verspreid geworden, dat bij onze in het veld staande troepen gebrek aan levensbehoeften ontstaan zou zijn. Die geruchten zijn ten eenenmale ongegrond; aan het leger zijn tot dus ver de rijkelijkste toevoeren van proviand van allen aard naar het oorlogstooneel nagezonden en bij hetzelve in zulke aanzienlijke hoeveelheden aangekomen, dat op grond der van daar ontvangen officiele rapporten verdere verzendingen uit de magazijnen in het vaderland voorloopig geheel achterwege kunnen blijven." .— Van de zeekust deelen de Berlynsche bladen van eergisteren de volgende berigten mede: ii Wangeroge , 8 Augustus. Ons eskader pantserschepen, door het stoomjacht Cuxhaven vergezeld, is gisteren, na twee dagen in de Noordzee gekruist te hebben zonder den vijand te ontmoeten, weder in de Jahde binnengekropen „ Wilster, 12 Augustus. Heden is hier het berigt ontvangen dat Fransche oorlogsschepen voor de Elbe verschenen zijn. Thans weet men dat de Fransche vloot uit acht groote pantserfregatten en drie transportschepen bestaat Sedert anderhalf uur hoort men in zee een aanhoudend schutgevaarte. De in Cuxhaven gestationeerde bondsoorlogsvaartuigen zijn uitgeloopen; gelijk een de Elbe opvarend stoomschip^meldt is ook het eskader uit "de Jahde in zee gegaan " F R A N K R IJ K. Keizer Napoleon is den 14den, ten 2 ure 's ochtends, met den Keizerlijken Prins, van Metz naar Verdun vertrokken, met achterlating
der volgende proclamatie aan de bevolking van Metz: » Terwijl ik u verlaat om den binnendringenden vijand te gaan bestrijden, vertrouw ik de verdediging dezer groote stad aan uwe vaderlandsliefde toe. Gij zult niet gedoogen dat de buitenlander dit bolwerk van Frankrijk vermeestere; en gij zult met het leger wedijveren in zelfopofferende vaderlandsliefde en moed. ii Het onthaal, hetwelk ik binnen uwe muren heb gevonden, zal bij mij in dankbaar aandenken blijven; en ik hoop in gelukkiger tijden te zullen kunnen terugkomen om u voor uw edel gedrag dank te zeggen."' Deze proclamatie vermeld hebbende zegt de Constitutionnel onder dagteekening van 15 Augustus: »Dat wil zeggen dat het hoofdkwartier onzer legermagt van de Moezel-linie is overgebragt naar de linie deiMaas. Deze beweging schijnt noodzakelijk te zijn opdat onze regter flank niet worde overvleugeld door het leger van den Kroonprins van Pruissen, hetwelk zeer snel voorwaarts rukt met het kennelijke doel om zich achter het leger van Bazaine te plaatsen, terwijl dit van voren door de twee andere Pruissische legers aangevallen zou worden. ii De hoofdzaak is thans dat het aan de hoofdmagt van ons leger gelukke zich te plaatsen in eene sterke positie nabij Chalons, alwaar liet zal worden versterkt door de troepen, die nu dagelijks uit alle deelen des Keizerrijks aankomen. Aldaar zal de uitkomst van dezen veldtogt beslist worden." — De Napoleonsdag is gisteren in Frankrijk niet met de gewone feestelijkheden gevierd, maar met openbare gebeden voor den Keizer en voor het leger In plaats van het Te Deum is, gelijk de Constitutionnel berigt, het Exaudiat in de kerken gezongen. — De generaal Decaen , die aan het hoofd eener Fransche divisie nabij Metz staat, heeft de volgende dagorder uitgevaardigd: »Ieder soldaat die zijn geweer verliest zal ongewapend naar de voorposten worden gezonden. Hem zal dan eerst een nieuw geweer worden gegeven, wanneer hij eene volledige uitrusting aan eenen vijandelijken soldaat zal hebben ontnomen." — Eergisteren is te la Villette, eene toen van troepen ontbloote voorstad van Parys, eene kazerne door eenen volkshoop van omstreeks 200 personen overrompeld en geplunderd, enkel met het doel, r.aar het schijnt , om wapenen te vermeesteren. Toen de aanslag, niet zonder bloedvergieting, gepleegd was, kwamen er detachementen nationale garde en politieagenten ; deze hebben eenige van de daders achterhaald, met hulp der bevolking, n De houding van de bevolking — zegt de Constitutionnel — en bepaaldelijk van de arbeidende klasse, was uitmuntend , ja in de daad vertroostend onder de angsten dezer dagen." In de Parysche dagbladen van gisteren leest men berigten van opschuddingen te Nantes , te Creusot en te Croix-Rousse door zamenscholingen en volkshoopen onder den kreet: leve de republiek! veroorzaakt. Alleen te Croix-Rousse, eene voorstad van Lyon, schijnt de rustverstoring van eenigermate ernstigen aard geweest te zijn. — Het departement der Alpes Maritimes, alsmede geheel Algerie zijn in staat van beleg gesteld. RUSLAND. Het regeringsblad van den 12den dezer constateert het verschijnen der cholera in verscheiden steden des rijks, waaronder genoemd worden Taganrog, Rostow aan den Don en Bolchow in het gouvernement Orel. ITALIË. In een schrijven uit Flor er ce van 11 Augustus meldt een Fransch correspondent het volgende aan het Journal des Debats: » De Kamer van Afgevaardigden is opgeroepen om den 16den dezer zitting te houden. De regering is voornemens alsdan eene nieuwe aanvrage om geld te doen ten einde de militaire toerustingen hier te lande op dezelfde hoogte te kunnen brengen als de andere onzijdige mogendheden. Nu reeds heeft zij, nevens de reeds vroeger opgeroepen ligtingen , twee andere opgeroepen , waardoor de sterkte der op de been zijnde troepen tot ruim 200,' 00 man klimt. n De ministeriele dagbladen verklaren dat de militaire toerustingen hier te lande geenszins beduiden dat de regering de staatkunde van onzijdigheid laat varen ; maar de dagbladen van de parlementaire linker zijde zijn door die verklaring geenszins overtuigd ; zij geven bij voortduring te kennen dat er geheime afspraken tusschen den Koning en het Fransch gouvernement bestaan. » Van de zijde der oppositiepartij wordt dan ook aan de volksafgevaardigden de vermaning gerigt om bij de aanstaande zitting der Kamer stipt op te komen; en het is in de daad te hopen dat de vergadering ditmaal, niettegenstaande de hebbelijke achteloosheid der Italianen., zeer talrijk zal zijn. » Een iegelijk begrijpt dat de gebeurtenissen van bedenkelijken aard zijn, en dat, welke ook de loop der zaken op het krijgstooneel zij, de weerstuit van hetgeen in Frankrijk gebeurt en zal gebouren, door Italië zal worden gevoeld. «Onlusten, storingen der openbare orde, zijn hier te lande in den laatsten tijd niet voorgevallen. Doch het lijdt geenen twijfel dat de partijen zich roeren. De partij der Mazzinisten is niet gestemd om omstandigheden als die waarin wij thans verkeeren, ongebruikt te laten voorbij gaan ; en de reactionaire partijen, de Napelsche Bourbonsgezinden, de Toscaansche legitimisten, de clericalen van elke provincie des rijks , beginnen in de weer te komen. ii De Unita Cattolica , het hoofdorgaan der katholijke partij hier te lande, doet opmerken dat het Fransche leger op de Duitsche grenzen nederlagen leed juist toen het den Kerkelijken Staat ontruimde. Zulke omstandigheden makon altijd indruk op bijgeloovige gemoederen, waaraan het in Itaiie niet ontbreekt. ii De door de regering voorgedragen en door de Kamer aangenomen maatregelen tot dekking der tekorten in de schatkist zijn ook door den Senaat goedgekeurd; en de wetgevende zitting zou reeds gisteren gesloten geworden zijn , ware het niet dat de loop der gebeurtenissen de regering noopte om eene nieuwe aanvrage om geld te doen en om de Kamer daartoe op te roepen. ii De aanstaande zitting der Kamers zal kort maar zeer belangrijk zijn. De linker zijde zal het ministerie noodzaken tot eene discussie over de buitenlandsche betrekkingen ; en denkelijk zal het alsdan eindelijk blijken welke rol Italië voor goed zal op zich nemen."
OOSTENRIJK. Het offieiele dagblad van liet Oostenrijksch gouvernement maakt thans de depêche betreffende het concordaat openbaar, welke door den rijks-kanselier von Beust den SOsten Julij jl. aan Oostenrijks zaakgelastigde bij den Heiligen Stoel gerigt is. Dit s' uk vangt aldus aan : •i Het Keizerlijk en Koninklijk gouvernement heeft de jongste besluiten van het Concilie , strekkende tot vaststelling van het leerstuk -der Pauselijke onfeilbaarheid , niet anders dan met innige bekommering kunnen beschouwen. Uie besluiten toch zijn de beknopte uitdrukking en tevens de plegtige bekrachtiging van beginselen wier toepassing onvermijdelijk stoornis brengt in de grondslagen waarop de onderlinge betrekking van Kerk en Staat dus ver heeft berust •Gewapend met nieuw gezag en als met almagt bekleed is de Priestervorst verheven tot oppersten regter in zaken van geloofs- en zedeleer, terwijl aan deze klasse van zaken eene omschrijving wordt gegeven waardoor zij veel grootere uitgestrektheid bekomt dan het gebied hetwelk onbetwist aan de bevoegdheid der Kerk is voorbehouden. Eene zoo aanmerkelijke toeneming der magt welke in de hand van het Hoofd der Kerk ligt, verpligt de gouvernementen tot meerdere waakzaamheid en geestkracht ter handhaving hunner eigene regten tegenover die welke onder htt schild van dat nieuwe gezag worden geëischt." Verder herinnert de depêche de waarschuwingen , door het Oostenrijksche en andere gouvernementen aan den Heiligen Stoel gerigt met het doel om het Concilie van buitensporige besluiten terug te houden ; ■en zij vervolgt aldus: «Die waarschuwingen waren vruchteloos, even zeer als de volhardende tegenkanting der minderheid. Noch het hof van Rome noch de meerderheid van het Concilie waren te bewegen om op den ingeslagen weg stil te staan; en de jongste publieke zitting •der kerkvergadering heeft eene plegtige bekrachtiging bijgezet aan het leerstuk hetwelk , om zoo te zeggen, de kern is van de begrippen wier heerschappij de Heilige Stoel wil verzekeren. » Alzoo zag het K. en K gouvernement zich geplaatst voor een feit van oneindig groote beduidenis , hetwelk het eeniglijk te beschouwen had met het oog op dezelfs gevolgen voor de aan zijne zorg toevertrouwde belangen. » Immers het uitspreken van een oordeel over een godsdienstig begrip is iets dat ons niet in de gedachte kon komen ; wij zijn niet bevoegd om daarover een oordeel te vellen. Bij deze gelegenheid hebben wij ons, gelijk vroeger, zorgvuldig gewacht voor alle onbehoorlijke inmenging in vragen die louter tot de geloofsleer behooren. De besluiten van het Concilie gingen ons enkel in zoover aan , als hunne toepassing op de onderlinge betrekking van Staat en Kerk den Staat raakt. » De uitkomst nu van het onderzoek uit het aangeduide oogpunt des Staats kon niet twijfelachtig zijn. De door het Concilie afgekondigde leerstellingen plaatsen de betrekkingen des Staats met de Kerk op eenen gansch nieuwen grondslag, vermits de Kerk den kring harer bevoegdheid uitbreidt en tevens al de magt die zij beweert te hebben, in 's Pausen persoon vereenigt. "Eene zoo diep gaande verandering werpt alles omver, wat tot nog toe bij de regeling der betrekking tusschen Kerk en Staat in het oog gehouden werd en tot rigtsnoer diende De Kerk is het, vanwaar een stap van zoo gewigtige strekking komt; en zoodoende plaatst zy zich op een terrein waarop wij haar wel moeten volgen met de verklaring dat de onder gansch verschillende omstandigheden aangegane overeenkomsten nu niet meer als geldig kunnen worden beschouwd. Het concordaat van 1855 is dus vervallen ; en het wordt door het Keizerlijk en Koninklijk gouvernement als afgeschaft beschouwd. 11 In dien zin is reeds een besluit door den ministerraad genomen; ik draag u op, daarvan olficieel kennis aan het Pauselijk gouvernement te geven. »Ik geloof dat de tegenwoordige omstandigheden dat besluit regtvaardigen. ii Niet zonder ongerustheid is er betrekking te houden met eene magt die zich zelve verheft tot eene magt zonder perk of toezigt. Wel is waar, de Pauselijke onfeilbaarheid moet zich alleen tot de zaken van geloofs- en zedeleer uitstrekken; doch het is onmiskenbaar dat degene die niet kan falen, alleen zich zeiven bevoegd acht om te zeggen wat al en wat niet onder de geloofs- en de zedeleer behoort, en dat alzoo hij alléén de grenzen zijner bevoegdheid bepaalt. ii Do Pauselijke Zendbrief van 8 September 1864 en zijn aanhangsel, de Syllabus, toonen duidelijk genoeg, hoe ver die bevoegdheid zich naar hot oordeel des Heiligen Stoels kon uitbreiden, zelfs vóór de afkondiging der onfeilbaarheid. Tegenover zulk eene magt moet de Staat, zoo hij zich niet tot het aanwenden van nieuwe middelen genoodzaakt wil zien, althans zijne volle vrijheid van handelen hernemen, ter afwering van aanmatigingen die nu schier met zekerheid te verwachten zijn. ■1 Het Hongaarsch gouvernement is, op grond van een aloud voorregt der Apostolische Koningen, voornemens het Placetum Regium toe te passen. Daar de wettelijke geldigheid des concordaats in Hongarye meer dan betwist is, behoeft het geene uitdrukkelijke afschaffing in oen land waar het niet als staatswet erkend wordt. Anders is het gesteld in de landen aan deze zijde der Leitha: hier moet het Keizerlijk Patent van 5 November 1855, waarbij kracht van wet aan het concordaat gegeven is, ingetrokken worden. Deze maatregel, waartoe onverwijld zal worden overgegaan, is toereikend geoordeeld zonder gebruik te maken van het Placetum Regium, hetwelk buitendien tegen den liberalen geest van Oostenrijks grondwetten strijden en de vrije uitoefening der katholieke godsdienst, welke door die wetten gewaarborgd !3, belemmeren zou. »Het Keizerlijk en Koninklijk gouvernement bepaalt zich dus tot het hernemen zijner volle vrijheid van handelen, ten einde gewapend te zijn tegen mogelijke aanmatigingen der kerkelijke magt zoo als zij door de besluiten van het jongste concilie is gevestigd. De verandering gekomen in den porsoon van eene der contraherende partijen, alsmede in de bij het sluiten des concordaats wederzijds bestaande gesteldheid, geeft aan het gouvernement het regt om die overeenkomst als vervallen te beschouwen , en het bedient zich van dit regt. Trouwens de concordaatsbepalingen zijn meerendeels onuitvoerlijk geworden; zoo zeer 's hare beduidenis thans gewijzigd." _ Als voorbeelden tot staving dezer laatste stelling worden drie bepalingen des concordaats aangehaald; dan besluit de heer von Beust zijne depêche aldus: » Het concordaat is dus door de besluiten van het jongste
concilie feitelijk en regtens te niet gedaan. Wij doen niet anders daa getuigenis geven van eenen staat van zaken die buiten onzen wil ontstaan is. De opzegging is geen willekeurige stap van deze zijde; wij doen enkel wat de besluiten der Kerk ons noodzaken te doen. »Intusschen is het verre van ons het sein tot nieuwe botsingen tusschen het kerkelijk en het burgerlijk gezag te willen geven. Herneemt het burgerlijk gezag zijne vrijheid, het zal ze niet ten nadeele van de belangen der godsdienst gebruiken. Terwijl het zijne regten verdedigt, zal het anderer regten en vrijheid blijven eerbiedigen; kortom, het wenscht enkel in vrede te leven met de Kerk, die het eerbiedigt en wier verheven roeping het erkent." SPANJE. Volgens een bij het Journal des Debats ontvangen schrijven uit Madrid van den 12den zouden de Cortes hoogst waarschijnlijk vóór het eind dezer maand worden zamen geroepen. »Het meerendeel der progressisten en der demokraten — zegt de briefschrijver verder—erkennen thans dat art. 33 der constitutie, hetwelk den monarchalen regeringsvorm heeft bestendigd, onuitvoerbaar is. i> Het hoofdbestuur der republikeinsche partij is aanhoudend vergaderd. Het heeft de bevolking bij een manifest tot kalmte, behoedzaamheid, orde en vertrouwen aangemaand. De parlementaire linker zijde houdt ieder oogenblik zamenkomsten in het locaal der Cortes." TELEGRAPRISCHE BERIGTEN. Parys , 15 Augustus. Volgens offieiele berigten zijn Bitsch en Pfalzburg voortdurend door Fransche troepen bezet. Eene depêche uit Palermo meldt dat Mazzini, van Genua komende, aldaar in hechtenis genomen is. Parys , 16 Augustus. Officieel is het volgende bekend gemaakt: Gisteren 15 Augustus heeft men to Commercy [aan de Maas] uhlanen gezien , die in de rigting van Bar voortrukten. Geene andere berigten zijn van het oorlogstooneel ontvangen. Berlyn , 15 Augustus. Volgens eene mededeeling van den vorst von Pless, militair inspecteur van de vrijwillige ziekenverpleging, heeft het reeds vermelde gevecht op gisteren iu de rigting van het dorp Pange naar Metz plaats gehad. Al de dorpen zijn door de bewoners verlaten. Berlyn , 16 Augustus. Het volgende berigt uit het hoofdkwartier des Konings te Herny van den 15den is hier bekend gemaakt: «Gisteren na den middag hebben het 1ste en het 7de armeecorps de buiten Metz staande Franschen aangetast en ze na een bloedig gevecht in de stad terug geworpen. Het verlies der Franschen wordt op 4000 man geschat. Heden heeft eene groote verkenning onder leiding des Konings plaats gehad, die zich gedurende verscheiden uren tusschen do beiderzijdsche linien van voorposten bewoog, zonder dat de vijand eenige demonstratie ondernam, hetgeen van groote moedeloosheid aan de zijde der Franschen getuigt." Berlyn , 16 Augustus. Depêche des Konings aan de Koningin. Herny den 15den ten 7 u. 30 m. des avonds. Ten 3 ure ben ik van het slagveld bij Metz teruggekeerd. Da voorhoede van het 7de corps tastte gisteren avond tegen 5 ure den aftrekkenden vijand aan. Deze hield stand en kreeg allengs versterkingen uit de vesting. De 13de divisie en gedeelten der 11de ondersteunden de voorhoede, gelijk mede gedeelten van het 1ste armeecorps. Een zeer bloedig gevecht ontstond langs de geheele linie. De vijand werd op alle punten geslagen, en tot voor het glacis der buitenwerken vervolgd. De nabijheid der vesting vergunde hem vele van zijne gekwetsten in veiligheid te brengen. Nadat onze gekwetsten geborgen waren betrokken de troepen met het aanbreken van den dag hunne vorige bivouacqs. De troepen hebben, naar mij gerapporteerd wordt, alle met bewonderenswaardige energie en met lust gestreden. Ik heb velen gezien en hen hartelijk gedankt. De vreugde was treffend. Ik hob de generaals Steinmetz, Zastrow, Manteuffel en von Goeben gesproken. Berlyn , 16 Augustus. Volgens officieel berigt uit Herny van gisteren avond heeft de kleine vesting Marsal zich, na een kort bombardement, aan een Beyersch corps overgegeven. Frankfurt, 15 Augustus. Uit Miinchen wordt berigt dat de Beyersche minister van eeredienst aan de bisschoppan verboden heeft de besluiten van het concilie af te kondigen en ten uitvoer te leggen, zoolang het placet des Konings daarop niet verkregen is. Kopenhagen , 15 Augustus. Het onlangs door het Londensche Daily News gegeven berigt, dat er maatregelen genomen zijn om de Fransche vloot bij Helsingör van proviand te voorzien, wordt heden door de Berlingske Tidende voor onwaar verklaard. St Petersburg , 15 Augustus. De Oostenrijksche gezant, graaf Choteck, is heden van hier naar Weenen vertrokken. Konstantinopel , 14 Augustus. Er is eenige verandering in het ministerie gekomen. Mustapha-Fazyl-pascha is minister van finantien geworden. New-York, 15 Augustus. Goud-agio 17.
---

