DE STRIJD
TUSSUHKiN KAPITALISTEN EN WERKLIEDEN. ' Wanneer twee geheel onderscheiden belangen zonder verstand worden verdedigd door lieden, die ni et met elkander in overleg wenschen te treden, ontstaat daaruit voor ’t volk meer na- dan voordeel. Als ieder altoos redeneert over zijne eigen zorgen; als men daarbij slechts ’t woord laat aan eigen lotgenoten, kan ’t niet anders of men komt ten slotte tot allerlei dwaze, overdreven denkbeelden. Vrede ontstaat niet uit ’t belemmeren der gedachte, maar uit vrije, openbare bespreking. Om elkander met welwillendheid te bejegenen moet men elkaar in ’t aangezicht durven zien. Men begrijpt elkander niet, wanneer men eigen denkbeelden voor onfeilbaar verklaart en ze opdringt aan anderen. Zal echter de bespreking rustig en oprecht zijn, dan behoort men vóór alles te letten, dat men zich niet toornig maakt. Wanneer men niet zorgt, dat bij gedachtewisseling over belangrijke onderwerpen de hartstochten in rust blijven, is geene eerlijke bespreking denkbaar. Over ’t beginsel, de kracht, de toewijding aan, en het genot van den maatschappelijken toestand, dient men ’t onderling eens te zijn, wil men met elkander in overleg treden over schikking van belangen. De rechten en plichten van ’t familieleven als een beginsel, dat niet mag worden miskend; het eigendomsrecht, als eene kracht die tot toewijding aan en tot genot van de maatschappelijke toestanden aanleiding geeft, vorderen luide erkenning door allen, die de natuurlijke ontwikkeling der beschaving liefhebben. Familie en eigendom zijn natuurrechten, waarop alle geschreven wetten behooren te rusten, zonder welke de vrijheid der burgers en de welvaart des lands onmogelijk zijn. Ook het loon voor verrichten arbeid is heilig. Men mag slechten en goeden arbeid niet met ’t zelfde loon betalen, evenmin als ’t onverschillig mag zijn, of men voor een bepaalden arbeid meer of minder tijd bezigt. Zoowel werklieden als kapitalisten zijn overtuigd van de noodzakelijkheid dezer bepalingen. Er bestaat dan , . "■ i i ï i _ i i : i x
ook inderdaad g e e n e r 1 e 1 verschil van beginselen tusschen kapitaal en arbeid. Zij die beweren, dat er tusschen deze beide elementen der volkswelvaart wél strijd is, vergissen zich inderdaad. Want t kapitaal is niets anders dan reeds verrichte arbeid, en arbeid is slechts toekomstig kapitaal. Alleen dan wanneer ’t kapitaal zijn oorsprong en de arbeid zijne toekomst vergeet, ontstaat er verschil van belangen. Hartstochten komen in beweging, en er ontstaan allerlei zwarigheden. De kapitalist begint te kermen en zegt dat hij bestolen wordt, de werkman begint te zwetsen en zegt dat hij een slaaf is. De kapitalisten worden niet bestolen. Daarvoor zorgt de wet, daarvoor zorgen zij zelf, daarvoor zorgen de redelijk-denkende werklieden. De werklieden zijn ook geen slaven, want er bestaan geen gepriviligeèrde standen meer. Het is onmiskenbaar, dat de maatschappelijke toestand der werklieden nog eene groote verandering en verbetering behoeft, alvorens men zal kunnen beweren, dat zij persoonlijk en maatschappelijk in ’t genot van alle rechten zijn. Maar hoeveel waarachtige grieven de werklieden ook nog tegen onze wetgeving kunnen inbrengen, zóóveel is zeker, dat niemand hen als slaven beschouwt. Ook zij zelven beschouwen zich niet als zoodanig, al bestaan er een paar verouderde, onbruikbare bepalingen in de wet, die door ’t een of ander verzuim onopgeruimd blijven. Onze tijd levert ’t eigenaardig verschijnsel op, dat sommige agitateurs niets liever zien dan vijandige uitbarstingen tusschen de belangen van werklieden en kapitalisten. Te bejammeren is het voor die heeren, dat in Nederland de werklieden niet zóó onwetend zijn, om zich te doen gebruiken als werktuigen tot bevordering van bijzondere belangen. Niets gemakkelijker dan ’t vertrouwen te ondermijnen en wantrouwen te vestigen tusschen lotgenoten, of tusschen individuen, die met elkander in maatschappelijken toestand verschillen. Doch wie heeft ooit, door wantrouwen te voeden of te zaaien, zich middelen verschaft om gezonde begrippen van volkshuishoudkunde en zedelijkheid te bevorderen? Daarom is ’t in ’t belang van kapitalisten en werklieden, dat zij de boosaardigheid, waar zij die ontmoeten, in ’t verspreiden van valsche leerstellingen tegen treden, om met vereende krachten te strijden
voor vrede en welvaart in de maatschappij. In de stoffelijke en zedelijke betrekking, waarin de werklieden tot de maatschappij staan, kan voor een groot deel ’t evenwicht worden gevonden, dat thans nog ontbreekt. Daartoe evenwel behoort men zich omtrent die betrekkingen geene op vooroordeel gevestigde voorstellingen te maken, maar ’t vrije onderzoek te bevorderen. Totnogtoe geschiedt dit in Nederland slechts ten deele. De zaak is hier nog zoo nieuw; dat sociale vraagstuk, die arbeidersbeweging is voor velen nog niet veel meer dan een groot woord, waarvan zij de eigenlijke beteekenis niet vatten. Anderen weder, die nu eenmaal enkele vaste stellingen hebben gevonden, waarnaar zij leven en zich bewegen, en die niet zonder moeite zich die vaste grondslagen hebben verzekerd, vinden ’t zeer lastig en onaangenaam, er aan te worden herinnerd, dat de wereld zich beweegt — ook de zedelijke wereld — terwijl zij zoo gaarne in rustige rust die beweging zouden wenschen te stuiten. Weder anderen achten ’t goed te visschen in troebel water; zij doen al ’t mogelijke, om hunne eigen kleine, bijzondere belangen door te drijven. En die allen roepen dan in koor: „De werklieden zijn domme, onnoozele halzen,” of wel: „hartstochtelijke, boosaardige lieden, wie niets heilig is; die onze altaren en haardsteden willen verwoesten!” De breede zoom van goedgezinde burgers, welke ’s Zondags naar de kerk, naar den schouwburg of naar de wandelparken stroomt, en ’s weeks een onafgebroken dagtaak vindt, wordt angstig als zij zien, dat ’t den werklieden ernst wordt, terwijl hunne tegenstanders verklaren, dat zij familieleven en eigendom willen verwoesten!... Worden maatschappelijke orde en menschenwaarde bevorderd door de gemakzucht der gens en place en door de bijzondere oogmerken der onruststokers, die de werklieden beletten willen, hunne belangen zelf ter sprake te brengen? Door selfgovernement willen de werklieden bewijzen, dat zij kinderen zijn van hun tijd; dat Dordrecht en Rome in hen slechts herinneringen opwekken, waardoor zij worden aangespoord met dieperen ernst te streven naar meerdere en ruimere ontwikkeling, zoowel op zedelijk als op stoffelijk gebied.
---

BUITENLANDSCHE POLITIEK.
Het Fransche ministerie is niet vooruit gegaan in populariteit, sedert — vooral in de laatste dagen — is gebleken hoe oorlogzuchtig dit kabinet is. De heer Emile Ollivier en zijne collega’s mogen zich de woorden des keizers, in 1852 uitgesproken, wel herinneren. Immers, hunne handelingen zijn weinig in overeenstemming met de leuze: „Het keizerrijk is de vrede.” Prins Leopold van Hohenzollern heeft door de getuigenis, dat hij Duitschland niet in oorlog zou willen brengen en Spanje niet wil begiftigen met een bloedigen strijd, ’t in hem gestelde vertrouwen niet beschaamd. De Spaansche minister van buitenlandsche zaken geniet de voldoening, dat hij voor Spanjes troon een candidaat heeft kunnen vinden, die door zijne voortreffelijke geestesgaven en koninklijke afkomst waardig was Spanjes koning te worden. Zoo dus de Pransche ministers thans het genoegen smaken, die candidatuur verijdeld te hebben, zal men althans ’t Spaansche volk en generaal Prim niet meer kunnen hard vallen, wanneer voortaan die troon onbezet blijft. Het schijnt intusschen, dat men in Frankrijk de oovlogsgezinden nog niet zoo spoedig tot zwijgen zal brengen. De oorlogzuchtige dagbladen gaan voort, de gemoederen tegen Duitschland optewinden. Zoo verklaarde de Moniteur Universel, dat de intrekking der candidatuur van prins Leopold van Hohenzollern niet voldoende was, om den vrede te handhaven; dat men om Frankrijk te bevredigen het vredestractaat van Praag in Pruissen behoorde nateleven. Het Journal des Bêbats vraagt, of dit eene ministeriëele ingeving is. Het hoopt voor de eer van het ministerie, dat ’t blijken zal dit niet te zijn. Dat het de tegenwoordige raadslieden des keizers ernst zou wezen met het handhaven van het programma van 2 Januari wordt meer en meer in twijfel getrokken. De ministers zijn in een dubbelzinnigen toestand gebracht door de houding van ’t Wetgevend Lichaam, dat blijkbaar de getrouwe naleving van ’t programma wenscht, en weinig geneigd is oorlogzuchtige plannen te ondersteunen. Toen de heer E. Arago aan den heer de Grammont verzocht, de vertegenwoordigers gerust te stellen omtrent de bedoelingen der regeering, en aandrong te vernemen, of zij enkel uit de Spaansche trooncandidatuur, dan wel uit vraagstukken van meer samengestelden aard voorwendsels tot een oorlog zou zoeken, werd door den minister van buitenlandsche zaken ’t stilzwijgen bewaard. Het wantrouwen in de vredelievende gezindheid van dit kabinet is daardoor zeer toegenomen. Het Wetgevend Lichaam gaf daarvan blijken door het afstemmen van regeerings-voorstellen, om betrekkingen in stand te houden, die de kamer overbodig achtte. Het eerste werd met 99 tegen 97 en het tweede met 130 tegen 41 stemmen verworpen. De ministers konden de zitting verlaten met ’t bewustzijn, dat zij slechts dan op den steun van ’t Wetgevend Lichaam kunnen rekenen, wanneer zij eene liberale, vredelievende politiek volgen.
De koningin van Engeland bezocht Maandag de Interna- i tionale Tentoonstelling voor werklieden te Londen. Zij bracht 1 laar geruimen tijd door. Men had al het mogelijke gedaan, ie tentoonstelling goed in gereedheid te brengen. Toch ■ was alles nog bij lange na niet ontpakt en op de aangewezen plaatsen gesteld. Het oorspronkelijk plan, om de voorwerpen in klassen langs cirkels optestellen en dan volgens nationaliteiten langs dwarse doorsnijdingen aantewijzen, is verlaten. Men koestert thans ’t voornemen, alles zoo pittoresk mogelijk in den kortsten tijd te plaatsen. H. M. hield zich voornamelijk bezig met de inzendingen der messenmakers uit Sheffield, met porceleinwerken van Worchester, met tafelspiegels van Birmingham, met gekleurde vederbossen, geverfde zijde- en katoenstoffen, ivoor-, draai- en snijwerk, vergulde stoelen en teekeningen van Engelsche inzenders. Van de vreemde inzenders bezocht zij het Florentijnsche mozaiek, de waren der landbouwende bevolking van Italië en eene collectie Venetiaansche spiegels. Vooral een telescoop, geheel uit de hand bewerkt en eene collectie ijzersoorten, volgens een nieuw procédé verkregen, trokken de opmerkzaamheid.
---

FRANKRIJK.
BUITENLAND.
In den Elzas in de nabijheid van Swabwiller is eene petroleum-bron ontdekt van goede hoedadigheid en zeer ruimen aanvoer. Deze plaats is de eenige in Frankrijk, waar petroleum is ontdekt.
---

GROOT-BRITTANJE.
Eenigen tijd geleden is in de Japansche zee een oorlogschip van de Vereenigde Staten, de Onekla, ten gevolge eener aauzeiling met eene Britsche handelsstoomboot, met honderd elf man van de bemanning, te gronde gegaan. In Engeland wordt het, na gerechtelijk onderzoek, als eene uitgemaakte zaak beschouwd, dat de Britsche zeekapitein zich de aanzeiling niet te verwijten heeft, maar dat hij moedwillig heeft verzuimd het zinkend schip te hulp te komen, en wegens deze onmenschelijkheid is hem naar de Engelsche wet eene lichte straf opgelegd. Hiermede is de publieke opinie in de Vereenigde Staten geenszins voldaan; om haar te bevredigen worden thans in Engeland bijdragen verzameld voor een fonds tot ondersteuning en schadeloosstelling der achtergebleven betrekkingen van de bemanning van het verongelukte schip. De Londensche Daily-Neivs vraagt dringend bijdragen voor dat fonds, in de hoop, gelijk het zich uitdrukt, „dat de offerande door het Amerikaansche volk zal worden aangenomen in een even vriendschappelijken geest, als waarin zij wordt aangeboden.” De Queen maakt melding van een chignon-proces, dat dezer dagen voor een der rechtbanken aanhangig was. De aanklager (een kapper en valsche-haren-fabriekant), beschuldigde zijn confraters, dat zij gebruik maakten van zijne uitvinding. Hij was er namelijk in geslaagd, van fijne Russische wol door koken en door allerlei andere behandelingen iets te fabriceeren, dat voor menschenhaar kon doorgaan en had (speculeerende op de dwaze mode, waardoor de dames tegenwoordig aan hare hoofden de meest onnatuurlijke vormen trachten te geven) daarmede in de laatste jaren al een vrij aanzienlijke winst behaald. Nu evenwel anderen de kunst, waarvoor hij patent had genomen, ook in praktijk brachten, nu kwam er een onrustbarende vermindering in zijn inkomen. De aangeklaagden beweerden evenwel, dat dezelfde kunst al sedert jaren in praktijk was gebracht voor de poppen met wassen kopjes. Menige bijzonderherd werd ter sprake gebrachtom aan te toonen hoe menschen- en paardenhaar, Russischeen Angorawol al sedert jaren op deze wijze verwerkt werd. Meer dan één chignon en vlechtwerk moest door de rechters in oogenschouw worden genomen, en niet altijd was het de heeren mogelijk deze gewichtige zaak met den noodigen ernst te behandelen. De uitslag van het proces wordt niet medegedeeld, maar het Engelsche blad eindigt deze mededeeling met den wensch, dat de goede smaak harer lezeressen spoedig dergelijke processen onmogelijk zal maken, zelfs al lijden de haar-industriëelen daardoor een aanmerkelijke schade. In de kolenmijnen in Staffordshire heeft een ontploffing plaats gehad, waardoor 19 werklieden het leven hebben verloren.
---

OOSTENRIJKSCHE KEIZERSTAAT.
Bij het maken van een tunnel voor den xrans-Josepiispoorweg tusschen Rassthor en Russi in Bohemen heeft eene instorting plaats gehad, waarbij 37 arbeiders zijn bedolven. Men twijfelt of wel één hunner gered zal kunnen worden. De professoren aan de universiteit te Weenen hebben besloten, dat vrouwen, die hare diploma’s van andere plaatsen meebrengen, daar de colleges mogen bijwonen en al de hospitalen vrij zullen mogen bezoeken, 'lwee dames maken reeds gebruik van deze vergunning, eene van Engelsche en eene van Zwitsersche af komst.
---

DUITSCHLAND.
In het Petit Journal wordt graaf von Bismarck afgeschilderd. O. a. zegt de geestige schrijver: „De heer von Bismarck is een van die types, waarvan men op ’t eerste gezicht zegt: ’t is niet mogelijk zijn ouderdom te raden. „Men zou waarlijk geneigd zijn te zeggen, dat hij een man van 40 jaren is, die wat te veel van zijn leven gevorderd heeft, of een goed geconserveerd man van 60 jaar. ii De waarheid ligt bij graaf von Bismarck tusschen deze twee uitersten. Hij is een goede vijftiger, dien men eerder onder de tweede categorie zou rekenen dan onder de eerste. „Hij is lang, mager, beenachtig en heeft het voorkomen van een officier in burgerkleeding... maar van een officier, die op ’t punt van discipline niet met zich laat spotten!...” Een bankiershuis te Aken is dezer dagen door middel van
een valsche assignatie benadeeld voor de som van 15,000 thalers. Men had er voor gezorgd, een nauwkeurigen afdruk van den stempel des afgevers naast diens handteekening te zetten. De graveur van den stempel is opgespoord, doch ’t is bewezen, dat hij geheel onschuldig is aan het gepleegd bedrog.
---

VEREENIGDE STATEN.
Met het oog op ue verkiezingen in den herfst dezes jaars hebben de democratische leden van het congres der unie, volgens de berichten uit Washington van het laatst der vorige maand, een adres aan het volk uitgevaardigd, waarin zij zeggen, dat het bij die verkiezingen blijken zal, «of het Amerikaansche volk een grondwettig, spaarzaam en eerlijk bestuur zal hebben, dan nog langer onder een revolutionair, buitensporig en verkwistend partijbewind zal staan.” Zij nemen belastingvermindering en besnoeiing der uitgaven tot hunne leuze, en zeggen, dat het volk bij de verkiezingen gewis zijne goedkeuring aan dat programma zal hechten. De Amerikaansche correspondent der Londensche Times verwacht veel uitwerking van dat manifest, daar de oude partijleuzen door den burgeroorlog en de slaven-emancipatie velvallen zijn, en daar de republikeinsche of bewindvoerende partij door hare handelingen veel misnoegdheid onder het publiek heeft veroorzaakt. Als eene bijdrage tot de geschiedenis der Amerikaansche spoorwegen, deelt de Washingtonsche correspondent van den Times het navolgende gerucht mee. Tusschen den Erie- en New-York Central-Spoorweg heerscht eene zoodanige concurrentie, dat het bestaan dier maatschappijen er mede gemoeid schijnt. Vroeger was de prijs voor het vervoer van vee van Buffalo naar New-York ƒ 120 per waggon. Zes weken geleden verminderde de New-York Central den prijs op 100 per 100 stuks. Erie volgde het voorbeeld. Drie weken geleden verminderde de Central den prijs op ƒ 40, Erie volgde niet alleen, maar verminderde den prijs op ƒ 1 per waggon, en thans volgde ook de Central. Varkens worden 4000 mijlen ver voor 1 cent per stuk vervoerd. De New-York Times bericht, dat de uitverkoren vrouw van „Gevlekte Staart” den dag vóór zijn terugkeer is overleden. Het invloedrijke hoofd der Indianen is hierover zeer gebelgd en schrijft dit overlijden toe aan de tooverijen der blanken. Alle geschenken, die hij uit Washington heeft medegebracht, heeft hij met zijne vrouw doen begraven. Men vreest, dat deze toevallige dood de Indianen nog meer zal verbitteren.
---

SrAJVJE.
In eene Madridsche correspondentie aan la France wordt gewag gemaakt van de volgende combinatie, die door de politieke partijen daar te lande zou zijn ontworpen. Maarschalk Espartero zou tot regent worden benoemd, om de progressisten te bevredigen. De oudste zoon van den hertog van Montpensier, de infant don Fernando, 13 jaren oud, zou tot prins van Asturië verheven en bijgevolg troonopvolger worden. Daardoor zou men de liberale unie tevreden stellen. De Gaulois deelt de volgende passage mede uit een brief van generaal Prim, d.d. 8 dezer, die aan het blad, naar het zegt, is medegedeeld: „Gij weet beter dan iemand hoeveel sympathie ik heb voor al wat Frankrijk raakt, en gij kent ook mijn eerbied voor den keizer der Franschen. Gij kunt dus licht begrijpen, hoe het mij innig leed doet, dat thans de omstandigheden eenige verandering zullen brengen in de betrekkingen tusschen Spanje en Frankrijk. Maar wat te doen, als de belangen van mijn vaderland in ’t spel zijn ? «Nooit had ik kunnen denken, dat Frankrijk die quaestie zoo hoog had opgenomen; ik heb mij niet kunnen verbeelden, dat zij tot Europeesche verwikkelingen, die ik zoozeer wensch te vermijden, zou kunnen leiden. Doch de zaak is thans tot eene hoogte gekomen, dat terugtreden schande zou zijn. De nationale eer moet vóór alles gered zijn. Met de hand op het hart, en overtuigd dat wij niets gedaan hebben om de vriendschap met Frankrijk te verbeuren, eindig ik dezen brief dus met de woorden: //Vooruit, en leve Spanje.”
---

BELGIË.
Het Organè de Mons eischt namens de progressisten de volgende maatregelen, waarmede ook de Precurseur sympathie betuigt: kosteloos, verplicht onderwijs; wet op den arbeid van kinderen in mijnen en fabrieken; wijziging van dc kieswet in den zin van gelijkstelling van kennis met census; vermindering van de militaire uitgaven; geheele afschaffing van den lijfsdwang; intrekking van art. 1781 van het Burgerlijk Wetboek; herziening van de wet op de drukpers, in dien zin, dat voortaan de jury ten aanzien van persdelicten uitspraak zal doen; betere verdeeling van de algemeene lasten; billijkheid bij het verdeelen van ambten en bedieningen.
---

RUMENIË.
volgens net rexitr'duurnau nccit uc aauslciiiijjvöuuc luusul-generaal te Bucharest aan graaf Andrassy de verzekering gegeven, dat de dagen der regeering van vorst Karei geteld zijn, en dat in dit gewest elk oogenblik een omwenteling te wachten is. Ook de consuls van Hongarije, Engeland en Frankrijk hebben hunne regeeringen een gelijkluidende waarschuwing doen toekomen.
---

BINNENLANDSCH OVERZICHT.
Zooals men weet, heeft de „hooge katholieke geestelijkVrl” in België de processie tot viering van den Jodenmoord te Brussel verboden. Dit verbod is gekomen, nadat een clericaal ministerie in België was opgetreden; nadat koning Leopold zijne afkeuring over de voorgenomen processie te verstaan gegeven en gedreigd had, op den dag der processie zich met de geheele koninklijke familie buiten Brussel te begeven; nadat de geheele beschaafde bevolking van België haar afschuw van de voorgenomen feestviering duidelijk had laten blijken.
Hoe stelt nu de ultramontaansche Maasbóde dit verbod voor?
De „zoo verlichte en voorzichtige aartsbisschop heeft willen beletten, dat de joden en moderne heidenen voor de tweede maal aan het H. Sacrament hunne woede koelen zouden. Daarbij,” zegt het blad, „deze onverdraagzame (!) lieden konden niet beter gestraft worden dan door het afstellen der processie. Het is onze vaste overtuiging, dat dit hun een slag heeft toebracht, waarvan zij niet spoedig herstellen, en die den geregelden voortgang der processie in een volgend jaar mogelijk zal maken.” De processie zal in een volgend jaar evenmin gehouden worden als dit jaar, meent de Kamp. Ct. te kunnen, verzeren.... Dit in ’t voorbijgaan. Maar wat te zeggen van den glimp, dien ’t genoemde ultramontaansche blad tracht te geven aan ’t écli6C, dat de Belgische clericalen geleden hebben ? Die feestviering, j waardoor zij hunne kracht wilden toonen en waarop zij al hunne zinnen hadden gezet, hebben zij moeten achterwege laten, omdat zij de algemeene verontwaardiging niet durfden trotseeren, vooral bij het ophanden zijn der verkiezingen, die over het leven van hun ministerie moeten beslissen. Zij hebben, door van de processie af te zien, hunne onmacht beleden. En dan durft de Maasbode het voorstellen, als hadden zij daarmee hunne tegenpartij eeu trek gespeeld!
Het Nieuws van den Dag hekelt heden in een geestig artikel de neiging van ons volk, maar vooral van onze schrijvers, om zich aan vreemde woorden te bezondigen. „Jongens! Spreek je moêrs taal!” roept het uit, en wij beamen niet alleen dien gulden regel. Neen, we zetten zelfs nog een stap verder. Wanneer wij ’t zondenlijstje in het Nieuws vergelijken, dan gaat het ons als t de Arnh. Ct. eenige jaren geleden met den Ned.. Spectator ging : wij komen onwillekeurig tot de bekentenis: „Inderdaad, wij hebben gestruikeld in velen!" Nol inkeer en berouw beamen wij dan ook de slotwoorden van het blad: „Iedereen verstaat u niet met uw vreemde woorden. Denkt gij van wel ? Zal ieder, die de groote bladen en onze voornaamste tijdschriften leest, die termen verstaan ? Dat kon u wel eens tegenvallen. Ei, probeer eens, hoevelen de uitdrukking Italia fara da se, ook zoo’n stijl versiersel (?), begrijpen. Maar daarenboven, het zijn niet alleen onze groote bladen en geleerde tijdschriften, die het doen. De kleine bladen apen de grooten na. Damescouranten, kerkelijke couranten, provinciale en plaatselijke bladen werpen vreemde spreekwoorden en zinnen den lezers voor de voeten. Tijdschriften, die voor den kleinen burger en handwerksman bestemd zijn, kunnen het niet laten. Verscheiden stukjes zelfs van den „vriend van armen en rijken” bevatten daardoor gedeelten, onverstaanbaar voor hen, die er juist baat bij moesten vinden. „Het volk verstaat de vreemde termen niet. Dat het ’t „Ecumenisch Concilie” en een „Economisch Congres” door elkaar wart, is vooral voor hh. leden van arbeidersvereenigingen vrij erg, en dat de lui „profiteeren” voor „profeteeren” aanzien, „grotesque” voor „grootsch” gebruiken en „respectievelijk” voor „eerbiedwaardig” — kan tot wonderlijke gissingen aanleiding geven. Door hunne onvatbaarheid om die vreemde woorden te verstaan is een groot deel onzer boeken en tijdschriften gesloten voor velen onzer landgenoten. Menig burger lacht er over. Anderen houden zich groot, tuimelen over die woorden bij het lezen, nemen ze verdraaid en in verkeeiden zin over, tot vermaak der meer kundigen, die lachen over die grappige woordverdraaiingen. — W ilt ge lachen ? Lach! Maar werk niet mee om die zotheid te vermeerderen. Laat het volk niet gelooven, dat het fraai staat, die vreemde woorden te beriguu. Onze taal is rijk en schoon genoeg; zij beliï eft de uitheemsche lappen niet. Dus — weg er mee! „Jongen! Spreek je ateêr - wal.”
Terwijl in (jen iaatsten tijd meer dan ooit aan de hervor^'2^4 rechterlijke macht werd gedacht, spreekt het wel van zelf dat ook de jury niet werd vergeten. Het gevoelen van de meesten onzer bladen ten aanzien van dit rechts-instituut kennen wij. Vrij algemeen verzetten zij zich daartegen. Hun aantal is in den Iaatsten tijd zelfs nog toegenomen. Immers, ook de Held. Ct. noemde de rechtbank van gezworen onlangs een „alleronbeschaafdste instelling.” Alleen eeu paar organen, het Weekblad van het Recht, de Proo. Friesche en de Almelosche Ct., verdedigen het goede beginsel. Wij zouden wensclien, dat zij vooral dit deden uitkomen, dat het self-government, hetwelk meer en meer den tijdgeest doordringt, krachtig vordert, dat het volk, de eenige souverein, evenzeer zij vertegenwoordigd in de rechterlijke als in de wetgevende macht. Overigens wijdt de Prov. Friesche Ct., naar aanleidiug van een paar regels in het vlugschrift Cris d'alarme — eene beschouwing aan de jury, waarbij we ons zeer wel kunnen aansluiten. De onafhankelijkheid onzer rechterlijke macht, zegt zij, is enkel relatief. Bij gewone ambtenaren vergeleken, zijn de rechterlijke ambtenaren nog al onafhankelijk; hunne bevordering echter hangt geheel van de regeering af, maar ook zonder dat zijn rechterlijke ambtenaren geneigd tot partijdigheid ten gunste der regeering, waarvan zij als het ware een deel uitmaken. Voeg hierbij het crirainalisme en de afstomping van het rechtsgevoel, ontstaande door langdurige toepassing van dikwerf onbillijke wetten, alsmede de intieme relatiën met het openbaar ministerie, al ’t geen in zulk eene mate tot onbillijke rechtsspraak voorbeschikt, dat de jury als eene onmisbare toevoeging moet beschouwd worden aan onze rcchts-instellingen. Het staathuishoudkundig beginsel van arbeidsverdeeling, dat door de tegenstanders der jury herhaaldelijk wordt ingeroepen, heeft ongetwijfeld zijne waarde, doch het nadeel der mindere rechtskennis en geringere rechtspraktijk bij gezworenen kan niet opwegen tegen de voordeelen der jury, te meer daar deze instelling geenszins de rechters van beroep overbodig maakt. Men liebbe de rechters van beroep te beschouwen als deskundigen, als specialiteiten in rechtsgeleerdheid, die men wel behoort te raadplegen, maar die niet zelf omtrent schuld of onschuld beslissen. Het toepassen van wetten vordert bijzondere en langdurige studiën; de appreciatie van feiten geschiedt in den regel op de meest onpartijdige wijze door gezworenen. Herhaalde wraking worde aan partijen toegestaan; maar niet behoort, gelijk in Erankrijk, de keus der gezworenen een attribuut der regeering te zijn.
Prof. O. W. Vreede schrijft met het oog op het oorlogsgevaar een kort woord in het Utr. Dagbl. en zegt: „Welke de wending der gebeurtenissen zijn moge, noch Erankrijk, noch Pruissen behooren hier te lande weerklank of voorspraak te vinden. Voor de taal van beiden zal, naar wij vertrouwen, het kabinet van ’s Gravenhage doof blijven. De ondschendbaarheid van liet grondgebied moet ten spoedigste verzekerd worden, zoowel door huishoudelijke maatregelen ter versterking onzer weerbaarheid, als door tijdig overleg met het naburig België.” Prof. Vreede zal nimmer verstandiger worden! Zijne «vaderlandsliefde” en „nationaliteitswoede” zijn spreekwoordelijk geworden, evenzeer als zijn innige zielshaat tegen alles wat naar Frankrijk riekt. Gelukkig komen zijne waarschuwingen ons vrij overtollig voor. Nederland heeft met de internationale verwikkelingen niet alleen niets te maken, maar, wat ons betreft, wij gelooven zelfs niet, dat die verwikkelingen meer zullen wezen dan — een storm in een suikerlepeltje ! Een inzender in de G-ron. Ct. vraagt, waarom er niet meer
bliksemafleiders op het platte land worden geplaatst. Wanneer men nagaat, hoeveel rampen er in den Iaatsten tijd door ’t gemis dier voorwerpen zijn ontstaan, staat men verwonderd, dat er geene betere maatregelen van voorzorg worden genomen. Het Juli-nommer van de Gids bevat een flink artikel over St. Simou en dieus school, waarvan wij de lezing aanbevelen, omdat daarin — en van de Gids zijn wij iets dergelijks niet gewoon — de socialisten op verstandige wijze besproken worden. In het stuk van den heer de Hartog straalt de overtuiging door — die ook wij deelen — dat de gewone, gangbare bestrijding der solialisten, die a la Reybaud of d la Leon Eaucher, uitmunt door onbeduidendheid en valschheid. Men mag niet blind zijn voor de verdiensten van St. Siraon, welke thans blijkt ondanks zijne afdwalingen, iemand te zijn geweest die zijn tijd ver vooruit was en de ontwikkeling van het sociale vraagstuk heeft voorzien, die wij beleven en ons nageslacht nog beleven zal. Het artikel van den heer de Hartog ademt geene halfslachtige liberaliteit en is dus eigenlijk niet op zijne plaats in de Gids.
---

