NEDERLANDEN. 's GRAVENHAGE, den 6den December 1870.
Bij Koninklijk besluit van 5 December 1870, n°. 9, is aan de na te melden officieren bij de rustende schutterijen, op hun verzoek, eervol ontslag verleend, als: in de provincie Zuidholland, 8ste bataillon, 1ste compagnie, aan H. C. Vaandrager, als lsten luitenant; in de provincie Friesland, 2de bataillon, 4de compagnie, aan D. H. Wynia , als kapitein; 3de bataillon, 5de compagnie, aan K. L. Kuipers, als 2den luitenant. En zijn voorts bij de rustende schutterijen benoemd: in de provincie Zuidholland, 8ste bataillon, lste compagnie, tot lsten luitenant W. Nugteren Gz., thans 2de luitenant bij de 4de compagnie; 4de compagnie, tot 2den luitenant W. van Schaardenburg, thans fourrier; in de provincie Friesland, 2de bataillon , 4de compagnie, tot kapitein A. M. Broekens , thans lste luitenant; 3de bataillon, 5de compagnie, tot 2den luitenant J. Kuipers, thans sergeant. Bij Zijner Majesteits besluit van den 3den December 1870 , n°. 19» is benoemd tot substituut-griffier bij de arrondissements-regtbank te Assen mr. C. D. W. Pape , thans kantonregter te Cortgene. Bij Zijner Majesteits besluit van den 4den December 1870, n°. 21 , is benoemd tot kantonregter te Eist mr. M. van Trojen van Hulst, thans regter in de arrondissements-regtbank te Hoorn. Bij Koninklijk besluit van 2 December jl., n°. 22 , wordt de controle der directe belastingen en van het kadaster te Assen , zoo als die is geregeld bij Zijner Majesteits besluit van 29 September jl., n°. 2, met ingang van 1 Jannarij 1871, gevoegd bij de contröle van dat dienstvak te Groningen. Bij Koninklijk besluit van 4 December jl., n°. 17, is opgeheven het ontvangkantoor der in- en uitgaande regten gevestigd te Keulsche Barrière (Limburg), zoo als het thans bestaat, en is ingesteld een grenskantoor der in- en uitgaande regten te Keulsche Barrière, met bepaling dat het in verband met art. 8 van Zijner Majesteits besluit van 20 Mei 1869 , n°. 29, door een commies-ontvanger zal worden waargenomen. Bij Koninklijk besluit van 4 December jl., n°. 18, is de heer M. J. A. Bannier , thans ontvanger der in- en uitgaande regten en accijnsen te Dordrecht, benoemd tot ontvanger derzelfde middelen te Schiedam. MINISTERIE VAN BINNENLANDSCHE ZAKEN. De Minister van Binnenlandsche Zaken; Golet op artt. 2 en 3 van het Koninklijk besluit van 9 November 1869 (Staatsblad n°. 167), houdende vaststelling van de stempelmerken en het afkeuringsmerk voor de maten, gewigten en weegwerktuigen; Heeft goedgevonden: 1°. te bepalen, dat de jaarletter, zoowel bij den ijk als bij den herijk, gedurende het jaar 1871 te bezigen, zal zijn de letter C in den gewonen drukvorm schuin gesteld; 2°. to bevestigen zijne beschikking van 21 December 1869, n°. 188, 12de afd., houdende bepaling, dat het merk van het kantoor, waarde eerste stempeling heeft plaats gevonden, bestaat voor elk der hierna volgende ijkkantoren uit het cijfer daarbij vermeld: 's Hertogenbosch 1, Breda Arnhem Nijmegen 's Gravenhage Rotterdam Leiden Dordrecht Amsterdam Haarlem Hoorn Middelburg Zierikzee Utrecht Leeuwarden Zwolle Groningen Assen Maastricht 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19;
3°. te bevelen, dat deze beschikking door middel van d e Neder landsche Staats-courant ter algemeene kennis zal worden gebragt. 's Gravenhage , 5 December 1870. F ock. De Minister van Binnenlandsche Zaken, Brengt ter kennis van gegadigden voor de Aanbesteding van de levering van Steenkolen gedurende het jaar 1871 , ten behoeve van de dienst van het Zederikkanaal aan den Stoomwatermolen aan den Arkelschen dam: dat in art. 1 laatste alinea der voorwaarden van bestek n°. 21 , dienst 1871, staat vermeld: » de aannemer behoeft niet meer dan vier duizend en niet meer dan twaalf duizend hektoliters steenkolen te leveren." Hiervoor moet gelezen worden : n De aannemer behoeft niet minder dan vier duizend en niet meer dan twaalf duizend hektoliters steenkolen te leveren." 's Gravenhage , 6 December 1870i Voor den Minister, De Secretaris-Generaal, H ubrecht.
---

BUITENLANDSCHE BERIGTEN. DUITSCHLAND.
De Noord-Duitsche rijksdag heeft gisteren eenen aanvang gemaakt met de beraadslaging over de verdragen met de Zuid-Duitsche Staten en over de gewijzigde bondsconstitutie. Blijkens een door de Norddeutsche Allgemeine Zeitung medegedeeld voorloopig verslag van die zitting is in den loop der beraadslaging door een lid de wensch geuit dat Duitschland weldra eene algemeene vertegenwoordiging en een opperhoofd mogt erlangen uit eene dynastie » welke getoond heeft dat zij niet, gelijk de de Habsburgers, van hare positie ter bevordering van hare eigene belangen gebruik maakt, maar dat zij de magt, die zij bezit,°aan het algemeene beste ten offer brengt." Hij voegde daarbij de vraag aan den minister Delbrück , of er eenig uitzigt op spoedige vervulling van dien wensch bestond. De heer Delbrück zeide daarop: »Ik antwoord op de vraag van den spreker, dat Z. K. H. de prins Luitpold van Beyeren aan Z. M. den Koning van Pruissen een schrijven van Z. M. den Koning van Beyeren heeft overgebragt, inhoudende, dat Z. M. de Koning van Beyeren , onder voorbehoud van de toestemming der overige Duitsche vorsten , den Koning voorstelt om als opperhoofd van het Duitsche rijk den titel van Duitsch Keizer aan te nemen. Mijne Heeren , ik kan hierbij voegen , dat de in Versailles aanwezige Duitsche Souvereinen aan Z. M. den Koning van Pruissen en aan Z. M. den Koning van Beyeren hunne instemming met dit voorstel te kennen hebben gegeven." Deze mededeeling werd door de vergadering met luide teekenen van bijval ontvangen. FRANKRIJK. De Moniteur Universel zegt in zijn nominer van verleden Vrijdag: » Wij berigten met blijdschap , dat de minister van oorlog, de heer Gambetta, niet deelt in het onbillijke wantrouwen van al te achterdochtige republikeinen tegen dappere en brave officieren des legers, wier gedrag nooit het kenmerk van arglist of trouweloosheid heeft gedragen. Wel heeft de heer Gambetta gemeend den generaal Bourbaki te moeten ontheffen van de taak die hij hem eerst in het noorden des lands had toevertrouwd, het opperbevel over het noorder-leger; doch hij is zoo zeer van de getrouwheid van dien dapperen generaal overtuigd, dat hij hem thans met een nieuw bevelhebberschap heeft bekleed, en hem in de gelegenheid heeft gesteld om de laaghartige lasteraars glansrijk, dat is door het behalen van overwinningen, te wederleggen. Dien ten gevolge is de generaal den 30sten November van hier (dat is Tours) vertrokken, om het bevel over het 18de corps van het Loire-leger te aanvaarden. » Eveneens heeft de heer Gambetta gehandeld jegens den generaal Cambriels; hij heeft dezen geschreven nniet te willen deelen in de verdenkingen, waarmede hij gansch onregtmatig vervolgd wordt", en heeft hem tevens gemagtigd om dat schrijven openbaar te maken; die brief is dan ook thans in onze dagbladen te lezen." — De heer de Kératry is, wegens zijn bekend schrijven en de daarin bevatte bedreigingen (anderen zeggen als verdacht van Orleanistische kuiperijen) door het te Tours gevestigde Bewind uitgenoodigd om de stad te verlaten. Tegenstanders van dat Bewind vleijen zich met de gedachte dat het door Kératry's vijandschap ernstige moeijelijkheden zal ondervinden. Van die zijde wordt ook berigt dat twee republikeinsche departementsprefecten , die van de Arriège en die van Tarn , den Algemeenen Raad des departements willekeurig hebben ontbonden,
enkel wegens verschil van politieke rigting; en dat het Bewind besloten heeft alle regters, die in 1851 den coup d'état bevorderd hebben en nog in dienst zijn, af te zetten trots het beginsel van de onafzetbaarheid der regters. ENGELAND. De Times van gisteren, Maandag , zegt in een hoofdartikel, na lord Granville's antwoord op de Russische depêche van 20 November te hebben medegedeeld (zie dat antwoord in ons vorig nommer) : n Alzoo is de zaïk van het houden eener Europesche conferentie, dat is de tegenwoordige stand van het Oostersche vraagstuk, naar wensch geregeld. De Russische rijkskanselier en de Britsche minister van buitenlandsche zaken staan ieder vast op zijn eigen standpunt. Was Gortschakoff's nota van 20 November ferm en tevens van verzoenende strekking, in beide opzigten heeft zij in lord Granville's nota eene wedergade gevonden. » Er waren bepalingen in het verdrag van 1856 , waardoor Rusland zich bezwaard achtte en die Engeland niet wilde noch konde weigeren op nieuw in overweging te nemen. Rusland matigde zich de vrijheid aan , om die bepalingen zelf ter zijde te stellen ; het verklaarde ze te beschouwen als niet meer bestaande. Engeland behandelde van zijne zijde Ruslands verklaring als niet bestaande. Alzoo hebben wij te doen met eene znak die nog volkomen in haar geheel is. De conferentie zal, indion zij werkelijk zamenkomt, worden gehouden op een oningevuld voorstel. Het verdrag, of de daartoe als deel behoorende overeenkomst betrekkelijk de Zwarte Zee en de Turksche zeestraten, zal in discussie worden gebragt met dien verstande dat er vooraf niets bewilligd noch verlangd is geworden. »In dit geschil is het gedrag van al de onzijdige mogendheden zeer waardig en vastberaden geweest. Zelfs Pruissen heeft verklaard dat de beleedigende en aanmatigende circulaire, waarmede Rusland Europa kwam verrassen, als een doode letter moet worden beschouwd alvorens de daardoor beleedigde mogendheden in het houden eener conferentie met Rusland bewilligen." Het Daily News ziet in Granville's antwoord » eenen voorbode van eene vreedzame en regtmatige oplossing van het door Rusland opgeworpen vraagstuk." — De Times van den 5den zegt gemagtigd te zijn om te verklaren » dat er geenerlei grond bestaat voor de geruchten, volgens welke er onderhandelingen zouden gaande zijn, strekkende om het Fransche Suez-kanaal te maken tot eene onderneming van eene Engelsche maatschappij van aandeelhouders." — De Times of India , een van de voornaamste dagbladen van BritschIndie, zegt in zijn nommer van 12 November » uit de beste bron te kunnen mededeelen dat Engeland en Rusland het onderling volkomen eens zijn geworden omtrent het vraagstuk van Midden-Azie."
RUSLAND. Naar hetgeen uit St. Petersburg onder dagteekening van 27 November wordt geschreven , was het publiek aldaar zeer gerust omtrent den afloop van het geschil over de onzijdigheid der Zwarte Zee Er werd gezegd dat de Porte vredelievend gestemd was, en dat Engeland zekerlijk niet zou besluiten om enkel voor een beginsel, voor een denkbeeld den oorlog te verklaren. Verder werd er herinnerd dat Rusland eenige jaren geleden de Polen betreffende bepalingen van het Weener verdrag van 1815, hetwelk toen in alle andere punten reeds vernietigd of geschonden was, ter zijde stelde, en dat toen namens Eugeland door lord Russell daartegen werd geprotesteerd onder verklaring dat Rusland het regt niet had om zich eigenmagtig en door zijne eenzijdige wilsbepaling van aangegane verbindtenissen te ontheffen, maar dat dit protest in den wind geslagen werd en geenerlei gevolg had, en dat thans het Koningrijk Polen zelfs in naam opgehouden heeft te bestaan en den naam van Weichsel-provincie voert. De Golos , een Russisch dagblad van St. Petersburg, hetwelk in den geest des gouvernements wordt geschreven, zegt: » Wij gelooven dat de opschudding, veroorzaakt door vorst Gortschakoffs circulaire betrekkelijk de Zwarte Zee, geene bedenkelijke gevolgen voor Europa's vrede zal hebben , althans niet in den eersten tijd. Het is niet zoo zeer Ruslands stap zelf wat de buitenlandsche dagbladpers in beweging brengt, als wel de wijze waarop hij is gedaan; hierin vindt zij grond om ons te beschuldigen van drieste , despotische, ongehoorde terzijdestelling des volkenregts. Eigenlijk komt do reden harer verbolgenheid hierop neder, dat wij het voorbeeld van andere mogendheden niet hebben nagevolgd. Immers zoo dikwerf het tot nog toe aan eene of andere zijde dienstig werd geacht eenige bepaling van het Parysche vredesverdrag te verbreken, werden or onderhandsche stappen en slinksche wegen te baat genomen , en werd daardoor bewerkt dat Rusland te staan kwam tegenover gedane zaken, zoodat wij öf daarin berusten moesten, öf ons verzetten met gevaar van oneenigheid en botsingen in Europa te veroorzaken. »Ons gouvernement heeft thans op eene gansch andere wijze gehandeld; het heeft namelijk, met versmading van sluwheden en slinksche wegen, rondborstig aan Europa verklaard, welke bepalingen van het Parysche vredesverdrag het nog verbindend acht, en welke het voor de toekomst als opgeheven beschouwt; de eerste zijn die welke de onafhankelijkheid en integriteit des Turkschen rijks raken ; de andere zijn die welke Turkye's grondgebied en souvereiniteit niet regtstreeks aangaan, maar onbestaanbaar met Ruslands eer en waardigheid zijn. n Ons wordt tegengeworpen dat Rusland de laatstbedoelde bepalingen niet eigenmagtig, maar in overleg met de andere partijen had behooren te veranderen. Doch wat konden wij van zoodanig overleg verwachten ? Europa heeft toch sedert veertien jaren telkens getoond dat het bereidvaardig was om het Parysche vredesverdrag te schenden wanneer het zoo doende nadeel aan Rusland kon toebrengen, en dat het anders het verdrag wilde handhaven in dien geest welke het meest tegen Ruslands belangen inliep." TURK YE. De regering van Egypte, die bij het oprijzen van het geschil over de Zwarte Zee militaire toerustingen had verordend, heeft de daartoe strekkende bevelen sedert, volgens een berigt van de Londen sche dagbladen, ingetrokken en het reeds op do been gekomen krijgsvolk ontslagen.
VEREENIGDE STATEN. De Herald een der groote dagbladen van New York, herinnert dat de Vereenigde Staten het Parysche vredesverdrag en de sluiting der Dardanellen nooit hebben erkend maar daartegen steeds het beginsel van de vrijheid der zeeën hebben staande gehouden. Daardoor, maar ook daardoor alleen, hebben zij, volgens dat blad, Rusland tot zijnen stouten stap aangemoedigd; en in zoo ver heeft Engeland reden om eene Russisch-Amerikaansche coalitie te duchten, terwijl de Vereenigde Staten een eskader in de Zwarte Zee zouden kunnen zenden zonder inbreuk op eenige voor hen verbindende verdragsbepaling te maken. ITALIË. Volgens berigten uit Rome van 28 November heeft de cardinaal Antonelli, de staatssecretaris van den Paus , het corps diplomatique bij eene nota opmerkzaam gemaakt op het bekende feit dat de Pauselijke zendbrief, houdende protest tegen het bezetten van Rome door de Italiaansche troepen, in Italië door dwangmaatregelen van de overheid aan de kennisneming der geloovigen is onttrokken. Dit feit wordt door den cardinaal aangemerkt als een nieuw en doorslaand bewijs van den staat van onvrijheid waarin het Hoofd der Kerk thans te Rome verkeert. Trouwens ook door liberale berigtgevers wordt het als een onstaatkundige stap betreurd dat het Italiaansche gouvernement de dagbladen welke den Pauselijken zendbrief behelsden, in beslag heeft doen nemen. Den 27sten November is te Rome de verkiezing van vijf afgevaardigden voor het Italiaansche parlement ten einde gebragt met eene herstemming in vier van de vijf kiesdistricten der stad. De hertog Caetani de Sermonetta en drie andere candidaten van gematigd liberale denkwijze hebben de meerderheid van stemmen verkregen boven candidaten der radicale partij. Bij Koninklijke besluiten van 27 en 28 November jl. zijn al de wetboeken van het koningrijk Italië alsmede zijne wet op de verpligte krijgsdienst in Rome ingevoerd.
SPANJE. De Madridsche correspondent der Indépendance Beige zegt in een schrijven van 28 November : » De Cortes hadden besloten geene openbare zitting te houden vóór de terugkomst der commissie die zij naar Florence hebben gezonden om den hertog van Aosta de kroon van Spanje^ aan te bieden; doch wegens den staat van 's lands finantien is het in ernstige overweging van dat besluit terug te komen. Zoo zeer is de toestand der schatkist verergerd, dat het volstrekt onmogelijk zijn zal aan de ambtenaren, die in de provinciën werkzaam zijn , hunne wedde over de loopende maand te betalen. Aan de ambtenaren te Madrid zal het ter naauwer nood mogelijk zijn het tractement te voldoen, en nog zal de schatkist hiertoe niet anders dan met zware opofferingen kunnen geraken. Het schijnt dan ook zeker, dat de heer Figuerola als minister van finantien zal aftreden en door den heer Moret y Prendergast, thans minister van koloniën, vervangen zal worden [dit is blijkens een telegraphisch berigt werkelijk geschied]. » Aan een gastmaal, te Carthagena door de Cortes-commissie vóór haar vertrek naar Genua gehouden, heeft de heer Zorilla, de voorzitter der Cortes, in eene zeer merkwaardige redevoering eenige gebreken van het stelsel van administratie hier te lande in het licht gesteld, alsmede de oneerlijkheden die in vele deelen der burgerlijkeen der geregtelijke staatsdienst voorkomen. Hij bekende dat de staathuishoudkundige vraagstukken door de September-revolutie niet tot oplossing zijn gebragt, en dat, zoo lang dit niet is geschied, de duurzaamheid van het gewrocht dier revolutie niet verzekerd is. Ten einde de revolutie en hare vruchten te bevestigen, zeide de redenaar, is herstel van het finantieel evenwigt volstrekt noodig; Spanje dient het zoo ver te brengen , dat een ieder , die eene geldelijke vordering ten laste zijner schatkist heefit, even zeker van tijdige betaling is als of hij het beste bankiershuis van Europa tot schuldenaar had. " Naar gezegd wordt zal de Cortes-commissie tusschen 8 en 10 December hier terugkomen , en zal de nieuwe Koning zich eerst in het begin der aanstaande maand Januarij herwaarts begeven. » De republikeinsche dagbladen voeren sedert de verkiezing van den Italiaanschen prins steeds eene uiterst heftige taal. Doch van werkelijke storing der openbare orde in eenig deel des lands verneemt men niet. » De maarschalk Pezuela en de generaal Calonge, wier namen uit het kader van den grooten staf der Spaansche legermagt waren geschrapt omdat zij de nieuwe orde van zaken niet wilden erkennen, zijn thans bij eeji besluit des Regents in hunnen rang hersteld. Zij hebben den eed op de nieuwe constitutie afgelegd, en alzoo de zaak van de Koningin Isabella en haren zoon definitief laten varen."
B E L G I E. In Belgie bezit het staatsdomein eene groote uitgestrektheid duingrond langs de kust der Noordzee. Een deel daarvan meent het gouvernement te moeten behouden omdat het bezit daarvan noodig is voor de aanstalten tot beveiliging der kust; maar het overige wenscht het ten voordeele van de schatkist en van het algemeen te vervreemden en voor de bedrijvigheid van particulieren beschikbaar te stellen. De daartoe noodige volmagt heeft het van de Kamers gevraagd bij eene dezer dagen voorgedragen wet. TELEGRAPHISCHE BERIGTEN. Londen, 6 December. De Amerikaansche gezant heeft zijne brieven van terugroeping ontvangen. De Keizerin Eugénie heeft gisteren een tegenbezoek aan de Koningin gebragt. De Daily Telegraph, sprekende van de bewegingen der Duitsche troepen in het noordwesten van Frankrijk, zegt dat het vermoedelijk hun doel is eene zeehaven te bemagtigen , ten einde door aanvoer uit Engoland in de benoodigdheden van het leger te voorzien.
De Times zegt dat de onderhandelingen over de grondslagen der conferentie voortduren , en schrijft den vreedzamen afloop toe aan Engelands ferme houding. Het voorname punt van beraadslaging zal zijn het regt der mogendheden om gewapende schepen door de Dardanellen en den Bosporus te doen varen. Berlyn, 5 December. De Börsen-Zeitung deelt mede dat de vereeniging van bankiers reeds Zaturdag een derde gestort heeft van de •door haar genomen 34 millioen in de nieuwe bondsleening, en tevens verklaard heeft bereid te zijn om nog 17 millioen voor hare rekening te nemen. Berlyn , 6 December. Yan regeringswege zijn heden de volgende telegrammen openbaar gemaakt: » Versailles, 5 December. De Koning aan de Koningin Orleans is in ■den afgeloopen nacht bezet; dus zonder storm, God zij gedankt!" » Versailles , 5 December. De prins Frederik Karei heeft, na gedurende drie dagen al vechtende zegevierend te zijn voortgerukt, en na de voorsteden en het spooorwegstation van Orleans stormenderhand te hebben bemagtigd, die stad in den avond van den 4den en in den nacht van den 5den bezet. Tot dus ver vielen 40 kanonnen en vele duizenden gevangenen in onze handen. De vijand wordt onverpoosd vervolgd. Ons verlies is naar evenredigheid niet aanzienlijk." » Argueil, 5 December. Het 8ste corps van het 1ste leger heeft den 4den dezer in verscheiden gevechten ten noordoosten van Rouen de vijandelijke troepen geslagen en hun 1 kanon en 400 ongekwetste gevangenen afgenomen. Het verlies aan onzen kant bedraagt 1 doode en 10 gekwetsten." München , 6 December. Een telegram uit Versailles aan het ministerie van oorlog, van den 5den des middags, meldt dat de onzen dien nacht Orleans bezet hebben. Het 3de corps heeft 9 kanonnen en 1 mitrailleuse veroverd.
Darmstadt, 5 December Bij de Kamer van Afgevaardigden is heden het bondsverdrag ingediend, alsmede eene voordragt tot bewilliging van 3,620,000 gulden tot voortzetting des oorlogs. Todks , 5 December. Eene officiele mededeeling van het ministerie hondt in dat de generaal Aurelles in den nacht van 3 op 4 December berigt had gezonden van de noodzakelijkheid om Orleans to ontruimen en naar den linker oever der Loire terug te trekken. De regering was van oordeel dat het leger zich te Orleans behoorde te handhaven; maar daar de generaal Aurelles nogmaals de noodzakelijkheid van den terugtogt bevestigde, met bijvoeging dat de troepen niet tegen den vijand zouden stand houden, zoo werd hem vrijheid gelaten om naar bevind van zaken te handelen. In den namiddag van den 4den telegrapheerde Aurelles dat hij van meening veranderd was en Orleans wilde verdedigen. De minister van oorlog vertrok daarop naar Orleans; doch ten 4 ure na den middag werd de trein, waarop hij zich bevond, bij La Chapelle door Pruissische cavalerie tegen gehouden; de Pruissen schoten op de rijtuigen en de minister kwam heden nacht ten 3 ure in Tours terug, waar hij eene depêche van den generaal Pallières vond, den 5den December te middernacht gedagteekend en inhoudende dat de vijand, onder bedreiging met een bombardement, de overgave van Orleans had geëischt, «n dat hij, Pallières, in naam van Aurelles, die vordering bewilligd en de stad ontruimd had. Vooraf waren de batterijen marine-geschut vernageld en het in de stad aanwezige buskruid en materieel vernield. Omstreeks middernacht rukten de Pruissen te Orleans binnen. Volgens berigten van de onderscheiden corpsbevelhebbers is de terugtogt der onzen in de beste orde volbragt. Van den generaal Aurelles heeft men echter geene nadere tijdingen, daar hij niets meer van zich heeft laten hooren.
Tours , 5 December. Te Nantes is een luchtbal neêrgekomen, waarmede berigten uit Parys van gisteren op den middag ontvangen zijn. In die berigten wordt gewaagd van een rapport van den generaal Trochu , gedagteekend van den 2den nit het fort Nogent, volgens hetwelk de Pruissen dien morgen met aanzienlijke strijdkrachten de Fransche positien aangevallen hadden doch na een gevecht van zeven uren niet alleen teruggeslagen maar ook uit hunne eigene positien verdreven waren. Het Journal Officiel van den 4den meldt dat de Pruissen in den morgen van den 3den, na eene korte kanonnade, eene reeks van aanvallen op de Fransche voorposten gedaan hadden. Hunne verliezen in het gevecht van den 2den zijn volgens genoemd blad zeer aanzienlijk geweest; naar het zeggen van krijgsgevangenen zijn geheele regernenten vernietigd geworden. Den dag van den 3den hebben de onzen besteed aan het verbeteren van de bivouacqs der troepen, die het slechte weder met moed doorstaan; het leger van Ducrot heeft dien nacht in het bosch van Vincennes doorgebragt. Den volgenden morgen is Ducrot weder over de Marne getrokken om zijne strijdkrachten te concentreren. Wij hebben omstreeks 400 krijgsgevangenen gemaakt. Tours , 5 December. Er zijn met eenen luchtbal berigten uit Parys ontvangen, volgens welke het Parysche leger den dag van Donderdag besteed heeft aan het begraven der dooden en het verzorgen der gekwetsten, terwijl de Pruissen hunne dooden en gekwetsten op het slagveld hadden achtergelaten. Het verlies dezer laatsten in den slag bij Champigny op jongstleden Vrijdag wordt aan de Fransche zijde op 15 tot 20,o00 man geschat. Toen de onzen Zaturdag over de Marne terugkeerden zijn zij niet door den vijand bemoeijelijkt. Verder zeggen de ontvangen berigten: De op Woensdag en Vrijdag behaalde overwinningen hebben onder de troepen in Parys groote geestdrift verwekt. De generaal Renault, wien een voet is afgezet, is aan de beterende hand. De generaals Paturé en Boissonnet zijn gekwetst; de generaal la Charrière is gesneuveld. Da genenaal Ducrot heeft zich op nieuw bijzonder onderscheiden. St. Petersburg, 5 December. Het rogeringsblad maakt bekend dat er geene noodzakelijkheid bestaat om magtiging tot openbare inschrijvingen voor het bouwen eener Zwarte-Zee-vloot te verleenen, vermits de uitgaven voor de verdediging der kusten ten laste der staatskas moeten komen. St. Petersburg , 6 December. Het regeringsblad deelt den tekst naede van vorst Gortschakoff's nota van antwoord van 22 November op de depêche des graven von Beust van den löden dier maand. Florence, 5 December. Heden is de zitting van het parlement geopend. In de troonrede zeide de Koning hoofdzakelijk: Met Rome
als hoofdstad van Italië heb ik de beloften vervuld en de onderneming volbragt, waartoe mijn grootmoedige vader 25 jaren geleden den eersten stap heeft gedaan. Italië heeft thans de eenheid en de vrijheid verkregen. Voortaan hangt het alleen van ons af het groot en gelukki" te maken. Terwijl wij deze plegtigheid vieren woedt er een vreesselijke strijd tusschen twee groote natiën van het vaste land, beide roemrijke vertegenwoordigers der Europesche beschaving. Wij, die door de herinnering aan weldadige alliantien zoowel aan Frankrijk als aan Pruissen verbonden zijn, moesten eene strikte neutraliteit in acht nemen, welke ons bovondien werd voorgeschreven door den pligt om geene uitbreiding van den oorlogsbrand te veroorzaken, en door den wensch om ten allen tijde als onpartijdige bemiddelaars tusschen de oorlogvoerende partijen te kunnen optreden. Wij zullen in de vervulling van dien pligt der menschelijkheid en vriendschap volharden en onze pogingen met die der andere neutrale mogendheden vereenigen, ten einde eenen oorlog te doen ophouden die nooit had moeten uitbreken tusschen twee natiën, wier grootheid gelijkelijk noodig is voor de beschaving der wereld. De publieke opinie heeft, door aan deze politiek haren bijval te schenken, op nieuw bewezen dat het vrije en eendragtige Italië voor Europa een waarborg van orde, vrijheid en vrede is. Wij zijn in Rome binnengetrokken uit naam van het nationale regt; en wij zijn er gebleven met inachtneming der verpligtingen welke wij plegtig aan ons zeiven opgelegd hadden, te weten de eerbiediging van de vrijheid der Kerk en van de volle onafhankelijkheid des Heiligen Stoels in de uitoefening van zijn kerkelijk gezag en in zijne betrekkingen mot de katholieke wereld. De kort op handen zijnde verplaatsing van den regeringszetel naar Rome verpligt ons bedacht te zijn op do middelen om de administratie zoo veel mogelijk te vereenvoudigen, door aan de gemeenten en provinciën hare eigen bevoegdheden te verzekeren. De troonrede kondigt de indiening van onderscheiden voordragten betreffende het krijgswezen, het onderwijs en de finantien aan, en besluit aldus: « Terwijl Italië op den weg van vooruitgang voortspoedt, heeft eene groote en aan ons verwante natie aan mijnen zoon de taak opgedragen om hare lotgevallen te besturen. Ik verblijd mij over de aan mijne dynastie en aan Italië bewezen eer, en koester den wensch dat Spanje in grootheid en welvaart moge toenemen door de loyauteit van zijnen vorst en de wijsheid des volks." Konstantinopel, 5 December. De Porte heeft het door den Pruissischen gezant gedane voorstel eener conferentie aangenomen, op voorwaarde dat daarin geene andere quaestien behandeld worden dan die uit de circulaire van den vorst Gortschakoff ontspruiten. Washington, 5 December. De zitting van het Congres is heden geopend. De boodschap van den President maakt kortelijk gewag van de Alabama -quaestie, beveelt aan dat het gouvernement de vorderingen van particulieren tot vergoeding van schade, door dien kruiser aangerigt , overneme en zich met de regeling daarvan belaste, en verklaart dat, indien Engeland eene volledige en vriendschappelijke vereffening dier vorderingen wenscht, de Vereenigde Staten de zaak in overweging zullen nemen met ernstig verlangen om eene oplossing tot stand te brengen , voldoende voor de eer en de waardigheid der beide natiën. Voorts drukt de president den levendigen wensch uit naar het herstel des vredes in Europa, maar constateert dat de politiek der Vereenigde Staten alle inmenging in Europesche quaestien verbiedt Indien Canada volhardt in zijne handelingen ten aanzien der visscherijen, zal het de Vereenigde Staten noodzaken om maatregelen te beramen tot bescherming der regten van hunne burgers. Noc beveelt de president aan eene staatkunde aan te nemen, geschikt om te bewerken dat het papiergeld zoo spoedig mogelijk weder tot zijne volle nominale waarde kome; alsmede de inlijving van St. Domingo en de regeling der vorderingen van op Cuba gevestigde burgers der Vereenigde Staten door een gemengd Spaansch en Noord-Amerikaansch geregtshof. New York , 5 December. Goud-agio 10"/ s .
---

