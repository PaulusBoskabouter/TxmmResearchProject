NEDERLANDEN. 's GRAVENHAGE, den 28sten November 1870.
Bij Koninklijk besluit van 25 November 1870, n°. 25, is het bij Koninklijke besluiten van 5 December 1851 (Staatsblad n°. 149) en van 30 December 1866 [Staatsblad n°. 244) ingesteld eereteeken, tot belooning van eervolle langdurige werkelijke dienst bij de schutterij, toegekend aan J. L. O. de Suarz, laatstelijk gediend hebbende als lste luitenant-kwartiermeester bij de voormalige 3de afdeeling mobile Zuidhollandsche schutterij. Bij Zijner Majesteits besluit van den 27sten November 1870, n°. 10, is aan mr. J. A. Philipse, op zijn daartoe gedaan verzoek, met ingang van 1 Januarij 1871, op de meest eervolle wijze ontslag verleend als president van het provinciaal geregtshof in Zuidholland, onder dankbetuiging voor de vele en gewigtige diensten, door hem in verschillende regterlijke berekkingen aan den lande bewezen. Bij Zijner Majesteits besluit van den 27sten November 1870, n°. 11, zijn, met ingang van 1 Januarij 1871, benoemd: tot president van het provinciaal geregtshof in Zuidholland mr. S. Schmolck, thans vice-president van gemeld geregtshof; tot vice-president van het provinciaal geregtshof in Zuidholland mr. W. F. Gr. L. Fran^is, thans raadsheer in gemeld geregtshof. Bij Koninklijk besluit van 25 November 1870, n°. 35, zijn verleend de volgende pensioenen, als aan : NAAM. QUALITEIT. Bedrag van het pensioen. Artt. der wet van den 9den Mei 1846 (Stbl. n°. 24), in verband met de wet van den 3den Mei issi (Stbl. n u . 4 9), krachtens welke het pensioen is verleend. Redenen van pensionering. P. S. Hollinga of Hollenga, postbode, f 120 5 lichaamsgebreken. J. Stobbelaar, idem, 69 5 idem. P. T. Koopmans, idem, 114 5 idem, met intrekking van het vroeger aan hem verleend pensioen van f 43 'sjaars. H. Hillebrands, idem, 155 5 idem, met intrekking van het vroeger aan hem verleend pensioen van f 54 'sjaars. R. van Groeningen , idem, 104 5 ligchaamsgebreken. Bij besluit van den 25sten dezer, n°. 28, heeft Zijne Majesteit goedgevonden bij het personeel van de geneeskundige dienst der landmagt te benoemen, tot officier van gezondheid der 2de klasse (naar ouderdom van rang), de officieren van gezondheid der 3de klasse C. W. W. van Walsem en C. A. L. Rodelsturtz, beiden van gemeld personeel. MINISTERIE VAN BINNENLANDSCHE ZAKEN. Bij beschikking van 26 November jl. (12de afdeeling) is aan Zeilmaker & Cie. c. s., te Leeuwarden, tot wederopzegging, vergunning verleend voor eene stoombootdienst tnsschen Leeuwarden en Amsterdam tot vervoer van goederen en klein vee. MINISTERIE VAN KOLONIËN. Militaire Geneeskundige dienst in West-Indie. De Inspecteur van de Geneeskundige dienst der Landmagt verwittigt alle Genees- en Heelkundigen , zoowel Nederlanders van geboorte als vreemdelingen, die genegen zijn om zich als Officier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 'sGravenhage, l J lein n°. 5, behooren aan te melden , met overlegging der nagenoemde bewijzen , als: 1°. eene geboorte-acte, ton bewijze van eenen oudordom beneden de 35 jaren;
2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats ; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen ; en 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft ten gevolge van nader voor dien hoogeren rang af te leggen examen , en dat aan de betrekking van Officier van Gezondheid der 3de §klasse in de West-Indien de volgende voordeelen zijn verbonden, als: 1°. een jaarlijksch tractement van f 1700, benevens vrije woning of schadeloosstelling voor huishuur ; 2°. een tractement van f 900 'sjaars gedurende hun oponthoud hier te lande; 3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements • passagier der lste klasse zal geschieden ; onder voorwaarde echter van eene schriftelijke verbindtenis tot eene eventuele teruggave deigelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren; 4°. de rang van Tweeden Luitenant bij de Landmagt in West-Indie. 'sGravenhage, den lsten Maart 1870. De Inspecteur voornoemd, Br. J. J. Sas. RAAD VAN STATE. Openbare vergadering van den Raad van State, Afdeeling voor de geschillen van bestuur , op Woensdag den 30sten November 1870, des voormiddags ten elf ure.
---

BUITENLANDSCHE BERIGTEN. DUITSCHLAND.
In de zitting des Noord-Duitschen rijksdags van den 26sten dezer heeft de minister Delbrück, president der bondskanselarij, de volgende mededeeling gedaan: «Een verdrag, aangaande de toetreding van Würtemberg tot de aan den rijksdag voorgelegde overeenkomst tusschen den Noord-Duitschen bond, Baden en Hessen, is gisteren avond onderteekend Dit verdrag is heden aan den bondsraad voorgelegd , die op Maandag daarover ter stemming zal overgaan, en ik vlei mij dat de afgevaardigden denzelfden dag in het bezit der daartoe betrekkelijke voordragten zullen zijn. Het verdrag met Beyeren is den 23sten des avonds te Versailles onderteekend; het is den 25sten van daar afgezonden en kan morgen avond hier verwacht worden. Terstond na de aankomst zal hot gedrukt en aan den bondsraad voorgelegd worden, en ik meen te mogen verzekeren dat de bondsraad zijne beslissing daaromtrent zoo veel zal bespoedigen, als de aard der zaak maar eenigzins toelaat." Voorts heeft de rijksdag in die zitting met schier algemeene stemmen de voordragt betreffende eene geldleeniog ter bestrijding van de verdere oorlogsuitgaven bij eerste en tweede lezing aangenomen. Tegen de verwachting heeft te dier zake eene hevige discussie plaats gehad , uitgelokt door een voorstel van twee leden der kleine sociaal-demokratische fractie, de heeren Bebel en Liebknecht, hetwelk strekte om de goedkeuring der voorgestelde leening te weigeren, tegen alle annexatie van Fransch grondgebied te protesteren, en van de regering te vorderen dat zij onverwijld met de Fransche natie vrede zou maken. Dit voorstel kon slechts vier stemmen verwerven. De in der tijd vermelde inhechtenisneming van dr. Jacoby en eenige andere personen te Koningsberg, welke op last van den militairen gouverneur der kustlanden heeft plaats gehad, heeft aanleiding gegeven tot het indienen door de partij van vooruitgang van eene interpellatie, welke voor de zitting van heden (28November) aan de orde gesteld is. De interpellanten hebben gevraagd of door de afkondiging van den staat van oorlog ook de bepalingen der
constitutie, welke de regten der burgers betreffen, geschorst werden? Of de bondskanselier bereid is zich te dier zake voor den rijksdag te verantwoorden ? Of de militaire gouverneur persoonlijk voor de genomen maatregelen verantwoordelijk is? — Een door de Kölnische Zeitung medegedeeld schrijven uit Versailles va,n 23 November behelst het volgende aangaande de bewegingen op het oorlogstooneel in de westelijke provinciën. n Het is moeijelijk zich eenigzins duidelijk rekenschap te geven van de positien van ons leger en van het Fransche Loire-en Wester-leger. Yan het onze , omdat men niet altijd in staat is de frontveranderingen te volden, welke door de taktische bewegingen noodzakelijk worden; van het Fransche, omdat dat nieuwe leger nog niet die vaste verdeeling in brigades en divisien heeft, die bij langer georganiseerde legers bestaat en die het vinden der afzonderlijke corpsen gemakkelijk maakt. Met dat al is men thans naauwkeurig omtrent het Loire-leger ingelicht. Op last van den Prins Frederik Karei, die destijds zijn hoofdkwartier tePithiviers had, hebben verscheiden officieren van den generalen staf, waaronder de luitenant von Bülow die vroeger aan onzen militairen gevolmagtigde te Parys toegevoegd was, een stouten verkennin^srid midden door de Fransche linien gedaan, van welken zij , door den nevel begunstigd, behouden weder in het hoofdkwartier van het 2de l e „ef aankwamen. Nu wist men zeker dat het Loire-leger onder den ge'neraal Aurelles de streek van Orleans tot Artenay bezet hield. Tot faatstgemelde plaats waren intusschen alleen de voorposten des vijands voortgerukt. ... . . . «Voor Orleans strekt zich in noordelijke rigtmg een digt woud uit, hetwelk de Franschen als steunpunt voor hunne stelling en als een voor hen gunstig terrein voor een toekomstig gevecht denken te gebruiken. Zij leggen er aardwerken en schutterskuilen aan en trachten in het algemeen hunne positie zoo veel mogelijk te versterken. » Inmiddels was de Groothertog van Mecklenburg met zijn leger, na in Au^erville het corps van von der Tann uit Toury aan zich getrokken te hebben , aanvankelijk in eene noord-westelijke rigting gemarscheerd om het Fransche Wester-leger (Kératry en Charrette) op te zoeken, waarvan de sterkte bij geruchte met groote overdrijving was opgegeven, daar men in den beginne meende dat het geheele Loire-leger, gebruik makende van de spoorwegen, insgelijks westwaarts getrokken was, en dus zeer aanzienlijke 0 vijandelijke strijdkrachten tegenover zich meende te hebben. Deze laatste onderstelling heeft zich echter niet bevestigd. » Do Groothertog nam nu met zijn corps eene stelling langs de Eure in en wel zóó, dat de 17de divisie onder den generaal Treskow zijnen regter vleugel, het corps van von der Tann zijnen linker vleugel en de 22ste divisie zijn centrum uitmaakte. Op beide vleugels stond en staan nog sterke afdeelingen cavalerie, ter linker zijde^de Prins Albrecht, die gelijktijdig de gemeenschap met den Prins Frederik Karei over Etampes en verder zuidwaarts onderhield; ter regter zijde de divisien van den graaf Rheinbaben en den generaal Schmidt, die ten noorden tot bij Evreux stonden en aldaar de flanken dekten en het land van stroopbenden zuiverden. ii Zoo kwam het den 17den op den regter vleugel tot een gevecht bij Dreux, welke plaats door den pas uit het hoofdkwartier aangekomen generaal Treskow na een korten ofschoon vrij hevigen strijd ingenomen werd. Den 18den trok men voort naar Chateauneuf, en hier rukte ook het centrum aan, hetwelk, daar wij Chartres sedert de eerste bezetting nooit verlaten hadden , in die stad een goeden steun bezat. Den I9den° hadden achter Chateauneuf in zuidelijke rigting — want nu marscheerde het Mecklenburgsche legercorps met eene snel uitgevoerde frontverandering niet meer naar het noordwesten maar naar het zuidwesten bij Digny nog twee kleinere gevechten plaats, waarin wij de zege behaalden; en de Groothertog kon naar waarheid melden dat de vijand langs de geheele linie teruggeslagen was. ,, Desniettegenstaande rukte men slechts langzaam voort. Vooreerst vereischte het bergachtige terrein zekere maatregelen van voorzigtigheid; en voorts bemoeijelijkten de nevel en het slechte weder den marsch. Intusschen ontmoette men op den 21sten, mede ten zuiden van Digny, bij La Loupe op nieuw den vijand, die, met kracht aangetast, terugdeinzen en zelfs een kanon in onze handen laten moest. Den volgenden dag, dat is gisteren 22 November, werd de voorwaartsche beweging voortgezet en tegen alle verwachting de vrij belangrijke stad Nogent-le-Rotrou zondor slag of stoot vermeesterd. Dit verraste te meer, daar het gerucht vermeld had dat de vijand zich hier hardnekkig zou verweren, terwijl verschansingen van allen aard het bewijs leverden dat het plan bestaan had om hier stand te houden. «Voorbij Nogent-le-Kotrou is het land minder bergachtig, zoodat het gemakkelijker zal zijn verder voort te rukken." RUSLAND. Uit Berlyn wordt onder dagteekening van 27 November gemold; » Hier wordt van de zijde der regering berigt dat er in den tegenwoordigen staat van het door Rusland opgeworpen geschil door het Pruissische kabinet reeds aan weerszijden vertrouwelijke stappen zijn gedaan met het doel om door zijne goede diensten eene minnelijke beslechting te bewerken. Omtrent den grondslag waarop die stappen worden gedaan is hier nog niets uitgelekt." De gemeenteraad van St. Petersburg heeft den 21 sten dezer schriftelijk zijne erkentelijkheid aan den Keizer betuigd voor de verklaring betrekkelijk het Parysche vredesverdrag, zeggende dat de staat der zaken, waaraan die verklaring een einde moest maken, met Ruslands waardigheid en veiligheid onbestaanbaar was, en 's rijks zuidelijke kusten weerloos aan aanvallen blootgesteld liet. Dit korte adres behelst ook de volgende "zinsnede; » De zegeningen des vredes waarderende, houden wij het voor zeker, dat het door u genomen besluit de beste waarborg voor eenen duurzamen vrede zal zijn." De vorst Gortschakoff, vooraf met den tekst van het adres bekend gemaakt zijnde, zou die zinsnede daarin hebben doen voegen, naar de correspondent der Indépendance Beige verzekert. Een aantal dergelijke adressen zijn bij het Russische gouvernement ontvangen; daaronder wordt een van de gewestelyke vertegenwoordiging van Smolensk, en een van de gewestelijke vertegenwoordiging ven Bessarabie genoemd. Onderscheiden voorname Russische dagbladen verwerpen het in Engeland geopperde denkbeeld dat Rusland de bekende circulaire, bepaaldelijk de eenzijdige opzegging van zekere verdragsbepalingen, eenvoudig zou dienen in te trekken, Zij zeggen dat Rusland liever
oorlog zal voeren dan zich vernederen door terug te treden en den gedanen stap in te trekken. Zoo spreekt ook de Golos, een invloedrijk dagblad te St. Petersburg; de Courant van St. Petersburg gaat verder en zegt dat Rusland zijne verklaring even min zonder praktisch gevolg laten als terug nemen mag. Het Dagblad van Moskau , hetwelk , onder de leiding van den publicist Katkoff, veel invloed bij het publiek heeft verworven, laat ongerustheid doorstralen. Het vreest misrekening in de verwachtingen aangaande de houding der andere mogendheden; en het twijfelt, of het niet bij den tegenwoordigen staat van Ruslands strijdmiddelen en van de Europesche aangelegenhoden beter voor Rusland zou geweest zijn den stouten stap zes maanden uit te stellen. Bepaaldelijk spreekt dat dagblad op eenen bezorgden toon over de Pruissische staatkunde, wier vijandigheid bedenkelijk , en wier gunst vernederend voor Rusland zou zijn. Tegen het houden eener Europesche conferentie ter bekrachtiging van hetgeen Rusland als eene gedane zaak beschouwt, heeft de heer Katkoff geene bedenkingen; dat zou zijns oordeels te gereeder kunnen gebeuren , daar Rusland geene krijgstoerustingen heeft gemaakt, Sebastopol niet weder opbouwt, noch een eskader in de Zwarte Zee zendt. Een bij het Brusselsche dagblad le Nord ontvangen schrijven uit St. Petersburg herinnert dat Engeland, Oostenrijk en Italië dezer dagen oorlogsschepen naar de Fransche wateren hebben gezonden, om er hunne handelsbelangen en hunne onderdanen te beschermen; en het zegt dat wat die mogendheden krachtens een natuurlijk en algemeen erkend regt zelfs in buitenlandsche wateren doen, aan Rusland in zijne eigene wateren behoort vrij te staan. De zeehandel van zuidelijk Rusland heeft volgens dat schrijven thans vooral behoefte aan bescherming en beveiliging, daar hij zich eenen korteren weg naar het verre Oosten geopend ziet door het Suezkanaal. — St. Petersburger bladen geven het volgende berigt uit Konstantinopel: n In den laatsten tijd ontvangt men uit de provinciën aanhoudend mededeelingen van den overgang van geünieerde en katholieke gemeenten, die zich niet met het leerstuk der onfeilbaarheid kunnen vereenigen, tot de orthodoxe Grieksche kerk. In het patriarchaat van Antiochie zijn de Anassareten, Melchiten, Nestorianen en andere kleinere secten, welke tot dus ver den Paus als opperhoofd erkenden , b. v. de patriarch van Babylonie, tot de Grieksche kerk teruggekeerd. Na zijne terugkomst uit Rome maakte de Anassaretische patriarch van Babylonio aan zijne gemeente bekend hoe hij te Rome mishandeld en door geweld gedwongen was geworden om den afstand van de regten zijner kerk te onderteekenen. De Babylonische kerk keurde de handelwijs van haren pitriarch goed, en ten gevolge daarvan besloten de Anassareten zich van Rome los te scheuren. Te Beyrut gingen in October 370 geunieerden en katholieken (onder deze laatsten 30 Maroniten) tot de Grieksche kerk over. De kerkelijke plegtigheid had plaats onder de leiding van den metropoliet Gabriel, die j uist van Moskau teruggekeerd was " ENGELAND. De Times van verleden Zaturdag-ochtend zegt in een hoofdartikel: n Wij vernemen dat Gortschakoff's antwoord op lord Granville's depêche aan ons ministerie van buitenlandsche zaken ontvangen is, maar niet tijdig genoeg om in den gisteren gehouden kabinetsraad rijpelijk te kunnen worden overwogen. Na de Russische nota te hebben hooren voorlezen besloten de ministers daarover aanstaanden Maandag te beraadslagen. Hierin zal het publiek eene bemoedigende omstandigheid zien; immers indien de vorst Gortschakoff in de nota eenvoudig staande hield wat hij in zijne circulaire had gemeend te mogen verklaren, dan zou er niet tot verdaging van den kabinetsraad besloten zijn, want alsdan zou beraadslaging onnoodig zijn geweest. Wat er in dat geval voor Engeland te doen zou staan, hebben onze ministers ruimschoots tijd gehad te overwegen; in dat geval kon er bij hen geene weifeling bestaan noch twijfel aan de ondersteuning van de zijde onzes lands. Eene verdaging voor twee dagen duidt aan, dat het Russische gouvernement niet voornemens is om zich ondubbelzinnig aan zijne vorige verklaring te houden, en nog minder om ze dadelijk in toepassing te brengen. ii Doch men denke niet, dat de vorst Gortschakoff de opzegging van een deel van het Parysche vredesverdrag ingetrokken heeft; in tegendeel , hij toont zich afkeerig van het verlaten der gekozen positie; hij tracht zijne handelwijze te regtvaardigen door te wijzen op beweerde schendingen dier verdragsbepalingen van de zijde der andere mogendheden. De klagt dat Rusland zich van zijne verbindtenis wilde ontslaan zonder eenen stap tot herziening des verdrags bij de andere partijen te hebben gedaan , wordt beantwoord met eene beleefd uitgedrukte twijfeling aan het welslagen van zulk eenen stap. ii Intusschen blijft het Engelands besluit, niet te gedoogen dat de in 1856 gemaakte bepalingen tot onzijdig-verklaring der Zwarte Zee in de bestaande omstandigheden verbroken worden. Zij kunnen na beraadslaging eener conferentie worden gewijzigd of ter zijde gesteld, maar intusschen moeten zij worden geëerbiedigd. Ons gouvernement zou gaarne de strenge bepalingen van het verdrag in eene conferentie gewijzigd hebben; en indien het daartegen hardnekkige tegenkanting aan eenige andere zijde had ontmoet, zou het welligt hebben kunnen besluiten om te verklaren dat het voor zich de in 1856 gemaakte regeling liet vallen ; dit zouden wij met een onbezwaard geweten hebben kunnen doen ; doch Ruslands willekeurige en eigenmagtige opzegging mogen wij ons niet laten welgevallen. Dit is het eenstemmige gevoelen onzer natie , en zelfs zijn er hier te lande lieden die in hunne verontwaardiging daarover zoo ver gaan dat zij die opzegging zelve tot eene reden van oorlog zouden willen maken indien zij niet onverwijld wierd ingetrokken. Dat zou in ons oog eene nationale misdaad zijn ; wij behooren te wachten op werkelijke schending der bedoelde verdragsbepalingen ; en intusschen moet en zal onze regering in stilte maatregelen voor die gebeurlijkheid nemen ; zoo dat wij in allen gevalle het genot van oenen gerusten vrede moeton verwisselen tegen eenen waakzamen staat van vrede. n De vorst Gortschakoff verklaart opnieuw, dat het geenszins Keizer Alexander's wensch is het Oostersche vraagstuk wederom te berde te brengen; dit geeft voedsel aan onze hoop dat de Keizer zijne ministers op hunnen verkeerden weg zal stuiten voor dat daarop een onherroepelijke stap is gedaan." Het Daily News van Zaturdag zegt: » Met Ruslands antwoord is het geschil niet op de wenschelijkste en even min op de minst wenschelijke wijze afgedaan, maar onafgedaan gebleven. Het aUtwoord
is geene ruiterlijke bewilliging noch stellige weigering; het sluit den -weg niet voor verdere discussie; en juist hierom was het voor onze regering moeijelijk onverwijld een besluit daarop te nemen; immers het is een van die staatsstukken wier eigenlijke bedoeling tusschen de regels gelezen moet worden. » Intusschen gelooven wij dat Rusland zijnen gewaagden stap heeft gedaan zonder bereid te zijn om dadelijk eenen oorlog te ondernemen ; eerst in het volgende voorjaar zou het met eenige kans op de zege oorlog kunnen voeren ; het had zich gevleid met den waan dat het in Europa's tegenwoordige gesteldheid slechts eene dreigende houding behoofde aan te nemen om zijne inzigten door te zetten. Doch Engeland, al is het gezind tot herziening van zekere bepalingen van zeker verdrag, is ongezind tot herziening der wetten van goede trouw en eer; en het behoort woord te houden jegens Turkye, waaraan het zijnen waarborg heeft gegeven." Volgens een ander Londensch dagblad, d e Pall Mali Gazette , was het Engelsche kabinet verleden Vrijdag nog niet met Pruissens denkwijze omtrent het Russische geschil bekend, en was dit eene van de redenen waarom toen het nemen van een besluit op Ruslands antwoord verschoven is. Aan de Londensche effectenbeurs kwam den 25sten het gerucht in omloop, dat er in den schoot van het Britsche kabinet oneenigheid omtrent het geschil met Rusland was opgerezen: hetgeen, gepaard aan de beduchtheid voor moeijèlijkheden met de Vereenigde Staten, die door Butler's bekende redevoering verlevendigd was, de koersen deed dalen. Het even vermelde gerucht hield Zaturdag te Londen nog stand; althans zegt een bij de Indépendance Beige ontvangen berigt uit die stad van den 26sten: » Gortschakoff's antwoord is gisteren in den kabinetsraad behandeld ; het is een ferm antwoord maar opent eene deur voor eene schikking, en het hangt nu van Engeland af, daaruit al of niet -oorlog te doen voortkomen. In het Britsche kabinet bestaan uiteen loopende inzigten dienaangaande. De kabinetsraad heeft gisteren drie uren geduurd en is toen tot Maandag verdaagd. Het verschil van gevoelen onder de leden des kabinets duurt voort. Lord Granville zou willen aftreden indien zijne meer vredelievende ambtgenooten weigerden voldoening te geven aan de publieke opinie, die den eerbied voor verdragen wil hebben staande gehouden " ITALIË. De algemeene zendbrief van den Paus, houdende een plegtig en onvoorwaardelijk protest tegen het bezetten van Rome door de Italiaansche troepen, is in die stad niet afgekondigd, maar er bekend geworden door een per post ontvangen dagblad van Genève; daaruit is hij door Romeinsche dagbladen overgedrukt, maar deze zijn door de Italiaansche overheid in beslag genomen. Dit feit is in het oog van katholieke dagbladen een doorslaand blijk van 's Pausen onvrijheid en van Italie's kwade trouw. Zij voegen daarbij de vraag hoe Italië zich nu nog zal durven aansluiten aan Engelands protest tegen Ruslands trouwbreuk. — Een eergisteren door de Times medegedeeld schrijven uit Florence zegt: » De Italianen bevroedden dadelijk het gewigtige van Ruslands verklaring betrekkelijk het Parysche verdrag; en daar zij noch van Ruslands noch van Engelands zijde weerwraak duchten indien zij de eene of de andere van die mogendheden verlaten, hebben zij onverwijld verklaard onzijdig in het geschil te willen blijven. Sedert het begin van den Fransch-Duitschen oorlog werd hier Ruslands stap algemeen verwacht, cn werd , onder verwijzing naar de bekende depêche van den Oostenrijkschen rijkskanselier, beweerd dat Rusland regtmatige grieven had en herstelling vragen mogt. )) Doch de vorm waarin de herstelling thans door den vorst GortschakofF is gevraagd, bevreemdde hier een iegelijk; en daardoor is de zaak voor Ita'ie moeijelijker geworden. Immers, thans rijst hier de vraag of Italië wel mag berusten in eene verklaring die, zoo zij in stand wierd gehouden , doodelijk voor het gezag van alle volkenregtelijke verdragen zou zijn. » Aan den anderen kant heeft Italië even weinig lust als Duitschland tot het houden van een congres; het vreest dat het zich in de zaak van Rome zou mengen en daarvoor regelen zou willen stellen, gelijk de Duitschers vreezen dat een congres hun de aan Frankrijk op te leggen vredesvoorwaarden zou willen voorschrijven. » Al wat tot versterking van Ruslands magt in de Middellandsche Zee strekt is aan Italië welkom, omdat het een tegenwigt tegen Frankrijks en Oostenrijks invloed helpt vormen en Italië minder afhankelijk zou maken van zijne twee geduchtste mededingers ter zee. Buitendien ziet Italië met beduchtheid de verrijzing van een nieuw keizerrijk Duitschland te gemoet, en het zou daartegenover gaarne een sterk Rusland zien. » Italië verklaart zich uit dien hoofde onzijdig voor het geval van eenen nieuwen oorlog wegens het Oostersche vraagstuk; het voegt daarbij, dat het zich in 1855 enkel met een politiek doel aan Ruslands vijanden heeft aangesloten , namelijk om als groote mogendheid zitting in het Europesche congres te verkrijgen. Dit doel eenmaal bereikt hebbende, ziet Italië geene reden meer tot strijd tegen Rusland, eene schismatieke mogendheid die een bondgenoot voor Italië tegen het katholieke Oostenrijk of Frankrijk zou kunnen worden, en tevens eene militaire mogendheid- die Duitschlands overwigt minder gevaarlijk zou kunnen maken. i) Deze denkbeelden, worden aangeduid in een hoofdartikel hetwelk de half-officiele Opinione in haar nommer van den 20sten aan het Russische geschil heeft gewijd." De conclusie van het even bedoelde artikel luidt aldus : « Men behoeft zich slechts de politieke reden van ons bondgenootschap met de Westersche mogendheden tegen Rusland in 18-Ï4 te herinneren, om te begrijpen dat Italië thans geene reden heeft om zich bij Ruslands tegenstanders aan te sluiten; het heeft, in tegendeel, vele redenen om bedaring en verzoening te bevorderen en om werkzaam te zijn voor eene staatkunde die zijne belangen in de Levant en zijne vriendschapsbetrekking met Rusland onderling zou overeen brengen." — Van de reeds vermelde oneenigheid in het Italiaansche kabinet gewaagt ook het Journal de Genève; het zegt, in een schrijven uit Florence van 20 November: » De minister Sella wil dadelijk de regering naar Rome verplaatsen; Visconti-Venosta wil daarmede talmen, ten einde de katholieke mogendheden niet te krenken, en om niet bij
eene onverwachte wending van den loop der Europesche gebeurtenissen aan misrekeningen bloot te staan. i) Sella beweert dat de andere mogendheden thans de handen te vol werk hebben, om aan de zaak van Rome te kunnen denken, en dat Italië van die gesteldheid, even als Rusland, partij dient te trekken om stoute stappen tot gedane zaken te maken. «Intusschen worden de Romeinen ongeduldig omdat de Koning zijne komst uitstelt; en zij zullen daarvan denkelijk doen blijken door Sella tot hunnen vertegenwoordiger in de Italiaansche Kamer van Afgevaardigden te verkiezen." FRANKRIJK. Het berigt dat een gelastigde van het te Tours gevestigde Bewind in het begin der vorige week in hot Pruissische hoofdkwartier teVersailles is geweest om de onderhandeling tot schorsing der vijandelijkheden te hervatten , blijkt thans volstrekt geenen grond te hebben gehad. De heer de Chaudordy is in den bedoelden tijd niet buiten Tours geweest. — Bij eene circulaire van 21 November heeft het Parysche Bewind opnieuw aan de Fransche gezantschappen verklaard dat het bereid is om eene nationale volksvertegenwoordiging te doen verkiezen indien het daartoe in staat wordt gesteld door eene wapenschorsing met vrijheid om Parys intusschen van leeftogt te voorzien, maar dat het door Pruissens veroveringszuchtige staatkunde opzettelijk wordt belet Frankrijks wil te raadplegen — Sedert eenigen tijd gingen ganscho zwermen Paryzenaren op de vlakte voor de stad, welke onder het geschut der forten ligt, aardappelenen groenten zoeken, en stelden zich zoo doende bloot aan het vuur van het Pruissische geschut. Het Bewind heeft ten laatste bij eene proclamatie de bevolking tegen zulke strooptogten gewaarschuwd, zeggende dat de stroopers door don vijand meedoogenloos werden neergeschoten. Hierop wordt door eenen correspondent van het Londensche Daily News geantwoord dat die scharen stroopers meer en meer talrijk werden , zoo talrijk dat zij zouden kunnen dienen om eenen uitval te maskeeren, en dat zij daarom door de Pruissen met geweerschoten genoodzaakt werden naar de stad terug te keeren. — Een bij de Indépendance Beige ontvangen schrijven uit Lyon van 23 November meldt dat daar ter stede nog roode vlaggen wapperden en gedurig aanleiding tot twist tusschen de ultra-republikeinen en meer gematigde burgers gaven. — In het Pruissische hoofdkwartier teVersailles werd in het laatst der vorige week verzekerd dat Frankrijk aan Engeland, voor het geval van eenen oorlog tegen Rusland , aangeboden had zijne ganscho vloot naar de Zwarte Zee te zenden. SPA IV JE. De Spaansche gezant te Brussel heeft gisteren in de dagbladen van die stad de geruchten van republikeinsche of Carlistische bewegingen, die in zijn land na de verkiezing van den hertog van Aosta uitgebarsten zouden zijn, stellig tegen gesproken, verklarende dat Arragon, Catalonie en al de andere provinciën des schiereilands thans volkomene rust genieten. Uit Madrid wordt onder dagteekening van 19 November geschreven dat onder de studenten der Madridsche hoogeschool misnoegdheid wegens de verkiezing van den hertog van Aosta lieerschte en op luidruchtige hoewel niet oproerige wijze aan den dag gelegd werd. TELEGRAPIIISCIIE BERIGTEN. Ontvangen gisteren 27 November. Berlyn , 26 November. Geloofwaardige berigten uit Londen verzekeren voortdurend dat de zending van den heer Odo Russell naar Versailles hoofdzakelijk de Oostersche aangelegenheid betreft, die geacht wordt in der minne vereffend te zullen worden, maar waarover de diplomatische gedachtenwisseling nog niet geëindigd is. Berlyn , 27 November.. Van eene officieuse zijde wordt verzekerd dat Pruissen nu reeds ten aanzien van het Russische incident vertrouwelijke stappen gedaan heeft om aan beide kanten zijne goede diensten ter bevordering van eene minnelijke vereffening aan te bieden. Omtrent de grondslagen der bemiddeling is intusschen nog niets bekend. Berlyn , 27 November. Volgens een officieel berigt uit Versailles van gisteren heeft de generaal Treskow den 23sten den vijand uit zijne positie voor Belfort verdreven en vervolgens eenen uitval uit die vesting teruggeslagen. Berlyn , 28 November. Pruissens voorstel tot het houden eener conferentie is te Weenen in beginsel goedgekeurd maar nog niet aangenomen. Ka.rlsruhe , 27 November. De Karlsrulier Zeitung berigt dat gisteren to Versailles de militaire conventie tusschen Baden en den NoordDuitschen bond onderteekend is. Volgens dezelve zal het Badensche contingent een integrerend deel uitmaken van het bondsleger onder bevel van den Koning van Pruissen, en onder de administratie van den bondsminister van oorlog staan. Pesth , 26 November. De Keizer heeft de leden der delegatien ontvangen en op de aanspraken der presidenten geantwoord, dat het gewigt der omstandigheden, die hem genoopt hadden de delegatien bijeen to roepen, niet verminderd was, dat integendeel nog nieuwe ernstige gebeurtenissen daarbij waren gekomen. De Keizer drukte de hoop uit, dat de delegatien bij hare beraadslagingen in het oog zouden houden, wat de ware vaderlandsliefde en de van elkander onafscheidbare belangen der beide rijkshelften vorderen. Touns, 26 November. De regering heeft berigten uit Chateaudun ontvangen, volgens welke een Prnissisch detachement den 24sten bij Saint-Agile aangetast is en zware verliezen geleden heeft. De vijand rukt op Mondoubleau aan, maar ontmoet in de omstreken van Evreux krachtigen tegenstand. Gisteren hebben de Garibaldianen bij Auxon de Pruissen overrompeld en hen op de vlugt geslagen. Gisteren hebben de Pruissen Vibray, Mondoubleau en Savigny bezet. Pruissische kolonnes zijn te Verneuil en Bretoncelles doorgetrokken; men vermoedt dat hun oogmerk is de gemeenschap tusschen Tour3 on Le Mans af te snijden.
Bij een regeringsbesluit is de oprigting bevolen van legerkampen tot het bijeentrekken en oefenen der nationale garde, mobile garde, vrijschutters en gedeelten van het geregelde leger. Zulke kampen zullen gevestigd worden te St. Omer, Cherbourg, Ne vers, la Rochelle, Bordeaux, Clermont-Ferrand, Toulon en Lyon. Die te St.-Omer, Cherbourg en la Rochelle zullen 250,000 man, en de overige ieder 60,000 man kunnen bevatten. Tours , 27 November. Volgens bij de regering ontvangen berigten is den 25sten een detachement van Chateaudun naar Brou getrokken , alwaar de Pruissen eene sterke stelling bezet hadden. Na een gevecht van drie uren hebben de onzen die positie vermeesterd en den vijand tot 3 kilometers voorbij Brou vervolgd. Onze verliezen zijn gering. Rvssel , 27 November. Gisteren had te Boves een gevecht plaats, waarin de Pruissen met de bajonet teruggedreven werden en driemaal zoo veel volks verloren als de onzen. Brussel , 26 November. Uit Charleville wordt gemeld dat 10,000 Pruissen jl. Dingsdag Sedan verlaten hebben om naar Parys te trekken. Volgens berigten uit Ryssel wilde men aldaar weten dat het Loireleger regtstreeks naar Parys oprukte en dat zijne voorhoede reeds te Mantes is aangekomen. Brussel , 27 November. De Echo du Luxembourg berigt van de Pransche grenzen, onder dagteekening van 25 November: » Sedert twee uren hoort men het gebulder van het geschut rondom Montmédy. Die plaats wordt niet belegerd, maar is geheel ingesloten. Alle wegen in den omtrek zijn versperd; de omliggende dorpen en bosschen zijn vol van Pruissen, die aanhoudend door vrijschutters verontrust worden. De bevelhebber der stad heeft geweigerd ze over te geven. Arlon , 27 November. De Pruissen rukken met artillerie opLongwy aan. Vrouwen en kinderen vlugten uit die vesting naar Luxemburg. Belgrad , 26 November. De Vidovdan antwoordt aan het Journal de St. Pétersbourg , hetwelk gezegd had dat de rust van het Oosten van Ruslands tevredenheid afhangt: Onze bevrediging hangt niet af van de betrekkingen tusschen de Porte en Rusland, maar van waarachtige hervormingen, welke den toestand van Servie en Bulgarye verbeteren. Wij alleen zijn bevoegd om te verklaren wat ons bevredigen kan; niemand anders heeft het regt daartoe. New York , 26 November. Goudagio 11%. Ontvangen lieden 28 Bfovember. Londen, 27 November. De Observer zegt dat het Russische antwoord, ofschoon wat den inhoud betreft niet geheel bevredigend, toch in verzoenenden geest gesteld is; dat daarin niet meer de vroegere dictatoriale toon heerscht, en dat het gunstige verwachtingen voor eene vreedzame vereffening schijnt te wettigen. De heer Odo Russell zal waarschijnlijk vooreerst te Versailles blijven. Londen , 28 November. De Times geeft een berigt uit Versailles van gisteren, volgens hetwelk de forten van Issy, Vanvres en Montrouge in den nacht van den 26sten hun vuur op de Pruissische positien geopend hadden. De kanonnade had tot den morgen geduurd; men verwachtte eenen uitval. Volgens do Times is Engeland niet tegen eene herziening van het tractaat van 1856, maar geeft Gortschakoff's taal aanleiding om te twijfelen of Rusland de daaromtrent te doene voorstellen zou aannemen. St. Petersburg, 27 November. Er is besloten tot het houden eener conferentie, die te Londen zal bijeen komen. Men houdt het hier daarvoor, dat die conferentie Ruslands staatkunde zal bekrachtigen. Volgens berigt uit Konstantinopel heeft de Sultan den generaal Ignatieff ontvangen. De oorlogstoerustingen te land en ter zee werden aldaar voortgezet. Berlyn, 28 November. Van regeringswege zijn heden de volgende officiele berigten openbaar gemaakt: » Versailles , 27 November. La Fère heeft, na twee dagen beschoten te zijn, met 2000 man en een 70tal kanonnen gecapituleerd. i) In den nacht van 26 op 27 dezer hebben do forten voor het zuider-front van Parys een hevig vuur onderhouden. » Bij eene verkenning voor Orleans op den 24sten ontmoetten twee brigades van het 10de corps het voorwaarts rukkende Fransche 20ste corps, verjoegen hetzelve uit Ladon en Maizières en bragten den vijand een niet onaanzienlijk verlies toe. Er vielen 146 gevangenen in onze handen. Ons verlies bedroeg omstreeks 200 man. Den 26sten rukten eenige vijandelijke compagnien tegen troepen van het 10de corps op; zij werden teruggeslagen en lieten 40 dooden achter. Onder de bij die gelegenheid gemaakte gevangenen was een generaal. Ons verlies bedroeg 3 officieren en 13 man." » Dijon , 27 November. Eene op den 26sten ondernomen verkenning gaf de zekerheid dat Garibaldi met zijn corps van den kant van Pasques aanrukte. In den nacht werden de voorposten van het fusilier-bataillon van het 3de regement hevig aangetast en trokken op het bataillon terug; dit sloeg drie aanvallen af; de vijand^vlugtte in wanorde en wierp wapenen en bagage weg. Heden (27) rukte de generaal von Werder met drie brigades ten aanval uit; hij bereikte de vijandelijke achterhoede, door omtrekking van Plombières, bij Pasques; de vijand verloor 3 k 400 dooden en gekwetsten. Ons verlies op die beide dagen bedroeg omstreeks 50 man. Volgens geruchten heeft Menotti Garibaldi den 26sten den vijand aangevoerd." _ r Berlyn , 28 November . na den middag. Zoo even is het volgende officiele berigt uit Moreuil (bij Amiens) van heden morgen bekend gemaakt: «Gisteren heeft het 1ste leger, na een gevecht hetwelk tot de duisternis duurde, de zege behaald over het voorwaarts rukkende vijandelijke noorderleger. De vijand, die sterker in getal en goed gewapend was , werd met verlies van eenige duizenden dooden en gekwetsten naar de Somme en zijne verschanste stellingen bij Amiens teiuggeslagen. Een vijandelijk bataillon mariniers werd door het 9de liussaren-regement overhoop gereden. Ons eigen verlies is niet onbelangrijk." Bremen , 27 November. Gisteren namiddag zijn de aan onzen Lloyd toebehoorende stoombooten Ohio en Deutschland behouden te Bremerhaven aangekomen, de eerste van Baltimore, de laatste van New York. Tours , 27 November. De Moniteur zegt: Het is aan geenen twijfel onderhevig dat er een groote veldslag op handen is. Tot dus vor is in allo kleine gevechten het voordeel aan onze zijde geweest. De vijand heeft onderscheiden dreigende demonstratien op onze regterflank aan
den kant van Montargis .en Gien gemaakt, maar heeft daar strijdkrachten ontmoet, die hem genoodzaakt hebben zijn plan van aanval te wijzigen. Hij brengt met spoed zijne hoofdmagt uit het centrum naar zijnen regtervleugel over, ten einde onzen linkervleugel om te trekken. Deze beweging wordt door zoo aanzienlijke strijdkrachten uitgevoerd, dat onze opperbevelhebber eene concentratie heeft moeten bevelen, waardoor de troepen van onzen uitersten linkervleugel nader bij het centrum moeten post vatten. Ten gevolge van deze beweging zou het mogelijk zijn dat Chateaudun ontruimd wierd. Tours , 27 November. Een bij het ministerie ontvangen schrijven uit Orleans van 26 November berigt dat den 25sten bij Neuville de Franschen, die veel zwakker in aantal waren, de Pruissen met een aanzienlijk verlies teruggeslagen en hun bO gevangenen afgenomen hebben. Volgens een berigt uit Amiens zijn de Pruissen he'den te Gentelies geslagen en met de bajonet vervolgd: ook te Vouzoncourt bij Beaune zijn zij door de mobile garde geslagen en naar Montbéliard teruggetrokken. De France zegt dat de aanvallende beweging met goed gevolg aan den kant van Le Mans begonnen is, dat een van Alengon komend Pruissisch corps gedwongen is geworden terug te trekken, en dat wij bij Gien , Mans en Vendöme vrij aanzienlijke voordeelen behaald hebben. Tours 28 November (Officieel). Te Villers-Bretonneux alsmede te Boves hebben de onzen voor de overmagt der Duitschers moeten zwichten ; te Dury hebben zij hunne positien behouden. Pesth , 27 November. Do graaf Potocki heeft aan den Keizer het verzoek om ontslag van het geheele cisleithaansche kabinet aangeboden. De Keizer heeft hetzelve ontvangen, zich eene nadere beslissing daaromtrent voorbehoudend. Bucharest , 27 November. De zitting der Kamer is heden geopend. In de troonrede van den Vorst wordt gezegd dat do betrekkingen met de Porte en de waarborgende mogendheden alleszins bevredigend zijn; zij kondigt de sluiting aan van overeenkomsten betreffende de consulaten, alsmede de indiening van onderscheiden regeringsvoordragten, waaronder de begrooting voor 1871, welke zonder tekort sluit.
---

