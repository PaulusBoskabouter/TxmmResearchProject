AMSTERDAM, 27 Mei.
Het begint er vrij onrustig in Italië uit te zien, alwaar het florentijnüche ministerie niet meer weet waarheen zich te wenden, en niet vreemd is aan den \.enscb om de opkomende fcui naar Rome ai te wenden, ten einde ten minste eenig respijt te vinden.
■ Het geval is, dat het bondgenootschap van Mazzini en Garib__di7 na gedurende eenige jaren gezamenlijk Koning Vik|or Emanuèl té hebben voortgeholpen, thans er toe gekomen is, om den galantuomo. als een uitgepersten citroen te willen wegwerpen, ten einde de republiek en wel de socialistische republiek te willen uitroepen. Het fraaiste vau de zaak is, dat Mazzini en konsörten van den beginne niets anders gewild hebben. Zij hebben, sinds de italiaansche revolutie ontstond, Koning Viktor Emanuel slechts gebruikt om tot de eenheid van Italië te komen, ten einde, zoodra die eenheid zou zijn bereikt, den rooverkoning overboord te werpen en de republiek in te yoeren.
■ Zulks heeft niet verhinderd dat Viktor Emanuel zich onder de bescherming van Garibaldi heeft gesteld en zich tot een kliënt van Mazzini heeft gemaakt. Maar hij beleeft daarvan dan ook nu de gevolgen en gaat zijn ondergang te ;gemoet, zoodra het den hoofden der revolutie zal believen.
i Van Viktor Emanuel, die, als een kind, gemakkelijk door zijne ambitie was te verleiden, is het niet te verwonderen, dat hij in de strikken geloopen is, waarin hij vast zit. Maar dat Keizer Napoleon daartoe de hand geleend heeft, èn in het gevolg van Garibaldi èn in de dienst van Mazzini de kastanjes uit het vuur heeft gehaald, is inderdaad onbegrijpelijk. Dat hij Oostenrijk vernederen wilde, en, erger nog, zoo 't mogelijk geweest ware, Zijne Heiligheid met Rome aan de revolutie o rade veren, dat is blijkbaar. Maar de hartstogt, die hem daartoe noopte, moet wel geweldig zijn geweest, dat hij of niet of niet genoegzaam de gevaren heelt gezien, waaraan hij zich zelven blootstelde; tenzij hij te veel heeft gerekend op de dagen van voorspoed, niet bedenkende dat de voorspoed zijne keerzijde heeft en vroeg of laat plaats maakt voor den tegenspoed.
In allen gevalle hii zit vast als voor een muur. En ofschoon hij het welslagen van zijn plebiscit voor eene groote overwinning rekent, die metterdaad eene overwinning is, zoo is hij daarom niets steviger gezeten. Zelfs kan het plebiscit een gevaar worden, als hij, -daarop te veel vertrouwende, meent dat er voor het oogenblik geen gevaar voor hem is.
. Het ongeluk is, dat hij eenmaal zijn keizerrijk aan de italiaansche revolutie heeft verbonden. En eenmaal daaraan vast zittende, kan hij daarvan niet meer los.
De goddelijke Voorzienigheid heeft hem tot dusverre belet om Rome aan de revolutie af te staan. Maar hadde het van den Keizer afgehangen, hij zou niet nagelaten hebben om het in handen van Viktor Emanuel te spelen. Valt er nu op te rekenen, dat hij dit niet nog doen zal? Daar durven wij niet voor instaan. Te minder omdat hij geen genoegzaam begrip schijnt te hebben van de zedelijke gevolgen, die dat in Italië en m Europa zou veroorzaken, en hij voor zijne katholieke inzigten meent genoeg te hebben, als hij Civita Vecchia bezet houdt.
Middelerwijl de bonapartistische politiek onzeker is, dobbert ook eenigermate de revolutie in Itahe. Zy is vast besloten en zij heeft het in hare hand om de republiek uit te roepen, als zij dat verkiest. Administratie, policie, justicie, het leger, alles is er zoo in wanorde, dat de revolutie daar ongestraft doet al wat zij wil. De regering heeft er niets te beduiden, het is de republiek, die er doet wat zij goedvindt. Het koningrijk staat nog in de uiterlijke gestalte, alleen omdat de revolutie het duldt. En zij duldt het, dewijl er verschil van meening bestaat onder de mannen der revolutie,: omtrent het best geschikte oogenblik om het koningrijk op te ruimen en door de republiek te vervangen.
De hoofden der republiek zijn er voor om geduld te gebruiken en den tijd af te wachten, dat Keizer Napoleon zelf aan een kant zal gezet zijn. Zoo waren zij nog dezer dagen betrokken in den aanslag, die tegen 'fieU-leven van den Keizer was beraamd. En in verband met dien aanslag was de uitbarsting der republiek in Italië voorbereid. Maar zoodra was de aanslag niet ontdekt, of de hoofden in Italië gaven bevel om de republikeinsche beweging te staken en rustig te blijven.
Maar dit wordt voor de heethoofden moeijelijk, om rustig te blijven. Zij kunnen en willen niet rusten. Zij hebben g.en geduld en willen vooruit. En kunnen zij voor alsnog niet op Parijs rekenen, zij hopen ten minste op Piome.
Het ministerie Lanza, het. impopulairste, dat Italië in langen tijd gehad heeft, poogt, ten einde raad, de heethoofden naar Rome te rigten, dwarsboomt de republiek, helpt den franschen Keizer met hem eene afleiding te bezorgen en poogt alzoo zelf tijd te winnen.
Het zou ons niet verwonderen, indien de mazzinistische hoofden, na vruchteloos gepoogd te hebben de beweging naar Rome te stuiten, de heethoofden lieten begaan, als ware het maar om de aandacht van de iransche en italiaansche policie af te leiden.
Wat daarvan ook zijn moge, het is zeker, dat eenige Garibaldisten op nieuw de romeinsche grenzen bedreigen en dat kleine troepen op het romeinsche grondgebied zijn doorgedrongen.
Wij vernemen, dat aanstonds verschillende detachementen van zouaven tegen hen zijn uitgezonden, en dat zij in den vooravond staan van nfeuwe gevechten tegen het schuim dergaribaldistische trawanten.
In alle geval staan de zaken te Rome zeer onveilig. En wat er ook gebeure, men heeft allen grond om te vreezen, dat het er binnen kort warm kantoegaan, hetzij men al niet besluite om reeds nu dadelijk het rooverkoningschap om te ruilen voor de republiek.
Als er onder de jongelingschap zijn, die liefhebberij hebben om tegen de Garibaldisten in het vuur te staan, dan is het. te verwachten, dat de gelegenheid daartoe hun niet zal ontbreken. Het is al eenige maanden geleden, dat Pius IX tot de hollandsche zouaven sprak, als volgt: »Gij »wilt heengaan? Het is jammer, want *ÏÏL, 1. bmnen kort noodig hebben. »Wilt gij dan terugkomen?" En weinigen waren er, die niet volmondig beloofden, dat zij ten dage van het gevaar gaarne zouden terugkeeren, om Rome en den Paus tegen het geweld der republikeinsche roovers te beschermen. Mog-ten zij slechts niet wachten, totdat het te laat is.
Men verwacht in de Pauselijke Staten, dat de dagen van Bagnorea, Monte-Libretti, Mentana en anderen zullen terugkomen. Helaas! is het niet jammer, dat thans de gelederen der zouaven zeer gedund zijn? De garnizoensdienst, die gedurende ruim twee jaren geduurd heeft en zoo vervelend is, heeft ."eer schadelijk gewerkt, en het korps zouaven is op de helft verminderd. Voor twee jaren was het nog 5000 man in getal; thans telt het nog slechts 2000 manschappen. Twee duizend man slechts op het oogenblik, dat het gevaar op nieuw begint en de strijd welligt verwoeder dan ooit kan aanvangen! En dat op denzelfden tijd, dat Pius IX, vervuld met zorg over het heilig Vatikaansch Koncilie, omgeven do_r de bisschoppen der ganscha wereld, meer dan ooit bescherming behoeft tegen het italiaansche geboefte, dat slechts uit is op moord en roof.
De toestand is zeer treurig en moet Zijner Heiligheid geene geringe bekommering baren. Nogtans rekent Pius IX op de beloften der velen, die hem hunnen bijstand in de dagen van gevaar hebben beloofd, en op de liefde van al degenen, die, als zij zich nog opgewekt mogen gevoelen om op de grenzen der Kerkelijke Staten en voor de poorten van Rome met geveld geweer op wacht te staan tegen de goddelooze benden, die niets liever dan den ondergang van den Paus en van de Kerk pogen te bewerken.
Gelijk men uit de telegrammen in ons vorig nummer zal gezien hebben, is door Prim in de Cortes te Madrid verklaard, dat Spanje in geen enkel opzigt betrokken was in het pronunciamento van Lissabon. De minister Rivero zeide, korten tijd te voren, juist het omgekeerde. De laatste schijnt zich dus te veel gehaast te hebben. De Portugeezen zijn alles behalve ingenomen met de plannen voor eene iberische eenheid, dat is eene zamensmelting van Portugal en Spanje, en Saldanha schijnt, aan den anderen kant, nog niet zeker g~ _oeg gevestigd te zijn, om reeds nu voor den dag te kunnen komen met ontwerpen, die bij het volk en, wat meer- zegt, bij een deel van het leger zeer impopulair zijn. Men zal hierachter eenige nieuwstijdingen vinden, waaruit blijkt dat zijn pronunciamento nog slechts ten halve geslaagd is. De voorzigtigheid gebood dus om, zoowel te Lissabon als te Madrid, alle vrees voor eene iberische eenheid weg te nemen , voor zoover dit door pertinente verklaringen, en na de mededeeling van den voorbarigen Rivero, doenlijk was. In de gegeven omstandigheden beduiden die verklaringen, dat de druiven nog niet rijp zijn. Of zij het zullen worden, hangt van den gang der verdere gebeurtenissen af.
In de eergisteren gehouden zitting van den gemeenteraad werd eene missive in behandeling genomen, ingekomen van de direktie der Amsterdamsche Kanaalmaatschappij , betreffende het vaststellen eener overeenkomst voor den tijdelijken afstand aan de gemeente van eene watervlakte in het Oostelijk V, tot berging van modder, en de voordragt van burgem. en weth. omtrent den brief van de direktie der Kauaalmaatschappij over de modderkwestie.
De heer van Lennep stelt voor om de debatten te staken, totdat de onderhandelingen tusschen den Staat en de Maatschappij zijn afgeloopen, hetwelk met algemeene stemmen, min één (die des Voorzitters) werd aangenomen. Voorts is het rapport van B. en W. behandeld op twee adressen van den heer G. A. Heineken, houdende dringend verzoek om het besluit van den gemeenteraad dd. 10 Maart 1869, nam. het verleggen van een gedeelte der Singelgracht en het aanleggen van eenige wegen in den Binnend ij kschen-bui tenvel derschen polder.
Nadat verscheidene leden het woord hadden gevoerd, kwam het voorstel in stemming der heeren Kuipers e. s., houdende de benoeming vaa twee taxateurs, één voor de gemeente en één voor den heer Heineken, om onderzoek te doen naar de waarde der gronden, welke onteigend moeten worden, en wordt met 14 tégen 13 stemmen aangenomen. Ten slotte zijn nog eenige andere voordragten in behandeling genomen, welke alle zonder hoofdelijke stemming zijn goedgekeurd.
In de heden gehouden zitting der Tweede Kamer is het ontwerp aangenomen tot vestiging eener nieuwe gemeente Anna Paulowna en wijziging van hoofdstuk 5 der begrooting van 1869 na de aanneming van een amendement van den heerv van Delden met 30 tegen 23 stemmen, om de onvoorziene uitgaven van ƒ 10,000 te verminderen met ƒ5OOO. Op de interpellatie van den heer Sypesteijn heeft de minister van Koloniën geantwoord, dat er uitzigt bestaat op het spoedig sluiten van een traktaat met Engeland omtrent den aanvoer van immigranten in de West- Indiën, en een wets-ontwerp ingediend zal worden tot de bepaling van de» dag voor de sluiting van het traktaat. De algemeene beraadslagingen over de suikerwet zijn aangevangen. De heeien Mirandolle, de Lange en van der Hucht bestreden de wet op verschillende gronden.
De zaak van Dr. Elders van Haarlem werd verleden Woensdag bij het provinciaal geregtshof voortgezet. De verklaringen van verscheidene getuigen luidden alles behalve gunstig voor de bewering van den beschuldigde, dat er genoegzamen grond aanwezig was om de plaatsing van den heer Wiersma te Meerenberg te verzoeken. Heden wordt de behandeling dezer zaak, die de algemeene belangstelling blijft bezig houden, voortgezet.
In de jl. Maandag gehouden vergadering van het departement Amsterdam van de Nederlandsche Maatschappij ter bevordering van Nijverheid werd door dr. D. 3. Coster, namens de daartoe benoemde kommissie, een zeer belangrijk en uitvoerig verslag uitgebragt over eenige vragen betreffende de volksvoeding. Ook werd gelezen het verslag der kommissie, benoemd ter beoordeeling van ingezonden monsters koppelschroeven, in antwoord op de prijsvaag n°. 592. Daarna kwamen in behandeling de punten van beschrijving voor de algemeene vergadering en het nijverheids-kongres, die dit jaar te Tilburg zullen worden gehouden. Het departement Amsterdam zal aldaar vertegenwoordigd worden door de hh. W. F. Versteeg, A. H. Walter, Ed. van Erven Dorens en A. M. Weliinghuysen. (__.. Ct.)
Z. M. heeft benoemd tot notaris te 's Gravendeel, C. J. A. van Es; op zijn verzoek eervol ontslagen uit genoemde betrekking H. van Es; aan M. Hijmans, te Samarang, is vergund het aannemen der versierselen van ridder van de 1" klasse der orde van den Zahringer Leeuw, hem door _f. K. H. den groothertog van Baden geschonken.
De audiëntie van" den minister van Binnenlandsche Zaken zal op Zaturdag 28 Mei niet plaats hebben.
DELFSHAVEN, 25 Mei. Gisteren morgen zijn hier gelost 3 stuks steen, te zamen wegende 11436 kilo's, moetende dienen tot voetstuk voor het monument van den vaderlandschen zeeheld Piet Hein, te dezer plaatse geboren. De werkzaamheden tot oprigting daarvan zullen eerstdaags aanvangen.
VLISSINGEN, 26 Mei. Ten gevolge van een naauwkeurig onderzoek, door den heer hoofd-ingenieur der kanaal- en spoorwegwerken op dit eiland ingesteld, is nu gebleken, dat de verzakking van de sluis te Veere veroorzaakt wordt door wellen, die na het storten van het beton zijn ontstaan.
ZOETERWOUDE, 25 Mei. Bij de opening der stembriefjes voor de keuze van een lid van den gemeenteraad alhier, was een der biljetten ingevuld als volgt:
„Heeren mogen er toch niet in, »Daarom is de Ileemiet naar mijn zin, »En daar het toch een Boer moet zijn, »Zoo geef ik mijn stem aan A. van Rijn. Het opmerkelijke hiervan is, dat de naam van den voorbestelden kandidaat is A. de Heer, die ook is verkozen, — en dat de Raad is zamengesteld uit landbouwers, zeer natuurlijk omdat de gemeente voornamelijk haar bestaan en welvaart in den landbouw vindt, — alleen de burgemeester, die ook lid van den Raad is, behoort niet tot dien stand. BERGEN-OP-ZOOM, 26 Mei. Bij de gisteren in dit distrikt plaats gehad hebbende verkiezing van een lid voor de Provinciale Staten van Noordbrabant, ter vervanging van wijlen den heer mr. P. J. J. Verduyn, zijn uitgebragt 1077 stemmen, daarvan verkregen de heeren mr. S. T. A. van der Heyden 725, L. A. van Dijk 249, W. van Swieten 52 en R. F. M.A.deßoy29 stemmen, zoodat de heer van der Heyden tot lid van genoemde Staten is gekozen.
MAASTRICHT, 25 Mei. De Rotterdammer van gisteren deelt mede, dat een spoortrein tusschen Luik en deze stad is gederailleerd, en dat daarbij 9 personen zwaar zyn gekwetst. Dit berigt is geheel bezijden de waarheid.
Er is een goederentrein tusschen Eysden en Grondsveld uit de rails gegaan, zonder dat iemand beletsel bekwam, cri zelfs de volgende trein op tijd heeft kunnen vertrekken; en op een goederentrein zijn slechts 4 personen, zoodat onmogelijk 9 daarbij zwaar gekwetst konden worden. ejf\
---

Telegrammen van gisteren.
TORONTO, 25 Mei. Talrijke benden Fenians bewegen zich in de rigting van St. Albano (in den Staat Vermontj. Men meent, dat 2000 daar heden avond zullen aankomen. De afdeelingen worden daar vereenigd door generaal O'Neil. Eene expeditie staat op het punt Milwaukee (aan het meer Michigan) te verlaten, om een inval te doen in West-Canada. De regering van Canada neemt krachtige maatregelen ter verdediging. Een groote brand heeft eene voorstad van Quebec verwoest; 6000 personen zijn van woning beroofd.
WASHINGTON, 25 Mei. De Prezident vaardigde eene proklamatie uit, waarbij het volk wordt gewaarschuwd, om deel te nemen aan eene beweging der fenians, die een inval in Canada beoogen. Aan de autoriteiten is last gegeven, die beweging te beletten en hen, die daaraan deel hebben, in hechtenis te nemen.
---

Telegrammen van heden.
PARIJS, 26 Mei. Zeventien afgevaardigden van het Wetgevend Ligchaam, onder welke de Keratry en Bethmont, zijn ten huize van den heer Ernest Picard bijeengekomen, om de grondslagen te leggen van eene nieuwe konstitutioneele fraktie der linkerzijde. — Volgens alhier uit Lissabon ontvangen berigten, is het nieuwe ministerie zamengesteld: Saldanha, prezident van den ministerraad, minister van Oorlog; Etan, Buitenlandsche Zaken; Sampayo. Binnenlandsche Zaken; Perreire, Financiën; Acosta, Justicie; Correa, Marine, en Peniche, Openbare Werken. Volgens telegram uit Lissabon van Dmgsdag, waren eenige volkshoopen de straten rondgetrokken, onder den kreet: leve de iberische Unie!
MADRID, 26 Mei. Naar men verzekert heeft Sagosta een langdurig onderhoud gehad met de gezanten van Pruissen, Oostenrijk en Italië, met betrekking tot Portugal.
Volgens den Impardal zou het verleenen der koninklijke waardigheid aan den regent Serrano in de Cortes op grooten tegenstand stuiten. Er zou sprake zijn om het statu quo te handhaven.
LONDEN, 27 Mei. Het Lagerhuis heeft de nieuwe additioneele artikelen der iersche landbill aangenomen. De derde lezinois op aanstaanden Maandag bepaald.
TORONTO, 26 Mei. De fenians, onder O Neill, hebben de grenzen van Canada overschreden. Hun aantal wordt niet opgegeven. De troepen staan gereed hun den verderen doortogt te beletten. De fenians hebben alles, wat zij aan de grenzen vonden, geplunderd.
WASHINGTON, 26 Mei. De troepen van Canada hebben de fenians, in de nabijheid van Franklin, teruggeslagen; twee fenians zijn gedood en twee gewond. Hun aanvoerder O'Neill is op zijne vlugt door de policie der Vereenigde Staten gearresteerd en naarSt. Albans overgebragt, beschuldigd van schending der neutraliteit. Onder de fenians heerscht volslagen moedeloosheid.
— 27 Mei. Uit hoofde de generaal O'Neill geen cautie van 20,000 dollars kon stellen is zijne arrestatie gehandhaafd. Naar men verzekert zullen de fenians versterking bekomen en trekken nog talrijke korpsen naar de grenzen op, werwaarts ook de amerikaansche en canadasche troepen werden gezonden. *
N_lW"YO.?_. "6 ** De Prezident van den raad der temans heeft den in val van O'Neill afgekeurd, als voorbarig en met geautorizeerd.
RIO-JANEIRO 6 Mei. De zitting der Brazihaansche Kamer is geopend met eene troonrede, waarin wijzigingen worden aangekondigd in de kieswet, de gemeentewet en de nationale garde, maar met geen woord van de emancipatie der slaven wordt gerept.
BERLIJN, 26 Mei. De Koning heeft de zittingen van den Rijksdag met eene redevoering gesloten, waarin hij de werkzaamheden van den Rijksdag herdenkt, waarvan hij voor den Bond heilrijke rezultaten verwacht. Met bijzondere voldoening wijst de Koning op het tot stand komen van het wetboek voor den Bond, en spreekt de overtuiging uit, dat de tevredenheid over de werkzaamheden door gansch Duitschland en ook daarbuiten zal gedeeld worden. ..Wanneer wij," zegt de Koning ten slotte, met den bijstand Gods, aan de duitsche natie dat steunpunt in de wereld verschaffen, waarop zij, om hare historische beteekenis, hare kracht en hare vredelievende gevoelens, zich moet en kan bevinden, dan zal Duitschland het aandeel niet vergeten, hetwelk deze Rijksdag aan dezen arbeid arbeid heeft, en voor hetwelk ik u, geeerde heeren, bij herhaling mijnen dank betuig."
FLORENCE, 26 Mei. Volgens een te Napels verschijnend dagblad zijn de geruchten betreffende de verschijning van rooverbenden in Castellamare overdreven.
---

