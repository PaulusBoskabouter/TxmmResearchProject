NEDERLANDEN. 's GRAVENHAGE, den 2den Augustus 1870.
Bij Koninklijk besluit van 1 Augustus 1870, n°. 38, is aan P. J. van Santen , op zijn verzoek, eervol ontslag verleend als burgemeester der gemeente Breskens en als zoodanig benoemd Chr. J. Cornelis. Bij Zijner Majesteits besluit van den lsten Augustus jl., n°. 25, is aan J. J. Loomans. brigadier der rijksveldwacht te Coevorden , vergunning verleend tot het aannemen en dragen van het »Algemeen Eereteeken", hem door Zijne Majesteit den Koning van Pruissen geschonken. Bij besluit van den lsten dezer, n°. 30, heeft Zijne Majesteit goedgevonden: 1°. den lsten luitenant-kwartiermeester A. E. H. Knaap, van het 4de regement infanterie, krachtens punt 4 van art. 38 der wet van den 28sten Augustus 1851 (Staatsblad n°. 128), op non-activiteit te stellen, in afwachting dat omtrent hem nader zal worden beschikt; 2°. te benoemen: bij het regement veld-artillerie, tot lsten luitenant-kwartiermeester (naar ouderdom van rang), den 2den luitenant-kwartiermeester M. L. Moggen storm , van het corps; bij het 3de regement infanterie, tot lsten luitenant-administrateur van kleeding en wapening (naar ouderdom van rang), den 2den luitenant-administrateur van kleeding en wapening P. D. Bazendijk, van het corps; bij het 1ste regement huzaren, tot lsten luitenant-administvateur van kleeding en wapening (naar ouderdom van rang), den 2den luitenantadministrateur van kleeding en wapening M. Sluys, van het corps. Bij besluit van den lsten dezer, n°. 31, heeft Zijne Majesteit goedgevonden den kapitein W. Bellaard Lormier, van het 7de regement infanterie, krachtens art. 42, § 2c,'der wet van den 28sten Augustus 1851 (Staatsblad n°. 128), op pensioen te stellen, en het bedrag van dat pensioen, ingevolge de artt. 144 en 19 der wet van den 28sten Augustus 1851 i Staatsblad n°. 129), te bepalen op f 1005 's jaars. Bij besluit van den lsten dezer, n°. 32, heeft Zijne Majesteit goedgevonden bij het wapen der infanterie te benoemen , tot kapitein van de 3de klasse (naar ouderdom van rang), bij het 7de regement, den lsten luitenant C. van Maanen, van het 6de regement. Bij Koninklijk besluit van den lsten Augustus jl., n°. 6, is aan den Oost-Indischen ambtenaar A. C. Schepper, laatstelijk 2den stuurman bij de gouvernements-marine in Nederlandsche Indie, thans met verlof hier te lande, op zijn verzoek , een eervol ontslag verleend uit 'slands dienst. MINISTERIE VAN FINANTI EN. Telegrafie. De Noordduitsche spoorwegtelegraafkantoren zijn gedurende den tegenwoordigen oorlog voor liet bijzonder telegrafisch verkeer gesloten, 's Gravenhage, den 2den Augustus 1870. Namens den Minister, De Secretaris-Generaal, Bartstra. MINISTERIE VAN KOLONIËN. Voor bevoegden tot de uitoefening der genees- en heelkunst bestaat gelegenheid om te dingen naar de betrekking van officier van gezondheid der 2de klasse voor de dienst der Nederlandsche bezittingen ter Kuste van Guinea. Aan die betrekking zijn verbonden de volgende voordeelen a. eene bezoldiging van f 1800 'sjaars, in te gaan met den dag van inscheping naar de plaats van bestemming; l>. vrije woning; eene gratificatie voor uitrusting van f 1500, en een voorschot gelijkstaande met drie maanden tractement; d. overtogt naar de Kust van Guinea per mail, voor rekening van den lande, als passagier der 1ste klasse, casu quo met wettig gezin; e. bevoegdheid om de particuliere praktijk uit te oefenen ; en f- aanspraak op pensioen, overeenkomstig de bestaande of nader vast te stellen bepalingen. Zij die wenschen voor de gemelde betrekking in aanmerking te komen, behooren zich , bij gezegeld request, met opgave van hunne t< genwoordige standplaats, vóór of uiterlijk 15 September 1870 te wenden tot het Departement van Koloniën , onder overlegging van : 1 . een bewijs van goed gedrag, na 1 Julij 1870 afgegeven door burgemeester en wethouders hunner woonplaats;
2°. e6n bewijs van voldoening aan de wet op de nationale militie ; en 3°. het diploma hunner bevoegdheid ; Uit een nader in te stellen geneeskundig onderzoek zal moeten blijken, dat de uit te zenden persoon, wat zijn ligchaamsgestel betreft, wordt geacht bestand te zijn tegen het klimaat ter Kuste van Guinea. 's Gravenhage, den 25sten Julij 1870. De Minister van Koloniën, Voor den Minister , De Secretaris- Generaal, F eith.
---

BUITENLANDSCHE BERIGTEN. FRANKRIJK.
In de berigten betreffende den oorlog, door het officiele dagblad des Keizerrijks medegedeeld onder dagteekening van 1 Augustus, leest men : » Er is niets te melden dan ontmoetingen zonder belang bij de voorposten van het leger. Naar het zeggen van de deserteurs zou de vijand met verbazing hebben gezien hoe ver onze vuurwapenen dragen; in dat opzigt overtreffen onze wapenen de beste verwachting. Do Beyersche voorposten zijn achteruit getrokken tot de rivier de Lauter." — Bij een besluit van Keizer Napoleon van 28 Julij, afgekondigd in het Journal Officiel van 31 Julij, is bepaald dat de uit het buitenland afgezonden koffij , thee en cacao, behalve de reeds op weg naar Frankrijk zijnde partijen, van de afkondiging van dit besluit af, onderhevig zijn aan een verhoogd invoerregt, hetwelk bedraagt per honderdtal kilogrammen , en de opcenten medegerekend: voor koffij ingevoerd uit landen buiten Europa 100 francs, ingevoerd uit de entrepöts 110 fr.; voor thee ingevoerd uit Indie 100 fr , van elders ingevoerd 1G0 fr.; voor cacao ingevoerd uit landen buiten Europa 50 fr., ingevoerd uit de entrepöts 60 fr. De koffij, thee en cacao, ingevoerd met schepen die uit de landen van herkomst naar Frankrijk vertrokken zijn vóór 27 Julij 1870, zullen slechts het vroeger bestaande invoerregt te betalen hebben, mits zij bij de aankomst dier schepen in Frankrijk ten invoer voor het verbruik worden aangegeven, en onverschillig op welken tijd zij in eene Fransche haven mogten aankomen. — Le Public zegt in zijn nommer van gisteren : » De graaf de Cadore is met eene bijzondere zending van ons ministerie van buitenlandsche zaken vertrokken en eergisteren te Kopenhagen aangekomen. Van daar zal hij zich denkelijk naar Stockholm begeven. » De zending van den heer de Cadore, die in de diplomatieke wereld geen geheim meer is, staat in verband met den voet waarop Denemarken en Zweden zich onzijdig in den oorlog houden. "Zendingen van gelijken aard zijn dezer dagen, naar ons verzekerd wordt, aan verscheiden leden van het Fransche corps diplomatique opgedragen; hen te noemen of op te geven waarheen zij gezonden zijn, achten wij ondienstig. » Wij vernemen dat ons gouvernement met eene Engelsche maatschappij eene overeenkomst heeft aangegaan, krachtens welke er met spoed eene onderzeesche telegraaphlinie tusschen Calais en oene kleine haven van Jutland zal worden aangelegd. Die maatschappij zal van ons gouvernement een voorschot van twee millioen francs ontvangen ; zij heeft zich verbonden om in weinige dagen tijds communicatien aan te leggen , welke door onze krijgsoperatien in de Noordzee en in de Oostzee noodzakelijk geworden zijn." — Een correspondent van de Indépendance Beige beweert, in een schrijven uit Metz van 30 Julij, stellig te kunnen verzekeren dat het eerste treffen tusschen het Fransche Rhijnleger en het Pruissische den 6den, den 7den of den 8sten dezer zal plaats grijpen. Uit Parys wordt in een schrijven van 31 Julij aan dat blad gemeld: » De militaire bewegingen hier te lande worden zoo goed geheim gehouden , dat de bestemmingsplaats der onderscheiden corpsen aan het publiek onbekend is, en dat de ouders zich hebben moeten getroosten eenigen tijd zonder briefwisseling met hunne in krijgsdienst zijnde zonen te zijn. n De bewegingen van het Fransche eskader der Middellandsche Zee waren insgelijks geheim gehouden; terwijl het publiek meende dat het op de Algerynsche kust was om troepen uit Algerie naar Frankrijk over te brengen, was het reeds door de straat van Gibraltar gevaren en op weg naar de Oostzee, om zich te voegen bij het smaldeel hetwelk onder het bevel van den admiraal Bouöt Willaumez van Cherbourg is uitgeloopen. n Er worden , louter uit voorzorg, maatregelen ter verdediging der Fransche grenslinie aan den kant der Pyreneën en aan den kant der Alpen genomen. Te Bayonne en te Toulon wordt geschut op de wallen geplaatst." — Te Parys zijn de aanstalten vóór de feestelijke viering van den Napoleonsdag (15 Augustus) afgezegd en gestaakt. — Rochefort, die met 8 Augustus, het einde der hem laatstelijk
opgelegde gevangenisstraf, weder op vrije voeten dacht te zullen komen, heeft, volgens den Gaulois, aanzegging ontvangen dat hij alsdan nog vier maanden gevangenisstraf, hem vroeger opgelegd bij een vonnis aan welks uitvoering hij zich door uitlandigheid onttrokken hrd, zal moeten ondergaan. DUITSCBLAND. De heden ontvangen Pruissische Staats-Anzeiger van 30 Julij bevat eene bekendmaking van den bondskanselier, houdende dat de prijs van uitgifte der ingevolge de wet van 21 Julij jl. aan te gane 5 percents leening van den Noord- Duitschen bond, ter voorziening in buitengewone oorlogsbehoeften, bepaald is geworden op 88 ten honderd. De inschrijving in deze leening moet ingevolge eene andere bekendmaking, tot zoodanig nominaal bedrag als noodig is om 100 millioen rijksdaalders te verkrijgen, den 3den en 4den Augustus in alle Duitsche Staten opengesteld worden. OOSTENRIJK. In de zitting van het Huis van Afgevaardigden van den Hongaarschen landdag van 28 Julij heeft de president-minister graaf Andrassy geantwoord op eene interpellatie betreffende de houding, welke de Oostenrijkscl ^Hongaarsche regering ten aanzien van den nu uitgebarsten oorlog aangenomen heeft en denkt te blijven in acht nemen. De minister herinnerde te dien aanzien aan de reeds bekende circulaire, den 20sten Julij jl. door het gemeenschappelijk ministerie van buitenlandsclio zaken aan alle Europesche hoven gerigt, waarin de neutraliteit van Oostonrijk en Hongarye verklaard is, met bijvoeging dat deze neutrale houding de regering niet ontheft van de verpligting om de noodige maatregelen voor de veiligheid der monarchie te nemen. » Indien dus, zeide de graaf Andrassy, omtrent neutraliteit en omtrent hetgeen als gevolg der neutraliteit gedaan moet worden algemeen erkende begrippen bestonden, dan zou ik den interpellant eenvoudig naaide bedoelde circulaire verwijzen : daar echter omtrent de verpligtingen der neutraliteit zeer uiteenloopende gevoelens bestaan, acht ik het noodig de stelling der regering in dit opzigt meer bepaald te doen kennen. n Ik geloof dat de regering de belangen der monarchie niet in het oog houden en niet in overeenstemming met de publieke opinie handelen zou, indien zij onder de tegenwoordige omstandigheden aan de neutraliteit een zoodanigen vorm wilde geven, waardoor aan eenige mogendheid grond zou gegeven worden om daarin eene provocatie te zien. Maar aan den anderen kant zou de regering mijns inziens even weinig aan hare.i pligt voldoen, indien zij, uitgaande van het standpunt dat hare verdedigingsmaatregelen de gevoeligheid van geene der mogendheden mogen opwekken, wenschte de mogelijke voorvallen des oorlogs werkeloos en ongewapend af te wachten. De juiste weg ligt in het midden. Het is de pligt der regering de voorwaarden der neutraliteit bij elke gelegenheid in het oog te houden ; maar tevens te zorgen dat de veiligheid , de onafhankelijkheid en de belangen der monarchie niet door de, kansen des oorlogs in gevaar gebragt worden, alsmede dat al die belangen der monarchie niet van den goeden wil van iemand, wie het ook zij, maar alleen van de eigen kracht der monarchie mogen afhangen. » Dit is de houding die de regering aanneemt, en ik geloof dat zij op dit terrein op de ondersteuning der gansche publieke opinie rekenen mag; en omdat ik dit geloof zul ik nog heden twee hiertoe betrekkelijke wets-ontwerpen indienen. » De interpellant heeft ook gesproken van de vrees, dat de regering van de kansen des oorlogs partij zou kunnen willen trekken, om te beproeven aan Oostenrijk de in 1866 in Duitschland opgegeven stolling te hergeven. In dit opzigt acht ik mij verpligt te antwoorden, dat, geliik de regering besloten heeft de onafhankelijkheid, de veiligheid en 'de belangen der monarchie naar alle rigtingen te verdedigen, zij ook in geenen deele eenig voornemen koestert om de in 1866 in Duitschland opgegeven stelling terug te erlangen, hetgeen ook naar mijn gevoelen aan de monarchie geen nut, maar wel nadeel en verlies zou kunnen berokkenen." Deze verklaring werd met algemeene blijken van bijval ontvangen. Daarop werden twee wets-ontwerpen ingediend, het één strekkende tot bewilliging van een buitengewoon crediet van 5 millioen gulden aan den Minister voor 'slands verdediging; het ander om de regering te magtigen tot het dadelijk oproepen en indiénststellen der voor 1870 bewilligde recruten. Ulijkens een telegram uit Pesth van gisteren zijn deze ontwerpen door het Huis aangenomen. SPANJE. Bij een besluit van 26 Julij heeft de Regent aan de Spanjaarden herinnerd wat zjj bij den oorlog tusschen Frankrijk en Pruissen als burgers van een onzijdig land naar 'slands wetten en naar het volkenregt moeten nalaten. Dit besluit is genomen op eene voordragt van het ministerie, waarin het volgende voorkomt: » Toen de candidatuur van den prins Leopold van Hohenzollern voor de Spaansche kroon door dien prins zeiven ingetrokken was, moest het Spaanscli gouvernement gelooven dat elke grond voor wederzijdsche verwijten tusschen Frankrijk en Pruissen nu spoedig weggeruimd zou worden. Doch vruchteloos waren onze stappen , vruchteloos ook de aanbiedingen der andere groote mogendheden , die met meer invloed, maar niet met meer opregtheid en vastberadenheid dan Spanje, haar best hebben gedaan om eene botsing en hare onberekenbare gevolgen te verhoeden. n Thans is de oorlog tusschen Pruissen en Frankrijk verklaard; en de andere Europesche mogendheden, dien niet hebbende kunnen verhoeden, maken zich gereed om de stiptste onzijdigheid in acht te nemen, opdat de jammerlijke uitwerkselen der^ worsteling zoo veel mogelijk beperkt worden. Met dat doel behoort Spanje, hetwelk zelf geen belang bij den strijd heeft, — welks regt tot regeling zijner eigene zaken door al de Staten erkend is geworden, — hetwelk de verzekering heeft ontvangen dat zijne grenzen , zijne onafhankelijkheid en zijne waardigheid zouden worden geëerbiedigd, — met dat doel behoort ons land de onzijdigheid in acht te nemen gelijk de andere mogendheden. Deze houding wordt door de regtvaardigheid voorgeschreven, door de voorzigtigheid aangeraden , en ook door de publieke opinie onzes lands aanbevolen.
Het oordeel der natie is dat Spanje vreemd behoort te blijven aan de moeijelijkheden oprijzende tusschen bevriende natiën waarmede het hoopt in de hartelijkste betrekking te blijven." ITALIË. Het Parysche dagblad la France zegt in zijn nommer van gisteren : ij De reeds vermelde onderhandelingen tusschen Parys en Florence zijn, naar ons verzekerd wordt, gisteren avond ten einde gebragt. Frankrijks openingen, strekkende om de terugroeping zijner troepen uit den Kerkelijken Staat voor te bereiden , onder verzekering van de inachtneming der overeenkomst van 15 September 1864, zijn door het Italiaansche kabinet met zeer uitdrukkelijke en regtschapen verklaringen beantwoord. i) Ten gevolge eener wisseling van ophelderingen is in onderling overleg verstaan dat de onafhankelijkheid des Heiligen Stoels onder Italie's hoede staan zou overeenkomstig de in 1864 gemaakte verdragsbepalingen. Dien ten gevolge zijn er uit Parys bevelen naar Civita Yecchia en naar Toulon gezonden om aanstalten te maken voor den terugkeer naar Frankrijk van onze troepen die het Pauselijk grondgebied bezet hielden. De inscheping dier troepen zal den 5den Augustus aanvangen." ENGELAND. Er is in Engeland berigt ontvangen dat de aanvoerders der bende gewapende Fenians, welke onlangs eenen gewapenden inval in Canada heeft beproefd, in de Yereenigde Staten door de jurij schuldig aan schending van 'slands onzijdigheid verklaard en deswege tot straffen veroordeeld zijn; en dat het gouvernement der Unie de jongste verordeningen dei Canadasche regering betrekkelijk de zeevisscherij, hoe nadeelig ook voor de Amerikaansche visschers , wil doen eerbiedigen. — In de Times van gisteren wordt door den zaakgelastigde van Portugal te Londen berigt gegeven van do intrekking van het besluit waarbij onlangs was bepaald dat in Portugal de opbrengst der in- en uitgaande regten dagelijks in de schatkist zou worden gestort, en niet meer in de kas der Staatsschulden-commissie, welke die gelden tot rentebetaling besteedde. — Verleden Zaturdag is het eereburgerschap van de stad Londen den heer de Lesseps aangeboden , en de acte daarvan in eene gouden doos van groote waarde hem door het stedelijk bestuur met staatsie overhandigd. BELGIE. De Belgische regering herinnert in haar officieel dagblad aan het publiek, dat zij krachtens 'slands wetgeving en de internationale verdragen het regt heeft om de overseining te beletten van die telegrammen , wolke haar gevaarlijk voor 's rijks veiligheid zouden schijnen , of die strijdig met 's lands wetten , met de openbare orde of de zedelijkheid zijn. Deze herinnering moet strekken tot antwoord aan Belgische dagbladen, welke klagen dat de particuliere telegrammen in Belgie door de regering thans doorvorscht worden. — Heden hebben overal in Belgie de verkiezingen tot zamenstelling der wetgevende kamers plaats. De Constitutioneel-conservative Associatie van Brussel heeft aan hare elf conservative candidaten twee van do rigting der progressisten toegevoegd; en in eene oproeping aan de kiezers zegt zij dat ieder , die »verstandigen vooruitgang op het stoffelijke en het zedelijke gebied" wenscht, zijne stem aan die candidaten dient te geven. Ook elders in Belgie is vooruitgang en aansluiting aan de progressisten de leus van conservative en katholieke vereenigingen. Daarentegen is te Luik door een twaa'ftal aanzienlijke mannen van de liberale partij , waaronder de gewezen minister Frère-Orban behoort, eene oproeping aan de kiezers gerigt, welke het katholieke ministerie en zijne partij voorstelt als vijanden van vrijheid en vooruitgang, maar beide tot leuze nemende om beide ten gronde te rigten. In dat stuk leest men onder anderen; » Het ministerie hetwelk zich thans den lande aanbiedt en de stemmen van de meerderheid der kiezers hoopt te verkrijgen, is het ministerie van het geweld en van de reactie. Naar zijne inzigten moeten het gezag en het belang der geestelijkheid overal boven drijven en uitsluitend heerschen. Ten einde zijne inzigten tot verwezenlijking te kunnen brengen , zal het niet, gelijk de liberale partij , verlangen dat het stemregt binnen de door onze grondwet gestelde perken worde uitgebreid tot al diegenen welke het met oordeel en met vrijheid kunnen uitoefenen, maar zal het, zoo het kan, het stemregt doen afdalen tot in die digte volksmassa's alwaar de duisternis der onkunde heerscht; immers het ministerie weet wel dat er geen licht uit die massa's zal voortkomen, maar dat er eene meer volstrekte onderwerping aan den invloed der geestelijkheid zal aangetroffen worden. Zijne vurigste aanhangers verklaren, op die wijze den weg voor de in voering van het algemeen stemregt te willen banen." — De noorder citadel van Antwerpen is thans, volgens den Précurseur, met een vijfhouderdtal stukken geschut gewapend. T E L E G R A P B I S C H E BER1GTEN Londen , 1 Augustus. In het Lagerhuis heeft de regering bij monde van den heer Stansfeld een supplementair crediet van twee millioen p. st. gevraagd voor de uitgaven ten behoeve van de marine en het leger gedurende den oorlog, benovens magtiging om 20,000 man voor het leger aan te werven. In het Hoogerhuis heeft lord Russell eene bill voorgesteld, strekkende om de militie onder de wapenen te roepen. Deze bill is voor de eerste maal gelezen; de tweede lezing is op morgen bepaald. Londen , 1 Augustus. In het Lagerhuis heeft de door den heer Disraeli aangekondigde interpellatie over Engelands staatkunde plaats gehad. De heer Disraeli zeide dat het ministerie op de vaderlandsliefde van het parlement rekenen kan, en achtte het noodig dat het Huis, alvorens uiteen te gaan, zich omtrent de tegenwoordige gebeurtenissen verklare. Zijns oordeels had de regering van den grooten invloed, dien zij heeft, bij de jongste onderhandelingen niet zoo veel gebruik gemaakt als noodig was om het behoud van den vrede te
verzekeren. Hij hoopte dat Engeland zich met Rusland zou verstaan om den vrede te verkrijgen. Hij keurde het goed dat Engeland zich neutraal verklaard had, maar verlangde eene gewapende neutraliteit, De minister Gladstone bestreed dit verlangen ; volgens hem zou eene gewapende neutraliteit onvereenigbaar zijn met de positie van Engeland hetwelk met de beide oorlogvoerende partijen eene ongestoorde vriendschap onderhoudt. De taak der regering was op vele punten van zeer teederen aard ; zij zou eene strikte neutraliteit in acht nemen , en er waren reeds maatregelen tot dat einde genomen. De heer Gladstone ontkende dat Engeland gunstiger voor Frankrijk dan voor Pruissen gezind zou wezen. gelijk door laatstgenoemde mogendheid aan hetzelve verweten wordt. Intusschen acht hij het, zonder aan de onpartijdigheid te kort te doen , van zijnen pligt eene versterking der militaire strijdkrachten aan te vragen. In antwoord op eene rede van sir John Hay heeft de staatssecretaris van oorlog Cardwell verklaard, dat het Engelsche leger nooit op een beteren voet is geweest dan tegenwoordig. Londen , 2 Augustus. Ten einde den oorlog te localiseren beveelt de Morning Post aan , dat de neutraliteit van Belgie nogmaals algemeen en volledig erkend worde. Do Times verlangt van Engeland eene voor geheel Europa gegeven onbewimpelde verklaring ten aanzien van den omvang zijner verplig tingen en van zijn voornemen om daaraan ten volle te voldoen. Parys , 1 Augustus. Officiele berigten uit het hoofdkwartier melden ■dat de Beyersche voorposten tot aan de rivier de Lauter achterwaarts verplaatst zijn. Aan de voorposten hebben onbeteekenende schermutselingen plaats. Ue Keizer heeft gisteren de omstreken van Metz bezecht. Saarisrücken , 1 Augustus, voormiddag. Bij het Fransche leger lieerscht groote beweging; van den kant van Forbach komen lange spoortreinen nader. Mainz , 2 Augustus. De Koning is hier aangekomen. De rapporten van al de legercorpsen over den afgeloopen nacht melden rust en goeden moed. Basel , 31 Julij. Het gerucht, dat een Duitsch legercorps over ons grondgebied eenen inval in Frankrijk zou ondernemen , is o"gegrond. Al de belangrijke positien tusschen Basel en Schaffhausen zijn bezet door Zwitserscha troepen, te zamen een leger van 40,000 man uitmakend , hetwelk des noods binnen korten tijd met eene reserve van nog 40,000 man zou kunnen versterkt worden. Kopenhagen, 1 Augustus. De hertog van Cadore is gisteren uit Parys hier aangekomen en heeft des namiddags eene audientie bij den minister van buitenlandsche zaken gehad. Stockholm, 31 Julij. De ministers van oorlog en van marine zijn door den Koning herwaarts ontboden. Pesth, 2 Augustus. Het Huis van Afgevaardigden heeft de beide "wets-ontwerpen, betreffende het buitengewone oorlogscrediet en de •oproeping der recruten van 1870, bij derde lezing goedgekeurd; zoo mede het Huis der Magnaten. Dresden, 1 Augustus. Een Weener corespondent van het Dresdener Journal (officieel blad) berigt dat de diplomatieke gedachtenwisseling tusschen Oostenrijk en Italië geleid heeft tot eene volledige overeenstemming der beide Staten ten aanzien der door hen in acht te nemen neutraliteit. Florence, 1 Augustus. Do Opinione verzekert dat Engeland, terwijl het eene strikte neutraliteit wil in acht nemen, weigert eenige verbindtenis aan te gaan om gemeenschappelijk met de overige neutrale mogendheden, wanneer deze den geschikten tijd daarvoor gekomen achten , voor den vrede werkzaam te zijn. De Regering heeft bevel gegeven tot het zamentrekken van troepen aan de Romeinsche grenzen. Rome, 31 Julij. De Fransche opperbevelhebber heeft gisteren afscheid van den Paus genomen; hij is door Zijne Heiligheid zeer heusch ontvangen, Heden zijn weder Fransche troepen vertrokken. De Pauselijke regering heeft do noodige maatregelen genomen om zelve voor de veiligheid harer grenslinie te zorgen. St. Petersburg, 31 Julij des avonds. Bij een Keizerlijk besluit is heden aan de Russische onderdanen verboden dienst te nemen in het leger van eenigen der in oorlog zijnde Staten. St. Pet ersburg, 2 Augustus. Het Journal de St. Pétersbourg verklaart to} wederlegging van een telegram uit Bucharest [zie ons vorig n °.j dat het vermoeden , als of Rusland eenen inval in de Donau-Vorstendommen zou beoogen, door niets geregtvaardigd wordt, en dat de dienaangaande verspreide geruchten verzinsels van kwalijkgezinden zijn. Madrid , 1 Augustus. Het bewind, de zamenkomst der Cortes thans niet dienstig achtend, heeft hiervan kennis gegeven aan de permanente commissie der Cortes, welke heden een besluit dienaangaande zal nemen. Konstantinopel, 28 Julij (Weener bladen). Ten gevolge der dringende vertoogen van de vertegenwoordigers der drie neutrale groote mogendhoden heeft de Porte besloten hare militaire maatregelen van buitengewonen aard te staken. Washington, 1 Augustus. De minister van finantien heeft last gegeven om gedurende de maand Augustus voor 5 millioen dollars aan goud te verkoopen, en staatsschuldbrieven ten bedrage van 6 millioen in te koopen.
---

