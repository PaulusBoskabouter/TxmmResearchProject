BUITENLANDSCHE BERIGTEN. OOSTENRIJK.
In het Weener regeringsblad van den 14den is bekend gemaakt dat de Keizer bij besluiten van den llden den veldmaarschalk-luitenant baron von Koller, onder dankbetuiging voor zijne uitstekende diensten , van de waarneming van het stadhouderschap in het Koningrijk Bohemen ontheven, en den generaal der cavalerie vorst Dietrichstein graaf von Mensdorff-Pouilly, tot stadhouder van Bohemen benoemd heeft! Als reden van deze verwisseling van personen wordt door een officieus Ween er blad het volgende opgegeven: » De regering verlangt van de Czechen deelneming aan den rijksraad, vooreerst slechts om het statuut betreffende den rijksraad in eene voor de autonomie der onderscheiden landen meer gunstigen zin te wijzigen. Tot dat einde zullen de landdagen ontbonden worden; en de nieuw verkozen Boheemsche landdag zal in de eerste plaats tot herziening der verordening • rakende de verkiezingen voor den landdag, en vervolgens tot de verkiezing van afgevaardigden voor den rijksraad moeten overgaan. Met het oog op deze laatste is de vorst Dietrichstein tot stadhouder benoemd; van hem verwacht men dat hij den Boheemschen landdag tot het zenden van afgevaardigden naar den rijksraad zal bewegen, daar hij met den Boheemschen adel goed bekend is en aan den landdag ontzag zal weten in te boezemen. Slaagt hij echter niet in deze zending, dan is hij bij voorraad reeds gemagtigd om afdoende maatregelen te nemen, inzonderheid om den landdag te ontbinden en regtstreeksche verkiezingen voor den rijksraad te verordenen." In een door de Norddeutsche Allgemeine Zeitung medegedeeld schrijven uit Weenen van den 12den dezer wordt gezegd: «Omtrent de onderhandelingen van het ministerie met de Polen lekt weinig uit; maar wat men dienaangaande verneemt luidt uitermate gunstig voor eene
schikking; met name wordt verzekerd dat de door den heer Smolka aangevoerde demokratische fractie der Polen afgezien heeft van haar verzet tegen het zenden van afgevaardigden naar den rijksraad. De heer Smolka heeft zich zelfs belast met de taak om ook de Czechen met het bestaan van den rijksraad te verzoenen, te welken einde hij zich morgen naar Prag zal begeven. Of hij echter in die onderneming slagen zal is zeer twijfelachtig. De Czechische bladen ten minste laten zich zeer hevig uit tegen de benoeming van den vorst Mensdorff-Dietrichstein tot stadhouder van Boliemen, en geven aan den heer Smolka reeds bij voorraad de weinig bemoedigende verzekering dat hij vergeefsche moeite zal doen als hij de Czechen, die de erkenning van het Boheemsche staatsregt verlangen, zoekt over te halen om den rijksraad te erkennen. Men zal in de daad moeten eindigen met de zaken te regelen zonder de Czechen. Met het oog op de onwrikbare halsstarrigheid van deze nationaliteit is het zeer begrijpelijk, dat de regering zich weder in naauwer verband met de DuitschOostenrijkscheautonomisten trachtte stellen ; en het kan als een gunstig verschijnsel voor den uitslag van de pogingen om naar dien kant eene toenadering te bewerken beschouwd worden, dat de heer Rechbauer zich sedert eenige dagen hier bevindt en herhaaldelijk conferentien met den minister Potocki en de Poolsche notabelen gehouden heeft. Een gerucht wil zelfs dat de heer Rechbauer in het ministerie zou treden; doch dit is blijkbaar voorbarig." I DUITSCHLAND Bij den Noord'luitschon Rijksdag is eergisteren de voordragt behandeld betreffende de opheffing van de nog bestaande Elbetollen tegen uitkeering eener schadeloosstelling aan Mecklenburg van 1,250,000 Rijksdaalders , aan Anhalt van 85,000 Rd. en aan Lauenburg van 36,000 Rd. Het voorstel om dit ontwerp door eene commissie grondig te doen onderzoeken , werd na eene vrij langdurige discussie verworpen en besloten tot de eerste lezing en tot definitive behandeling der voordragt in de volle vergadering zonder voorafgaand nader onderzoek. Men verwacht dat het cijfer der voorgestelde schadeloosstellingen , met name wat Mecklenburg betreft, alsdan eene aanmerkelijke vermindering zal ondergaan. Gisteren is de zaak van het ontworpen kanaal tusschen de Noorden Oost-Zee in den rijksdag ter sprake gebragt. De heer von Bunsen vroeg of' de voorbereidende werkzaamheden voor den aanleg van dat kanaal reeds zoo ver gevorderd waren, dat dienaangaande eenige mededeeling aan den rijksdag gedaan kon worden, en meer bepaaldelijk of er reeds eene beslissing genomen was ten aanzien der aan het kanaal te geven rigting. De minister Delbrück antwoordde daarop, dat de bondsraad opzijn verzoek van de Pruissische regering mededeeling had ontvangen van de op haren last ontworpen plannen voor het kanaal; dat hij niet in het geval was geweest daaromtrent eene beslissing te nemen , vermits hij daartoe door de Pruissische regering niet uitgenoodigd was geworden , maar dat hij, daargelaten de vraag of een der ontwerpen de voorkeur verdiende, tot de overtuiging gekomen was, dat in elk geval de uitvoering der onderneming een kapitaal van vele millioenen zou vereischen, en dat de tegenwoordige omstandigheden geenszins geschikt waren om tot zulk eene uitgave te besluiten. F R A S K R IJ K. De Keizer heeft goedgevonden dat de Staatsraad de herziening van het wetboek van burgerlijke regtsvorderirig hervatte en volbrenge , en dat het wetboek van criminele regtsvordering door eene daartoe benoemde staatscommissie worde herzien. Hiertoe is Zijne Majesteit overgegaan op eene voordragt van den minister Ollivier van 12 Mei, welke het volgende inhoudt: ii Sire, de vooruitgang is voor eene natie niet uitsluitend gelegen in de hervorming van het zamenstel der staatsinrigting. Ook de instellingen behooren tot volkomenheid gebragt, gewijzigd en met den vooruitgang der wetenschap, met de verandering der zeden in overeenstemming gehouden te worden. Zoo lang de vrijheid niet bestaat, is het te begrijpen dat hare vestiging de voornaamste zorg is voor een volk hetwelk besef van zijne waardigheid heeft. Is de vrijheid eenmaal verzekerd, dan zou een volk zijne kracht weldra zien afnemen en vervolgens bezwijken, wanneer het voortging zijne werkzaamheid in ijdele verwijten betrekkelijk politieke zaken te verkwisten. n In Frankrijk bestaat thans even veel vrijheid als in eenig ander land van Europa; en de constitutie die nu door het Franscha volk met geestdrift is aangenomen, overtreft in waarachtige vrijzinnigheid alle andere die ons land sedert het jaar 1789 heeft gehad. «Ontslagen zijnde van de redetwisten over constitutionele vraagpunten , zal het gouvernement van nu af al zijne zorg aan do verbetering der instellingen kunnen wijden. » Hiertoe wordt het gouvernement van alle zijden aangespoord dooide stemmen welke in het parlement en in de dagbladpers opgaan. Dat is eene beweging, Sire, welke ons land tot eer strekt; zij behoort bij het gouvernement begunstiging en medewerking te vinden. » Inzonderheid zijn de regterlijke instellingen het onderwerp van het onderzoek en van de plannen van verbetering. Er is op dat gebied veel te doen. li Sedert den tijd toen onze wetboeken werden opgesteld, zijn er talrijke wijzigingen in de begrippen en in de maatschappelijke betrekkingen gekomen; door de jurisprudentie is er nevens de geschreven wetgeving eene nieuwe wetgeving , om zoo te zeggen , gaandeweg vastgesteld; aan de oorspronkelijke verzameling van wetsbepalingen zijn vele nieuwe wetten toegevoegd; en voorzeker is het magazijn van wetten thans overvol gelijk in den tijd toen Napoleon I bevel tot het opstellen van een enkel wetboek gaf. » Het is tijd om tot de herziening onzer verzameling van wetten over te gaan , ze tot meerdere volmaaktheid en tot volledigheid te brengen." — In de berigten uit Parys van gisteren namiddag wordt als stellig aangekondigd dat de heer de Graminont, 's Keizers gezant teWeenen, tot minister van buitenlandsche zaken zal worden benoemd, en als waarschijnlijk, dat de hoogleeraar Laboulaye minister van onderwijs, de heer Plichon , een tot het linker centrum behoorend lid van het Wetgevend Ligcliaam, minister van openbare werken zal worden. De Coiistitutionnel was niet tevreden over die aangekondigde benoemingen;
hij hoopte nog, dat de heer Ollivier de mannen tot aanvulling van het kabinet allen uit de wetgevende kamers zou kiezen, teneinde daardoor een nieuw bewijs te leveren dat de raadpleging der natie over de nieuwe constitutie en het door haar aangenomen volksbesluit geenszins in strijd met het beginsel van parlementaire regering zijn. Het zou thans, volgens dat blad, eene goede gelegenheid zijn om den 'senaat eenen vertegenwoordiger in het kabinet te geven. Volgens het Journal des Débats was het gisteren middag voor zeker te houden, dat er geen grond bestond voor de geruchten, volgens welke oen of meer volksafgevaardigden van de uiterste regter zijde in het kabinet zouden treden. Dit meent het Journal tot geruststelling der liberale rigting in de departementen te moeten mededeelen. — Volgens een berigt van den Constitutionnel zal het Wetgevend Ligchaam reeds op Dingsdag 17 Mei zijne openbare zittingen kunnen hervatten , daar de Kamer de processen-verbaal van de stemopneming in de departementen Zondag reeds meestal ontvangen had , en de overige Maandag ontvangen zou. SPANJE. Den 12den dezer is te Madrid eene zamenkomst gehouden van die volksafgevaardigden, welke in de Cortesvergadering de meerderheid en den steun des bewinds uitmakon. Het doel was de scheuring deimeerderheid te verhoeden en een eind te maken aan de twisten tusschen hare twee hoofdbestanddeelen, namelijk de progressisten en de demokraten. Dit doel schijnt bereikt te zijn; althans is er na eene zeer vriendschappelijke beraadslaging (waarbij echter de neteligste geschilpunten onaangeroerd bleven) besloten zicji op nieuw te vereenigen onder den naam van de demokratisch-progi'essistische partij. In deze zamenkomst werd geen volksafgevaardigde van de partij der unionisten of gematigde liberalen gezien, Onder de laatstelijk voorgeslagen middelen tot beëindiging van den voorloopigen toestand waarin Spanje sedert de revolutie verkeert, behoort het voorstel om den Regent Serrano te bekleeden met de volle magt der Kroon, terwijl thans eenige regten van het Koningschap, zuo als het regt van vrede en oorlog, en vooral het regt tot het ontbinden der volksvertegenwoordiging, hem ontzegd zijn. Volgens de jongste berigten nit Madrid heeft Serrano verklaard geene zoodanige uitbreiding zijner magt te zullen aannemen. De heer Castelar en eenige andere republikeinsche Cortesleden hebben thans, gelijk eenige dagen vroeger het hoofdbestuur hunner partij, verklaard zich niet te kunnen vereenigon met de voorgeslagen aaneensluiting der foederale en der unitaire republikeinen. ITALIË. In de Augsburgsche Allgemeine Zeitung leest men den tekst van het eerste hoofdstuk der voordragt betrekkelijk de Kerk en haar bestuur, zoo als het thans, na eene nadere toetsing door de betrokken commissie, luidt en bij het Concilie aan de orde van den dag is gesteld. Daarin staat het volgende: «Met goedkeuring van het heilig Concilie wordt door ons geleerd en als geloofsartikel verkondigd, dat de hoogepriester van Rome krachtens den hem toegezegden Goddelijken bijstand niet kan dwalen wanneer hij, het ambt van oppersten leeraar aller christenen vervullend, inet zijn apostolisch gezag bepaalt wat in zake van geloof en van zeden door de geheele Kerk als tot het geloof behoorend vastgehouden, of als strijdig met het geloof verworpen moet worden. Daar het evenwel, hetzj de onfeilbaarheid in Rome's hoogepriester als het hoofd der Kerk worde beschouwd , of wel in de geheele Kerk onderwijzende in eenheid met haar hoofd, dezetfde onfeilbaarheid is, zoo bepalen wij bovendien, dat deze onfeilbaarheid zich ook tot een en hetzelfde onderwerp uitstrekt." Aan de bepaling dat de bisschop van Rome over al de kerkgemeenten regtstreeks bisschoppelijk gezag voert, is deze zinsnede toegevoegd: » Deze magt des Hoogepriesters staat geenszins tegenover die gewone en onmiddellijke magt van het bisschopsambt, waardoor de herders der onderscheiden kerkgemeenten de hun aangewezen kudden , ieder de zijne, weiden en regeren; zoo ver is het daarvan af, dat de laatst bedoelde magt in tegendeel door den oppersten en algemeenen herder verkondigd, geschraagd en verdedigd wordt." — Het Parysche dagblad L'Univers heeft per telegraaph het volgende berigt uit Rome van verleden Vrijdag ontvangen : » In het heden door het Concilie gehouden comité-generaal is door den bisschop van Poitiers namens de de commissie voor de geloofszaken een rapport uitgebragt over de voordragt tot vaststelling en omschrijving van 's Pausen oppergezag en onfeilbaarheid. Dit rapport, hetwelk zich door klemmenden betoogtrant onderscheidt, wordt beschouwd als eene uitmuntende voorbereiding voor de discussie over de gemelde voordragt, welke in het comité-generaal van morgen zal aanvangen." — Het officielo dagblad van Rome behelst in zijn nommer van 13 Mei een artikel betrekkelijk de zaak der Armeniërs, waarin hun scherpe verwijten gedaan, en de handelwijze van den Roomschen Stoel jegens hen verdedigd wordt. Uit Konstantinopel zijn te Rome per telegraaph berigten ontvangen, volgens welke de gemeente der Chaldeeuwsche christenen zich van den Roomschen Stoel zou hebben afgescheiden. TÜRKÏE. De Turquie, een Fransch dagblad van Konstantinopel, hetwelk soms mededeelingen van wege het hof des Sultans ontvangt, behelst in haar jongste nommer eenige berigten strekkende om den Onderkoning van Egypte weder verdacht te maken van oproerige gezindheid jegens den Sultan. — De Levant Times , een Engelsch dagblad van Konstantinopel, zegt in zijn nommer van 6 Mei: n De Sultan heeft een hoofdartikel betreffende zijne troonrede, geleverd door de Tevaki, een Turksch dagblad van Konstantinopel, met zoo_ veel genoegen gelezen, dat hij den uitgever Ali-bey den rang van luitenant-kolonel en een geschenk van vijfhonderd pond sterling heeft geschonken. De militaire promotie van dien uitgever wordt opgeheldêrd met de omstandigheid, dat hij aanvankelijk kadet in de militaire school was". — Uit een artikel van den Paryschen Consiitutionel is op te maken dat het Fransche ministerie van buitenlandsche zaken goede verwachting van hot nieuwe ministerie van Rumanie heeft, en van hetzelvo geene tegenstreving tegen de staatkunde der Westersche mogendheden ducht.
ENGELAND. Het Lagerhuis moet heden de discussie over de artikelen der lerschelandbill voortzetten. Wat er nog van die voordragt te behandelen blijft zijn reglementaire bepalingen; de reeds aangenomen artikelen bevatten de beginselen der wet; onder deze is ook het oude denkbeeld van den heer Bright om den Ierschen pachter door een voorschot uit 's rijks schatkist in staat te stellen en aan te moedigen tot het koopen zijner hoeve en landerijen indien de grondeigenaar gezind is tot verkoopen. Dit was door den heer Bright reeds eer hij minister werd, aanbevolen maar toen in Engeland vrij algemeen afgekeurd; thans is het zonder ernstige tegenkanting aangenomen. — Flourens is onverwacht uit Londen verdwenen, hoewel het bleek dat er geenerlei aanzoek tot zijne uitlevering door het Fransche gouvernement gedaan of te verwachten was. In eene zamenkomst van zijne vrienden en geestverwanten, verleden Vrijdag te Londen gehouden , werd besloten de voorgenomen demonstratie tegen zijne uitlevering achterwege te laten , en werd tevens medegedeeld dat hij vertrokken was » met het doel en in de hoop om het regtvaardige werk waaraan hij bezig was, te bevorderen en te volbrengen." De ware reden van zijn vertrek lag welligt in een artikel der Vrijdagochtend verschenen Times , waarin gewezen werd op eene weinig bekende strafbepaling, in 1861 in Engeland gemaakt tegen degenen die zamenzweren om iemand, hetzij in- of buitenlander, hetzij in of buiten het Britsche grondgebied, te vermoorden. Flourens zou dus krachtens de Engelsche wetgeving, en zonder eenige aanvrage om uitlevering, geregtelijk vervolgd kunnen worden. BELG IE. Het ontwerp van wet tot invoering van een algemeen briefport van tien centimes voor de verzending van brieven binnen het Belgische grondgebied, tot afschaffing der belastingen op zout en op visch, en tot verhooging van de belasting en het invoerregt op het gedistilleerd, is door den Senaat verleden Zaturdag na eene korte discussie met 38 tegen 3 stemmen aangenomen. Alleen tegen de afschaffing der belasting op het zout zijn door sommige senaatsleden bedenkingen ingebragt, ontleend aan het belang der bestaande zoutziederijen. De bepalingen dezer nieuwe wet betreffende het gedistilleerd en de brievenposterij moeten reeds met 1 Junij aanstaande, de andere met 1 Januarij 1871 in werking komen. De voordragt der regering, strekkende om aan de exploitatie van het staatsspoorwegnet, die van een nog uitgebreider net toe te voegen door overneming der dienst van zekere particuliere spoorwegondernemingen in het zuiden en het westen van Belgie, is door de Kamer van Vertegenwoordigers met 53 tegen 10 stemmen (vier leden onthielden zich van te stemmen) aangenomen; bij die gelegenheid is de stelling dat in zake van het spoorwegverkeer eenheid van exploitatie meer nut oplevert dan concurrentie, en dat de exploitatie door den Staat meer waarborg voor de algemeene belangen geeft dan die door particulieren, door verscheiden leden, gelijk door de regering, staande gehouden. Daarop is de Kamer voor onbepaalden tijd uiteen gegaan. Met het oog op de algemeene verkiezingen in de volgende maand verwacht men, dat de wetgevende zitting in het midden der nu aangevangen week zal worden gesloten. Aan de zijde des bewinds wordt tevredenheid betuigd over hetgeen deze wetgevende zitting niettegenstaande haren korten duur heeft uitgeleverd. Het ontwerp van wet tot regeling der ministeriele verantwoordelijkheid; dat tot herziening der armenwet: dat tot herziening der eerste drie boeken van het wetboek van burgerlijke regtsvordering, en dat houdende een zamenstel van bepalingen betreffende stroomen en waterleidingen zijn niet afgedaan. TELEGRA PHISCHE BERIGTEN. Londen, 16 Mei. De Morning Post berigt dat het Engelsch-Amerikaansch naturalisatie-verdrag te Londen onderteekend is. Volgens hetzelfde blad zou de graaf Schuwaloff waarschijnlijk den naar Parys verp'aatsten heer von Brunnow als Russisch gezant opvolgen. Londen , 16 Mei. Eergisteren zijn alhier eenige van Birmingham gekomen reizigers in hechtenis genomen, die men verdacht van tot de Fenians te behooren. In hunne koffers zijn een vijftigtal revolvers gevonden. Londen, 16 Mei. Volgens berigten van de Kaap de Goede Hoop zou het Portugesche gouvernement aan de Zambezi eenig grondgebied voor Pruissen aangekocht hebben. De Portugezen hadden aan eenen inlandsehen volksstam, waarmede zij in oorlog waren, eene volslagen nederlaag toegebragt. Parys, 15 Mei. De dagbladen berigten dat de afgevaardigden morgen zullen opgeroepen worden om Dingsdag eene openbare vergadering te houden. Waarschijnlijk zal alsdan het rapport omtrent den uitslag der stemopneming uitgebragt worden. Parys, 16 Mei. Het regeringsblad, hetwelk heden morden laat verschenen is, bevat de benoeming van den hertog van G-rammont tot minister van buitenlandsche zaken, van den heer Mège (een volksafgevaardigde van het regter centrum) tot minister van onderwijs, en van den heer Plichon tot minister van openbare werken. Madrid, 15 Mei. De ministerraad zal morgen eenen aanvang maken met de behandeling van het vraagstuk der keuze van eenen monarch. Al de afwezige afgevaardigden zijn naar Madrid ontboden om bij de discussien over dat onderwerp tegenwoordig te zijn. Florence, 14 Mei. De kamer van afgevaardigden heeft de begrooting van oorlog aangenomen. Door den minister van finantien is eene nieuwe credietwet ingediend. De Napelscho lioogeschool is wegens nieuwe wanordelijkheden onder de studenten gesloten; er zijn 15 personen in hechtenis genomen. In de provincie Catanzaro is de rust geheel hersteld. Van de Rojieinsche grenzen, 14 Mei. De discussie over het primaat en de onfeilbaarheid van den Paus moet heden aanvangen; er zullen van nu af bijna dagelijks zittingen gehouden worden. Onder de ultramontaansche partij heerscht groote opgewondenheid. Men gelooft dat alles binnen eene maand afgeloopen zal zijn. Vele Vaders vragen
verlof om zich te verwijderen. Er zijn omstreeks 100 sprekers van de oppositie ingeschreven om de voorgestelde bepalingen te bestrijden. Weenes, 14 Mei. Heden heeft de plegtige opening der werkzaamheden tot verbetering van het vaarwater van den Donau plaats gehad. Op de aanspraak van den minister van binnenlandsche zaken antwoordde de Keizer met eene betuiging van levendige belangstelling in deze onderneming, waarvan hij de heilrijkste gevolgen niet enkel voor de stad Weenen en Neder-Oostenrijk maar voor het geheele rijk verwachtte. St. Petersburg , 16 Mei. Het Journal de St Pétersbourg wederspreekt het berigt, dat de Russen op Chiwa zouden aanrukken en van den Khan van Bucharye hulptroepen en levensbehoeften gevorderd zouden hebben. Bucharest , 11 Mei. De Kamer van Afgevaardigden is bij besluit van den Vorst ontbonden.
---

NEDERLANDEN. 's GRAVENHAGE, den 16den Mei 1870.
Bij besluit van den 13den dezer, n°. 24, heeft Zijne Majesteit goedgevonden den kapitein-luitenant ter zee L. Gr. Brocx, op zijn daartoe gedaan verzoek, met de dagteekening van gemeld besluit, krachtens § la van art. 33 der wet van den 28sten Augustus 1851 (Staatsblad n°. 126), ter zake van langdurige dienst, op pensioen te stellen, onder toekenning, ingevolge lit. a van art. 14 der wet van gelijke dagteekening {,Staatsblad n°, 127), van een jaarlijksch pensioen van f 1500; met bepaling dat het voorschreven pensioen zal stilstaan zoo lang genoemde hoofdofficier de betrekking van Minister van Marine bekleedt. MINISTERIE VAN BINNENLAND SC IIE ZAKEN. De Minister van Binnenlandsche Zaken brengt ter kennis van belanghebbenden dat de eindexamens van de Polytechnische school, vermeld onder B en C in de artt. 60—65 der wet regelende het middelbaar onderwijs, in de eerstvolgende maanden Junij en Julij te Delft zullen worden afgenomen. Wie een dier examens wenscht af te leggen, moet zich daartoe vóór 25 Mei e. k. schriftelijk bij het Departement van Binnenlandsche Zaken aanmelden, met naauwkeurige opgave tot welk examen hij verlangt toegelaten te worden. Bij de aanmelding voor de examens B moet worden overgelegd : het getuigschrift wegens voldoend afgelegd examen vermeld onder A in art. 59, of wel dat wegens voldoend afgelegd eindexamen der hoogere burgerschool met vijfjarigen cursus, vermeld in art. 57 van genoemde wet. 's Gravenhage, 11 Mei 1870. Voor den Minister, De Secretaris-Generaal, H ubrecht. MINISTERIE VAN BUITENLANDSCHE ZAKEN. Ten vervolge op het berigt, medegedeeld in de Staatscourant van 20/21 Maart jl. , n°. 68, wordt bij deze ter algemeene kennis gebragt, dat de vrije uitvaart uit de Dardanellen en den Bosporus , respectivelijk naar de Middellandsche en de Zwarte Zee, aan alle koopvaardijschepen ook bij nacht is toegestaan, te beginnen met den 13den dezer maand. De kosten van den firman . deswege te Konstantinopel af te geven, bedragen voor eiken bodem 75 piasters of f 8 33 Ned. courant. Overigens blijven dezelfde formaliteiten die bij dag zijn in acht te nemen, ook bij de nachtelijke doorvaart van kracht. MINISTERIE VAN MARINE. De Minister van Marine brengt ter kennis van belanghebbenden, dat in de maand Junij aanstaande een vergelijkend examen zal gehouden worden voor drie plaatsen van Aspirant-Ingenieur bij de Marine, en dat de vereischte kundigheden vermeld zijn in het navolgend programma: Taal- en letterkunde. Het schrijven van zuiver Nederlandsch; de Fransche en Engelsche talen, welker spraakkunst moet gekend worden. Uit deze talen moet men kunnen vertalen en daarin een opstel maken: de Iloogduitsche taal. Hieruit zal men eene vertaling moeten kunnen maken. Algemeene geschiedenis, geschiedenis des vaderlands, aardrijkskunde. Deze drie vakken worden vereischt voor zoo verre de kennis daarvan tot eene beschaafde opvoeding behoort. Wiskunde. Het vlug en naauwkeurig cijferen; de lagere meetkunst; de driehoeksmeting: de lagere en hoogere stelkunst; de beschrijvende meetkunst met toepassing der schaduwbepaling; de hoogere of analytische meetkunst; de differentiaal- en integraalrekening; de leer van het evenwigt en die der beweging, zoo van vaste ligchamen als vloeistoffen; de toegepaste evenwigtsleer, waartoe wordt vereischt de kennis van den wederstand der bouwstoffen, die tot het bouwen van een schip gebezigd worden. * Natuurkunde. Behalve een algemeen overzigt, meer bijzonder de wetten der warmte en der electriciteit. Scheikunde. De algemeene wetten der anorganische scheikunde. Verder de analytische
scheikunde met betrekking tot de bouwstoffen. Men moet daarin zoo ver geoefend zijn om eene enkelvoudige scheikundige verbinding qualitatief te onderzoeken. Geodesie. Een overzigt is voldoende; echter zal een algemeen begrip van de wijze waarop de triangulatie geschiedt, noodig zijn, en wordt eenige kennis vereischt in het gebruik der eenvoudige instrumenten tot waterpassen, landmeten, enz. Artillerie. Eene genoegzame kennis van de vuurmonden en affuiten bij de Nederlandsche marine in gebruik. Kennis van werktuigen. De adspirant moet bekend zijn met de inrigtingen der onderscheiden soorten van hijsch-, pomp- en blaaswerktuigen , insgelijks met die der stoomwerktuigen en van het scheeps-stoomwerktuig in het bijzonder. Bouwstoffen. De*kènnis van verschillende houisoorten bij den scheepsbouw in gebruik , en verder ook van hetgeen op de fabricatie van ijzer, metaal en verfstoffen betrekking heeft. Scheepsbouwkunde. De kennis der zamenstellende deelen van een oorlogschip, en de wijze waarop dit wordt ontworpen en de daarbij behoorende berekeningen gemaakt worden. Teekenen. Genoegzame ervaring in handteekenen om dagelijks voorkomende voorwerpen te schetsen. Zuiver meetkundig teekenen en scheepsteekenen. Aanbevelend zullen zijn : bekendheid met burgerlijke en waterbouwkunde, bedrevenheid in het teekenen van stoomwerktuigen , kennis van vuurtorens en wat verder tot de kustverlichting behoort; meer kennis van talen voor zoo verre deze betrekking heeft tot talen die van eenig nut voor den Ingenieur der marine kunnen zijn. Zij die ter plaatsing in aanmerking wenschen te komen , moeten op den lsten Januarij dezes jaars hun 2öste levensjaar nog niet zijn ingetreden , een gezond gestel bezitten en vrij zijn van ligchaamsgebreken. Ouders of voogden, die verlangen dat hunne zonen of pupillen tot dit examen worden toegelaten, behooren vóór 1 Junij aanstaande aan het Departement van Marine in te zenden het verzoekschrift op zegel geschreven , bevattende vermelding van den naam , voornaam, het beroep en de woonplaats dier ouders of voogden, met bijvoeging der geboorte-acte van den jongeling en het certificaat van een geneesheer, betreffende bovenvermelde ligchamelijke vereischten. 's Gravenhage, den 30sten April 1870. Voor den Minister voornoemd De Secretaris-Generaal, K lerck.
---

