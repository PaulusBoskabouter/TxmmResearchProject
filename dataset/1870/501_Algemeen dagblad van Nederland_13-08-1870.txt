Artt. 58 en 57 van de Grondwet.
uDe honing verklaart oorlog. Hij geeft daarvan onmiddellijk kennis aan de Staten-Generaal, met bijvoeging van zoodanige mededeelingen, als hij met het belang en de zekerheid van het rijk bestaanbaar acht." (Art. 56). n De honing maakt en bekrachtigt vredes- en alle andere verdragen met vreemde mogendheden ” • (Art. 57.) De tegenwoordige oorlog, hoe rampzalig ook in ’t algemeen voor volkswelvaart en volksontwikkeling, heeft dit althans voor, dat hij met hernieuwden aandrang de opmerkzaamheid vestigt op enkele vraagstukken, die een oogenblik te voren nog als ware ’t schenen ingesluimerd. Onder die vraagstukken staat de macht over vrede of oorlog bovenaan. In onze grondwet, even als in die van de meeste overige volken, is het de koning die oorlog verklaart en vrede sluit. In zijne hand berust het, van zijne wenschen hangt het af, de furiën van den krijg op te doemen, en rustige, bloeiende velden met kruitdamp en lijken te bedekken. Stel u voor: twee bevriende volken, door tal van banden verknocht, niets liever wenschend dan in de schoonste overeenstemming naar den palm te dingen op het groote veld des vooruitgangs. Geene vijandelijke aspiratiën bezielen hen. Van hunne waarde en van hunne beteekenis doordrongen, sporen zij elkander wederkeerig aan tot uiterste krachtsinspanning. Daar zoekt plotseling een der vorsten, om een illusie, eene kinderachtigheid, om een verouderd begrip van staten-evenwicht, in ’t belang van zijne dynastie, of wel om de noodzakelijkheid der militaire uitgaven aantetoonen, den een of anderen twist. De diplomatie raakt in de weer; nota’s worden gewisseld, ultimata gesteld: de verzoening wordt onmogelijk, de breuk beslist. Een der partijen verzekert op hare eer en haar geweten, dat verdere onderhandeling onmogelijk is. Zij verklaart den oorlog! Arme volken! Zonder te vragen, of zij willen strijden; zonder hen-zelf of hunne wettige vertegenwoordigers te doen beslissen, of er al dan niet een voldoende reden bestaat, wordt het leger op voet van oorlog gebracht, en weldra zullen schatten gelds en levens vallen! Nu is ’t wel waar, dat de uitgaven voor den krijg meest overal — ook ten onzent — door de Staten-Generaal moeten worden toegestaan; doch waar ter wereld vindt men geene meerderheid, die, nolens volens bukkend voor de noodzakelijkheid, als de kogel tóch eenmaal door de kerk is, „’s lands eer en prestige” tracht optehouden, door althans zoo goed en zoo krachtig mogelijk te velde te trekken? De oorlog is verklaard. Wat er aan te doen? Zorgen we althans, dat onze legerscharen roemvol van het slagveld keeren! Het vaderland, onze onafhankelijkheid staan op het spel. Geld en manschap beiden zijn noodzakelijk. Het wordt daarom waarlijk noodzakelijk, dat de macht over oorlog en vrede niet langer een prerogatief blij ve van het uitvoerend gezag, maar veeleer ten goede kome aan de volksvertegenwoordiging. Wanneer niet Napoleon en Wilhelm, maar de Wetgevende Vergadering en de Rijksdag te beslissen hadden gehad over de vraag, of Frankrijk en Duitschland elkaar in eene bloedige omhelzing zouden versmoren, ongetwijfeld zouden millioenen schats en levens zijn gespaard. Is ’t nu niet wenschelijk, dat wij van onze naburen leeren, dat wij hunne ervaring ons ten nutte maken? Zeker! Het ware eene bespottelijkheid, aantenemen, dat Nederland ooit olfensief tegen eenige mogendheid zal optreden. Onze geringe macht, onze weinige hulpmiddelen, onze vreedzame geaardheid, onze afkeer van alle noodelooze beweging zijn aan onze vorsten welbekend, en het self-government is ook hier reeds genoeg doorgedrongen, om, in hoogste ressort, persoonlijke willekeur te fnuiken. Maar desniettemin bestaat — wonderlijk genoeg ! — ook bij ons te lande nog het majesteitsrecht, volgens hetwelk de koning den oorlog verklaart en den vrede sluit. De artt. 56 en 57 onzer grondwet bevestigen die macht uitdrukkelijk. Vermits nu het wijzigen onzer grondwet, waar dit door den stroom des tijds noodzakelijk blijkt, al minder en minder een struikelblok wordt; vermits men meer en meer toegeeft, dat ’t beter ware, volstrekt geene grondwet te hebben, dan eene, die de maatschappelijke ontwikkeling tegenhoudt, die de maatschappelijke toestanden, ’t leven en streven des volks, binnen eenige ijdele formules opsluit, moge men er ook bij ons toe komen, de artt. 56 en 57 uit de grondwet te lichten, en de beslissing over de vraag, of het volk goed en bloed zal offeren, om den een of anderen nabuur „ten onder te brengen”, voor de vierschaar te voeren van de eenigbevoegde rechtbank, van die des volks zelven, derhalve van zijne wettige vertegenwoordigers. Staat daarmee ook-al in nauw verband de inrichting onzer volksvertegenwoordiging, beide vraagstukken zullen heilrijk op elkander inwerken en eene gunstige oplossing verhaasten. Maar inmiddels beproeve men, aan een enkel man, aan ’t onschendbaar hoofd van den staat, het recht te ontnemen, aan zijne luimen en droomen bot te vieren; zijne soms persoonlijke verschillen en grieven te doen uitmaken door en op kosten van ’t geheele volk. Trouwens, dit dwaas en bespottelijk recht vindt ten onzent schier geen enkel verdediger. In de handen van onzen constitutioneelen koning is het een objet de luxe. En toch, er is maar één oogenblik van ! toorn, van eerzucht, van verwarring noodig, één belangzuchtig raadsman, één valsche berekening, en zie, ook wij worden reddeloos meegesleept in de jammeren eener 19de-eeuwsche menschenslachting! Men zegge niet, dat dit niet denkbaar is. Zoolang de grondwet den koning in de gelegenheid stelt, zijne wenschen en oogmerken te bevredigen, zonder verdere ruggespraak met de Staten-Generaal dan na ’t fait-accompli; zoolang Nederland er eene diplomatie op nahoudt, naijverig om te toonen dat zij inderdaad niet zonder vrucht bezoldigd wordt; zoolang een staand leger het bewijs blijft leveren, dat de millioenen, welke ’t jaarlijks verspilt, niet ijdel worden weggeworpen; zoolang bestaat de kans dat ’t jaar 1830 zich zal herhalen; dat baatzucht en camarilla-geest bloedbaden aanrichten, door den wijsgeer en den staatsman onzer eeuw onmogelijk geacht. Zonder voorbehoud sluiten we ons derhalve aan bij hen, die ook ten onzent het laatste overschot van persoonlijk gouvernement en willekeur wenschen uitgeroeid te zien. Zoo ergens toch, dan is hier de ministeriëele verantwoordelijkheid voor de daden des onschendbaren konings eene fictie. Heeft het kabinet van Maanen wel de kosten van den Tiendaagschen Veldtocht vergoed ? Ook in Nederland zouden er nog wel mannen zijn te vinden, die uit heilige overtuiging hun contreseign zouden leeneu voor den krijg. Wat zou ’t dan baten, deze lieden later in mora te stellen? De oorlog ware inmiddels uitgebarsten, en het blood onzer broeders en zonen zou stroomen, met den mageren troost eener latere ministeriëele verantwoordelijkheid. Neen! De nieuwe wereldorde moet onverbiddelijk breken met de dagen van heerschzucht en geweld. De wet, die de beschikking over ’t leven en den dood van gausch een volk in de handen legt van een enkel man, is een slechte wet. En geen volk dat eerbied koestert voor zich zelven, dat prijs stelt op ’t verleden en zich toerust voor de toekomst, mag willens en wetens eene slechte wet bestendigen. Laat dan de regeering in deze moeilijke dagen toonen, dat zij zich van den ganschen omvang harer veelbeteekenende laak bewust is. Laat zij haar naam vereeuwigen in de geschiedrollen van Nederland door een groot feit: het grondwettig koningschap op de hechtste grondslagen te vestigen, door ’t de m ogelijkheid te ontnemen, zich onmogelijk te te maken. Zij kan het. Moge zij niet wachten, tot de drang van buiten zóó groot wordt, dat de volksvertegenwoordiging — wij weten dat enkele leden reeds niet vreemd zijn aan het denkbeeld! — het initiatief neemt, en de uitvoerende macht een prerogatief ontwringt, hetwelk zij nu nog vrijwillig neerleggen kan. De omstandigheden zijn moeilijk; de toekomst gaat zwanger van groote gebeurtenissen ; in ’t belang van onze veiligheid, in ’t belang der strikt-neutrale houding, waarop Nederlands veiligheid berust, achten wij de afschaffing der artt. 56 en 57 van de grondwet een gebiedenden plicht.
---

DUITSCHLAND.
Een correspondent der Fr. Ztg. deelt nog een en ander mede nopens den intocht van den Pruisischen kroonprins te Landau. De trein was — zegt hij — hoewel zeer imposant, volstrekt niet onnoodig schitterend. Men zag geen vergulde staatsiekoetsen, geen reeks van keukenwagens, gelijk in vroeger eeuwen de Duitsche veldheeren steeds in den slag medenamen; geen opgesierde lakeien en verder vorstelijk vertoon. Neen — alles was practisch ingericht, solied en eenvoudig. In plaats van de staatsiekoetsen, waren er wagens met het materieel voor veldtelegrafen en veldspoorwegen, vergezeld van het noodig personeel: ingenieurs, telegiafisten en arbeiders. De kroonprins reed in een eenvoudige, met twee paarden bespannen koets; met zes paarden evenwel was de wagen bespannen, in welke de electrische batterijen voor de veldtelegrafen vervoerd werden. Waren er weinig hofbeambten, koks en bedienden — zooveel te grooter bleek het aantal voor den veldienst bestemde personen. De juistheid en orde, waarmede de trein zich bewoog, het practisch en degelijk aanzien van het geheel, maakten een zeer gunstigen indruk. Uit Munchen schrijft men ons van 7 dezer: „Als eene belangwekkende bijzonderheid kan ik u meedeelen, dat alhier eergisteren uit Berlijn een bedrag van 10 millioen gulden in zilver is ontvangen, ter voorziening in de behoeften voor den oorlog. Onder reserve voeg ik er bij, dat Pruisen, naar men zegt, een derde gedeelte van Beieren’s ooilogs-contributie van 1866 ter beschikking onzer regeering heeft gesteld.” Gister-avond — zoo schrijft men uit Keulen, onder dagteekening van den lOden—kwam hier een 2de transport gewonden aan, deels Duitschers, deels Franschen, waaronder rok talrijke Turco’s. Zij zijn heden-morgen verder naar Dusseldorf vervoerd. Tijdens liet oponthoud alhier werd hun niet alleen lafenis en geneeskundige hulp geboden, doch rok de gelegenheid om aan hun familiën te schrijven. Van lie gelegenheid maakten ook vele Franschen gebruik. „Lieve rader,” — schreef er een naar Bordeaux — «ik ben gewond m gevangen.” Een ander was iets minder laconiek: zijn trrief luidde aldus: „Chers parente, je suis légèrement blessé ï la poitrine, et fait prisonnier avec tout le corps d'armee orès de Wissembourg." Te Mainz verhaalde een gevangen officier der Turco’s, hoe hij met zijn divisie direct uit Africa was gekomen; den 4den Augustus, des middags ten 2 ure, op het slagveld bij Weisemburg gearriveerd, en ten 5 uur reeds als gevangene in de handen der Duitschers gevallen was. Toen hij zich, den volgenden morgen ten 5 uur reeds te Mainz bevond, had men moeite hem dit te doen gelooven. Hij kon zich van
zuiix een suemeiu geen uegrip vormen.
---

BUITENLANDSCHE POLITIEK.
De Fransche volksvertegenwoordiging schijnt nog niet geneigd te zijn om ’t voorstel der oppositie tot instelling van een commité van defensie aantenemen. Intusschen houdt de linkerzijde een waakzaam oog op ’t verloop der dingen, en de voornaamste leiders komen van tijd tot tijd met invloedrijke republiekeinen samen om in kalme afwachting de gebeurtenissen te overwegen en de publieke opinie haar loop te laten. Men begrijpt, dat het thans de tijd niet is om in Frankrijk de republiek intevoeren. Want wat ware er van den vijand die voor de poorten staat niet te wachten, indien hij zegevierend optrok tegen een door inwendige verdeeldheid verscheurd volk? Maarschalk Leboeuf is thans de zondebok, zegt de Köln. Zeitung; van Trochu verwacht de oppositie een tweeden Cavaignac. Hij is een man van onbesproken gedrag, die door Leboeuf, Frossard en anderen steeds uit de nabijheid des keizers werd verwijderd gehouden. Trochu (Louis Jules) is den 12 Maart 1815 te Morbihan geboren, en te St. Cyr opgeleid in den militairen stand. In 1840 werd hij bevorderd tot luitenant en in 1843 vergezelde hij Bugeaud als kapitein; in 1846 werd hij escadronschef, in 1853 was hij tijdens den Krim-oorlog adjudant van St. Arnaud en in 1854 commandeerde hij
gedurende den veldtocht als brigade-generaal. In den Italiaanschen veldtocht, 1859,werd hij tot divisie-generaal benoemd, inaar sedert dien tijd heeft men hem van ’t hof verwijderd gehouden. Met Mac-Mahon was hij cok niet zeer vriendschappelijk, maar wellicht dat daarin, nu deze door de krijgsplannen van Leboeuf zoo slecht weg kwam, verandering komt. Van Bazaine zegt men, dat de soldaten hem te Mexico den stalknecht noemden, omdat hij zich zoo weinig in acht nam in zijn omgang met ’t leger. Van Bourbaki zegt men, dat hij de type van een zouaaf is, ongemanierd, ruw en onstuiming. Generaal de Failly wordt voorgesteld als een besluiteloos man, zoodat men thans maar drie Fransche legerhoofden, Trochu, Mac-Mahon en graaf Palikao, genoegzame krijgsmanstactiek toekent. Wat den laatste betreft, dezen houdt men voor den besten veldheer van de drie genoemden. Zijn veldtocht in China, en de belegering van Peking wordt in Frankrijk voor een waar wonder gehouden, maar men beweert, dat hij zijne krijgmanseer niet verhoogd heeft door de plundering van ’t zomerpaleis van den keizer van China. De voorwerpen, die van daar naar Frankrijk werden overbracht, zijn te Parijs verkocht, en daarover heeft men toen veel gesproken. Deze bevelhebbers van ’t Fransche leger zullen nu ’t bewijs moeten leveren, dat zij tegenover de goedgedisciplineerde Duitsche legermacht met uitstekende legerhoofden den roem kunnen handhaven, dien zij zich in vorige veldtochten verwierven. Het geldt hier echter niet te vechten tegen Arabieren, Chineezen en Mexikanen, en zoowel in de Klim als in Italië stonden de Franschen niet alleen, maar werden zij door Engelsche en Italiaansche legerhoofden bijgestaan. Dus ’t is voor de eerste maal, dat zij geheel Zelfstandig kunnen bewijzen wie zij zijn. De Fransche troepen zijn thans geheel teruggetrokken uit Kome. Generaal Dumont heeft vergunning gekregen, de pauselijke regeering nog 35 houwitsers en 15000 bommen te laten behouden. Van ’t legioen van Antibes deserteeren bijna alle manschappen. Alleen Zondag-nacht zijn er 27 verdwenen. Of zij zich tot vrijcorpsen zullen vereenigen dan wel op een ander handwerk uitgaan, is nog onbekend; maar men vreest ’t ergste, en ’t Komeinsch grondgebied is niet veilig. Caprera wordt nacht en dag bewaakt, maar wat de schoonzoon van Garibaldi in den zin heeft, weet men niet. Gelijk wij gisteren onder de telegrammen onzer laatste stads-editie nog meedeelden, heeft koning Wilhelm bij zijn vertrek de volgende proclamatie gericht tot de bevolking van Frankrijk: iiWij Wilhelm, koning van Pruisen, doen te weten : het navolgende aan de bewoners van het Fransche grondgebied, hetwelk door de Duitsche legers is bezet. «Alzoo keizer Napoleon ter zee en te land de Duitsche natie heeft aangetast, die verlangde en nog verlangt in vrede te leven met het Fransche volk, heb ik het bevel over de Duitsche legers op mij genomen, om dien aanval af te slaan, en door militaire gebeurtenissen ben ik er toe gebracht om Frankrijks grenzen te overschrijden. «Ik beoorloog de soldaten en niet de Fransche burgers. «Dientengevolge zullen deze evenzeer veiligheid blijven genieten voor hunne personen als voor hunne goederen, zoolang zij niet zelven, door vijandelijke ondernemingen tegen de Duitsche troepen, mij het recht zullen ontrooven, hun mijne bescherming te verleenen. «De generaals, die over de verschillende corpsen het bevel voeren, zullen bij speciale beschikkingen, welke ter kennis van het algemeen zullen worden gebracht, bepalen de te nemen maatregelen tegen de gemeenten of de personen, welke zich mochten gedragen in strijd met de gebruiken des oorlogs. Op gelijke wijze zullen zij regelen al wat betrekking heeft op de requisitiën, welke noodig zullen worden geacht voor de behoeften der troepen, en zullen zij het koersverschil beslissen tusschen de Duitsche en de Fransche muntswaarden, ten einde de individuëele transactiën te vergemakkelijken tusschen de troepen en de bewoners. «Wilhelm.”
---

FRANKRIJK.
BUITENLAND.
l)e verslaggever van ie Soir, die op t oorlogstooneel is geweest, schrijft: „Er gaat in ’t geheele leger maar één kreet op, en dien kreet heb ik op het slagveld bij Forbach gehoord, temidden der Pruisische kogels. „Men geve ons een aanvoeder, in wien wij vertrouwen kunnen stellen!” riep men. «Officieren, soldaten, allen herhaalden die woorden, en onze dapperen hadden, terwijl zij vielen, slechts ééne gedachte: „het vaderland!” slechts ééne smart: „de toekomst van Frankrijk aan zulke hauden toevertrouwd te zien.” „Ik durf te nauwernood — zéé verschrikkelijk is het — alle misslagen van onze vergulde nulliteiten bekend maken. De minste korporaal van onze armee zou de soldaten beter in den strijd kunnen aan voeren. „Eén voorbeeld onder duizend: langs de geheele Pruisische linie vindt men bosschen, waarin de vijand zich verbergt. Al zijne manoeuvres worden daardoor aan ons oog onttrokken — en wij loopen blindelings toe. De maarschalk Mac-Mahon heeft per telegraaf den keizer verzocht, die bosschen te mogen in brand steken. Doch de keizer heeft het uit een gevoel van menschlievendheid geweigerd. «Alzoo hebben wij te Weissemburg onze troepen uit menschlievendheid laten verslaan; te Forbach hebben wij duizenden in ons midden uit menschlievendheid laten dooden. «Links van Spicheren gaven de bosschen aan de Pruisen gelegenheid, hunne bewegingen voor ons te masqueeren. „Het waren alweer de bosschen, die de vijandelijke mitrailleuses links van Forbach aan ons oog onttrokken. Daardoor zijn zij in staat gesteld, ten zeven ure ’s avonds onze regimenten, door een reusachtigen strijd van tien uren reeds zoozeer gedund, verder aftemaken. „Al onze troepen waren, divisie voor divisie, regiment voor regiment, langs de grenzen verspreid. De vijand is
niet onnoozel genoeg geweest om evenzoo te handelen. Hij heeft twee legercorpsen gevormd, met het ééne Metz, met het andere Strasburg bedreigende. Met deze geduchte krijgsmacht verpletterde hij onze verspreide divisiën één voor één; hij verslaat ons, in weerwil van den heldhaftigen tegenstand onzer soldaten. „Indien wij zulke onbekwame lieden tot aanvoerders moeten houden, ware het beter dadelijk den vrede te teekenen en ons te onderwerpen aan al wat de vijand eischt. Misschien zou hij zich tevreden stellen met den Elzas en met Lotharingen. „Hoe! Onze troepen zijn de besten ter wereld; onze wapens zijn beter clan die des vijands; onze officieren zijn onze soldaten waard —en wij wijken, wij worden te Weissemburg en te Forbach geslagen ! „In 1792 heeft het bedreigde Frankrijk honderd generaals gevonden om het land te verdedigen. En thans zouden wij er niet één hebben! „Hetzij het Tiochu of Changarnier, Bourbaki of Bazaine zij, onverschillig wie, wij moeten een man hebben, met of zonder epaulet, op dit oogenblik eenvoudig luitenant of maarschalk. Die man leere onze van geestdrift gloeiende troepen, hoe men den vijand te gemoet snelt, niet hoe men voor hem wijkt.” Eene correspondentie uit Nancy aan de Siècle vloeit over van klachten tegen de opperbevelhebbers van het leger. MacMahon, die met 25,000 a 30,000 man tegen 140,000 man slaags was, werd geheel aan zijn lot overgelaten. Zijne manschappen hadden in 24 uren niets te eten gehad. Zelfs het rantsoen koffie ontbrak. Gansche regementen zijn verdwenen, bij de kurassiers sneuvelden 122 officieren. De regementen, die verdwenen zijn, hadden den onverklaarbaren last te vervullen een vijand te chargeeren, die in het woud verscholen lag; de Fransche soldaten vielen bij die gelegenheid bij gansche gelederen. Dan nog konden zij van hunne pistolen geen gebruik maken, daar men verzuimd had hun de daartoe noodige ammunitie uittereiken. Allerwege dezelfde nalatigheid, hetzelfde gemis aan de noodige maatregelen van voorzorg. Maarschalk Bazaine, de man, die in de laatste dagen het onderwerp van zoovele gesprekken in Frankrijk is, trad in 1831 als vrijwilliger bij het. 37e regement van linie in dienst. In 1835 tot luitenant benoemd, trachtte hij in Spanje in het leger van koningin Christin»'carrière te maken. Gedurende vier jaren voerde hij in ’t noorden van Spanje een krijg van hinderlagen en verrassingen, om daarna weder in de Fransche gelederen terugtekeeren. De Krim-oorlog schonk hem, die toen kolonel was, den rang van divisie-generaal, terwijl hij in Mexico den titel van maarschalk van Frankrijk verwierf. Maarschalk Bazaine heeft het recht om honderd-vijf dienstjaren te tellen, en hij heeft niet minder dan zeventig gevechten medegemaakt. De gevangene Fransche Turcos en Savoiaarden verkochten volgens de Köln. Zeit. te Frankfort hunne epauletten voor sigaren en riepen: „A bas Napoleon, vive Frankfort!” De groote plechtigheid, die aan de Sorbonne moest geschieden, onder voorzitting van den minister van openbaar onderwijs, voor de uitreiking der prijzen, behaald hij de groote wedstrijden tusschen de leerlingen der colleges en lycea, is achterwege gebleven. De bekroonden zijn uitgenöodigd, hunne prijzen te komen halen. De Sorbonne is gesloten, uitgezonderd voor de examens, die voortgezet worden.
---

