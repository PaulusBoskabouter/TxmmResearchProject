Iets over de werktuigkunde.
(spierkracht.) ’t Is een merkwaardig verschijnsel onzer dagen, dat door ontzaggelijke menschenmassa’s gebruik wordt gemaakt van werktuigen, zonder dat zij weten, dat die werktuigen slechts de eenvoudige toepassingen zijn van natuurwetten, welke kracht enbeweging regelen in ’t heelal. Velen zelfs vermoeden ’t bestaan van zulke eeuwigonveranderlijke natuurwetten slechts duister. Anderen, die zich met de toepassingen bezighouden, bedenken ^ühar al te zelden, dat ’t voor elk mensch van ’t hoogste belang is uit de toepassingen op te klimmen tot de wetten. Zoo worden dan vrij algemeen de beginselen verwaarloosd of miskend. De eenvoudigste verschijnselen, welke zich in ’t dagelijksch leven voordoen, geven aanleiding tot verwarring van ’t verstand, terwijl zij, drong men tot de beginselen door, juist geschikt zouden zijn om ’t verstand te ontwikkelen. Zoo ziet men bijna dagelijks arbeid verrichten, die of noodeloosis, öf die, met geschikter hulpmiddelen, in veel korter tijd beter kan worden verricht. Zoo ziet men bijna dagelijks uit de groote verscheidenheid van krachten juist die toepassen, welke ’t minst doelmatig zijn tot voortbrenging van beweging, terwijl men anderen, die met minder verlies méér zouden uitwerken, ziet verwaarlozen. „Wij leven in de natuur en moeten haar kennen!” Dit is de duizendvoud-herhaalde waarschuwing van alle menschenvrienden. En toch blijven routine en onkunde nog steeds zulk eene ruime plaats innemen in ’t menschelijk leven!
Is dit waar op elk gebied der natuur, vooral op d&t der werktuigkunde blijkt het. Hoevele eeuwen reeds hadden natuuronderzoekers de krachten en bewegingen in ’t heelal bespied, alvorens men doordrong tot de kennis der wetten, welke die krachten en bewegingen regelen! Toen eenmaal die wetten bekend werden, drong men steeds dieper door in de kennis van ’t heelal, en hoe dieper men doordrong, des te oneindiger bleek de diepte der kennis, des te beter zag men in, dat vele geslachten, die vóór ons geleefd hebben, door onkunde en onverschilligheid voor de schatten, welke de natuur voor de onverschilligen verborgen houdt, in armoede leefden en stierven. Zij hadden rijk kunnen zijn, en dezelfde onuitputtelijke bronnen van welvaart en geluk kunnen bezitten, die óns ten dienste zijn, en die duizenden jaren na ons, even onuitputtelijk, ja, beter geëxploiteerd dan thans, zullen bestaan. Oitginnen wij ook al beter dan onze voorgangers de schatten der natuur — zij, die 11a ons komen, zullen niet minder medelijdend naar onze onmacht opzien, dan wij ’t thans doen naar de onmacht onzer voorgangers. Wist men vroeger van geene arbeidsverdeeling in de wetenschap, thans is op ieder gebied de overvloed onuitputtelijk. Men weet niet, hoezeer men zijne keus in ’t zoeken naar waarheid zal beperken tot een klein deel van ’t geheel, om toch iets bijtedragen tot vermeerdering der menschelijke kennis.
Up t gebied der werktuigkunde blijkt dit duidelijk. Hoevelen besteden niet hun geheele leven, aan eene enkele toepassing van kracht of beweging, terwijl zij ’t aan anderen overlaten, de wet, waarnaar dusdanige kracht of beweging wordt geregeld, Bekend te maken. Wat zijn wij niet aan den uitvinder der stoomketels verschuldigd, welke aanspraak heeft niet de uitvinder des telegraafs op onze dankbaarheid! En toch, deze en zoovele andere eenvoudige, helderdenkende werklieden hebben er nimmer aan gedroomd, zich werktuigkundigen te noemen, omdat ze een enkel werktuig bouwden. ’t Was hun genoeg iets waarlijk goeds aan de menschheid te schenken; om haar zoo mogelijk ietwat verder te voeren op de baan der kennis. Zoo kan men dan, op ’t onmetelijk veld der natuurwetenschap zich bij dat plekje bepalende, ’t welk men werktuigkunde noemt, menig wijze les van moeder natuur ontvangen, zoo men slechts als ieder flinke jongen op de schoolbank met helder oog en open oor wil zien en luisteren naar de wijsheid, die uit iedere wet, ja uit ieder verschijnsel in de natuur tot ons komt. Heeft men zich dan geoefend in ’t hooren en zien, waarom zou men ook niet griffel en lei mogen nemen, om opteteekenen wat men zag en hoorde? Wie heeft op deze wijze niet gehoord van windmolens en paardenkrachten, van water, van wiel, van stoomketel en ook van ’s menschen spierkracht? Maar
hoe weinigen achten ’t nog der moeite waard, wat zij weten van die krachten en werktuigen in een behagelijken vorm meetedeelen aan iedereen. Toch zou t niet zoo geheel doelloos zijn; ja, wellicht iets meer beteekenen dan de oorlog tusschen Frankrijk en Pruissen, of het speechen in het Nut, zoo men de menschelijke spierkracht en hare toepassing duidelijk naging in al hare uitingen; zoo men de wet, waaraan die kracht onderworpen is, duidelijker omschreef dan men tot nu toe gewoon was t Is waar, onder alle krachten welke in de werktuigkunde worden gebezigd, is er geen van zoo geringe beteekenis als de menschelijke spierkracht. Die kracht is de minst-regelmatige, de meest primitieve van allen. Is daarom echter de invloed, welke haar gebruik in de samenleving heeft, gering ? Geenszins! Immers, de geringschatting, die haar te beurt valt, is veeleer ’t gevolg van de moeielijkheid, om haar doelmatig te leeren gebruiken en, in de samenstellingen waarvoor ze vatbaar is, nauwkeurig te leeren waarnemen, dan in de beteekenis, welke zij inderdaad bezit. Stel u een locomotief voor zonder stoker, een schip zonder matrozen, een windmolen zonder molenaar, en duizenden andere voorbeelden van spierkracht. Vraag vervolgens of de werktuigkunde de waarde der dingen heeft aftemeten naar de kennis, die zij daarvan bezit, dan wel naar de onderstelling, die zij bouwt op onbekende krachten, om datgene ; te kunnen zijn wat zij meer en meer behoorde te 1 worden: nl. eene mildvloeiende bron van kracht en beweging, waaraan ieder zonder onderscheid des persoons gerechtigd is zich te laven.
opreden veien van Kunstige, üuiclelijk-aange wezen werktuigen, die slechts de toepassing van kracht zijn, waarom zou men niet van de spierkracht des menschen mogen spreken? Heeft men bij de werktuigkunde in ’t algemeen op enkelvoudige en samengestelde, op drijfmachines, op tusschenmachines en op arbeidsmachines te letten, men kan, ook bij dat gering onderdeel der werktuigkunde, ’twelk wij spierkracht noemen, letten niet alleen op enkelvoudige en samengestelde toepassingen, maar tevens op drijfkracht, overbrengende en werkzame kracht der spieren. Inderdaad, dit terrein in de werktuigkunde is, voor zooverre ons bekend, nog weinig ontgonnen. Men heeft er zich wel wat geinakkelijk afgemaakt, met te beweren, dat de spierkracht onbeduidend is. Eilieve, verbeeld u maar eens: de kracht van slechts 1.000,000 mannen in den bloeitijd des levens, bereken eens wat de vereenigde spierkracht van zoovele menschen, goed en naar wetenschappelijke grondslagen geleid, voor de ontwikkeling der volkswelvaart beteekent ? Een groot aantal menschen, uit vrijen wil tot de afgifte hunner spierkracht te bewegen, is zeker een vraagstuk, nog niet zóó nauwkeurig onderzocht als wenschelijk ware voor de ontginning der rijkdommen, die de natuur bezit en oplevert. Of ’t der werktuigkunde minder betaamt dan der staathuishoudkunde dit vraagstuk optelossen, zullen wij wellicht later beantwoorden. Ons komt het voor, tot ’t gebied der werktuigkunde te behooren.
---

BUITENLANDSCHE POLITIEK.
Het Journal des Débats deelt in zijn jongste nommer mede, dat de gezant van den Noord-Duitschen Bond te Londen het Britsche gouvernement zou hebben uitgenoodigd, den loods Crawhurst, die den 26 Juli den Franschen admiraal Bouet Willaumez door ’t Engelsch kanaal geloodsd heeft, strafrechtelijk te vervolgen. De bestuurders van Trinity-House, aan wie ’t onderzoek dezer zaak was in handen gesteld, moeten geweigerd hebben, daarnaar onderzoek te doen. Men zou thans bevreesd zijn, dat daaruit diplomatieke moeielijkheden kunnen oprijzen. In het Engelsch Hoogerhuis zijn door den hesr Granville mededeelingen gedaan betreffende de stappen, welke de Engelsche regeering noodig acht, om de neutraliteit van België te verzekeren. Bij de deswegens gedane voorstellen heeft men vermeden, in klachten te vervallen of bedreigingen te doen doorschemeren. Ook is niet op den voorgrond gesteld wat aanleiding zou kunnen geven te vermoeden, dat Engeland belang had bij de handhaving der neutraliteit van België. Zelfs op de tractaten van 1839 heeft men zich niet willen beroepen, want ook daarin lag eene bedreiging. Men zou kunnen vragen, waarom wij niet aan alle onzijdige staten voorsteiden, in vereeniging met ons aan de oorlogvoerende volken te verzoeken, zich aangaande de onzijdigheid te verbinden, maar bij de bekende omstandigheid, dat dergelijke voorstellen veel tijd kosten, achtten wij ’t meest afdoende middel, overeenkomstig eene beslissing in onzen ministerraad van 30 Juli aan de beide oorlogvoerende staten te schrijven, dat ’t ons zeer verheugt, dat zij de onzijdigheid van België hadden erkend. Hoewel wij niet anders verwacht hadden, maakten wij verder de opmerking, dat er in de wijze, waarop zij zich voor de onzijdigheid van
België hadden verklaard, eene reserve lag, welke over en weder tot wantrouwen kon leiden. Wij verzochten dus een meer afdoend bewijs hunner inzichten ten aanzien van België aan de wereld te willen geven, te meer omdat wij, zoowel als zij, ons verbonden hadden voor de onafhankelijkheid van België te waken. Wij gaven van dit schrijven kennis aan de vertegenwoordigers van Oostenrijk en Rusland, en wij zouden er afschrift van aan onze vertegenwoordigers bij die onzijdige stalen, welke met ons hadden deelgenomen aan ’t tractaat van 1839. Tot nu toe ontvingen wij slechts ’t antwoord der betrokkene kabinetten bij telegrafische depêches. Doch die antwToorden waren allen volkomen toestemmend. Alleen Frankrijk maakte enkele wijzigingen in de voorstelling van ’t ontstaan dezer nieuwe overeenkomst, ten einde misverstand te vermijden. Den 5den Aug. deelde graaf Bernstorff ons mede, dat graaf von Bismarck gaarne zou medewerken tot ’t nemen van die maatregelen, welke de onzijdigheid van België konden versterken. Later op den dag ontvingen wij ’t bericht, dat graaf von Bismarck de zaak aan den koning had voorgesteld en dat Z M. graaf Bernstorff machtigen zou, het nieuw tractaat te onderteekenen. Daardoor is uitgemaakt, dat, indien een der oorlogvoerende machten de onzijdigheid van België schendt, de andere zich verbindt, om gemeenschappelijk met Engeland die onzijdigheid te helpen handhaven. Engeland wordt echter daardoor niet verplicht, aan den tegenwoordigen oorlog deel te nemen. Het tractaat blijft geldig 12 maanden na de ratificatie der vredesverdragen tusschen de beide oorlogvoerende machten.
---

DUITSCHLAND.
_ Men leest in de Correspondance de Berlin eene beschouwing over de betrekkingen tusschen Pruisen en ons land, waarin er op gewezen wordt, hoe de Fransche diplomatie er in geslaagd is in Nederland de vreemdste verzinselen geloof te doen vinden over de zucht van Pruisen om eene zeevarende mogendheid te worden, over de Pangermaansche neigingen van het Berlijnsch kabinet, over den wensch van Duitschland om koloniën te bezitten, enz., enz. Uit de politiek, door Pruisen ten aanzien van Zuid-Duitscjiland gevolgd, wordt verder aangewezen, dat een geest van veroveringen, van uitbreiding van gebied waarlijk niet de politiek van koning Wilhelm en van zijne regeering kenmerkt, en de vraag wordt alsdan gesteld: //Hoe zou een zoodanige politiek, die, van de denkbeelden en den geest dezer eeuw doordrongen, alleen van de zedelijke kracht de eenheid van Duitschland verwacht, hebben kunnen denken aan het gewelddadig belagen, aan het vernietigen eener nationaliteit die, als die van Nederland, drie eeuwen heugt — eener natie zoo met recht fier op haar grootsch verleden, van een land dat zoo eigenaardige zeden, traditiën en nationale individualiteit bezit, en zijn aangewezen, wettige en geëerbiedigde plaats inneemt te midden der staten van Europa? „Een zoo onmogelijke overwinning zou een even razende eerzucht vereischen als die van den eersten Napoleon, die de natuur der omstandigheden miskende of haar waande te veranderen.
„thans Kan het JNederiandsche volk zien, met welk doel men het tot wantrouwen tegen Pruisen heeft willen opstoken, en terwijl Pruisen verplicht wordt zich tegen een ongehoorden aanval te verdedigen, zal Nederland kunnen bsoordeelen van welke zijde het volkenrecht geschonden wordt waar de begeerte naar ’s anders mans goed bestaat, en met welke natie het onmogelijk is in vrede en vrijheid te leven.” Een particuliere brief uit Darmstadt geeft de volgende belangrijke beschrijving van den toestand in Hess en f „Gij zoudt u verbazen over het onnoemelijk aantal soldaten langs de grenzen. De dorpen zijn zóó met troepen opgevuld, dat men hun geen voldoenden leeftocht' of bedden kan verschaffen. De Pruisen houden niet van tenten. Als laatste toevlucht slapen zij in het veld. Wij komen van Worms, dat letterlijk overstelpt is door soldaten uit alle deelen van het land en van alle regementen artillerie, pionniers, jagers, cavallerie, infanterie: alle wapenen zijn er vertegenwoordigd. Er zijn te Worms 40,000 man en' te Mainz 80,000. Te Worms heb ik prinses Alice gezien. Zij nam afscheid van haar man, prins Lodewijk van Hessen, die de Hessische troepen aanvoert. „Voortdurend trekken er troepen en convooien met provisie voorbij. Zestien ossen worden iederen dag geslacht om een enkel regiment te voeden. Ieder man ontvangt een pond vleesch per dag, maar als de oorlog lang duurt zullen de rantsoenen noodzakelijk moeten worden verminderd. Ieder convooi houdt een kwartier stil, en men biedt de soldaten koffie, enz., aan. Ieder inwoner zendt iets naar ’t station: sigaren, boterhammen, emmers met koffie, enz. Wij zonden er iederen dag 30 pinten heen. Gisteren nam een soldaat zeer bedroefd afscheid van ons, terwijl hij er bijvoegde: «Overmorgen zullen wij allen dood zijn. Zijn kameraad antwoordde op een toon van verwijf: „Integendeel, in vijf dagen zijn wij te Parijs.”
„ye convooien worden zonder onderscheid versierd met laurieren en eikenloof; geheele boomen zijn omgehaald, om ter versiering te dienen. Buiten op de wagens ziet men dikwijls met krijt ’t portret van Napoleon geteekend met ’t opschrift: „Naar Elba met hem, of naar St. Helena!” Gij kunt u een denkbeeld van ’t aantal Pruisische soldaten langs de grenzen maken naar de hoeveelheid leeftocht, die passeert; treinen van 50 en 70 wagens, allen met ossen gevuld, anderen, van gelijke grootte, vol brood en wijn, nog anderen met varkens en schapen, en zoo vervolgens!” De vesting Mainz is thans voor vier maanden geapproviandeerd. De gouverneur en de stedelijke autoriteit hadden de ingezetenen aangeraden, zich voor een gelijken tijd van leeftocht te voorzieD, doch dit heeft weinig bijval gevonden, doordien men over ’t algemeen niet gelooft, dat de Franschen werkelijk tot Mainz zullen doordringen.
---

GROOT-BRITTANJE.
De Times behelst een artikel om te betoogen dat in Frankrijk de quaestie nu slechts is wie het woord abdiqueeren zal uitspreken : het volk of de keizer. De Cortc-Ilerald zegt, dat de eigenaar van den Irish- Times den mede-eigenaar van Freeman's Journal heeft uitgedaagd. Laatstgenoemde echter heeft geweigerd, aan de uitdaging gehoor te geven. John Jenkins, de moordenaar van de familie Marshall, heeft zijne misdaad op het schavot geboet. De veroordeelde was zoo onverschillig mogelijk. Hij verklaarde op het schavot, hetwelk hij' met twee sporten tegelijk wilde betreden, dat hij onschuldig de straf onderging. Aanstaanden Zaterdag zal er eene groote meeting van werklieden worden gehouden, om er tegen te protesteeren dat het gouvernement zich op eenigerlei wijze in den tegenwoordigen oorlog zou mengen.
---

BELGIË.
De senaat heeft Dinsdag de geloofsbrieven zijner leden onderzocht en goedgekeurd. Het bureau werd daarna als volgt saamgesteld: president, de prins de Ligne; eerste vice-president de Tornnco: tweede vice-president, della Faille ; secretarissen Ludovic de Robiano en ’tKint de Naeyer; plaatsvervangende secretarissen de Looz, Corswarem en de Labbeville. De commissie, die het ontwerp-adres in antwoord op de troonrede zal redigeeren, bestaat uit de heeren de TornacO, d’Omalius, ’tKint de Naeyer en de Ribaucourt. De kamer van afgevaardigden heeft een aanvang gemaakt
met net onueizoeK aer geioolsbrieven, en zou dien arbeid Woensdag voortzetten.
---

FRANKRIJK.
_ Uit verschillende steden van frankrijk worden bij het ministerie van binnenlandsche zaken telegrammen ontvangen, om de deelname aan de volkswapening te berichten. Verdun, St. Etienne, Rouaan, Caen, Beauvais, Angers, Grimpois, Grenoble, Besancon, Lons le Saulier, Chartes, Brest, Arras, Troyes en andere steden, zijn tot alle offers ter verdediging van Frankrijks onafhankelijkheid bereid. Alleen te Chalons-surMarne zijn 40,000 man gereed om als nationale garde te velde te trekken. Overal op ’t platte land worden vrijwilligers geworven. Men wacht slechts op eenheid van handeling in de hoofdstad om een levende borstwering tegen ’t voortrukken der Duitschers te vormen uit alle Franschen, die in staat zijn wapens te dragen. Maar Parijs is in verwarring gebracht en beweeglijk geworden door de verdeeldheid, welke in ’t wetgevend lichaam heerscht. Tot dezen oogenblik gewoon te handelen volgens den wil van Napoleon, heeft ’t, nu ’t vertrouwen in diens beleid te loor gaat, behoefte aan een krachtig bestuur. In stede dat de orders des keizers nu door zijne handlangers worden uitgevoerd, vluchten deze voor de aanvallen der volksvertegenwoordigers, en laten de keizerin handelen in strijd met haars echtgenoots bevelen. Deze staat van zaken moet noodzakelijk tot besluiteloosheid en moedeloosheid leiden. Indien het Fransche leger in den ophanden veldslag wordt geslagen, is ’t te voorzien, dat
voorioopig voor de Franschen geen andere uitkomst overblijft dan de voorwaarden aantenemen die ’t vindt, d. i.: een vernederenden vrede of de gewaagde kansen eener belegering van Parijs. Verkeerde de krijgskans en hield ’t Fransche leger zich staande tegen de Duitschers, dan zou er althans eenige hoop op herstel van eer zijn. Zooals de zaken thans echter staan, is er voor ’t Fransche volk weinig uitzicht, dat ’t spoedig den invloed zal hernieuwen, welke ’t tot hiertoe in Europa bezat. Daar zijn wel enkele republikeinen, die onderstellen dat de uitroeping der republiek Frankrijk kan doen herwinnen, wat thans dreigt verloren te gaan; maar blijkbaar is ’t volk, dat zijne hoogste eer in militaire overmacht stelt, niet rijp voor de republiek. Het kan op zijn hoogst genomen een militaire dictatuur verwachten tot handhaving van Frankrijks onafhankelijkheid. Men moge zoodanige dictatuur vestigen, daarmee is niet te herstellen wat thans bedorven is voor de orde en de gerechtigheid, door Ollivier zoo trouweloos verraden. Een bij de JJaily- News ontvangen schrijven uit Cherbourg, dd. 5 Aug., en dus vóór de veldslagen bij Woerth en aan de Saar, zegt: «Er wordt ijverig gearbeid, om eene vloot van transportschepen gereed te maken. Voor die dienst zijn minstens 120 schepen noodig, en er zal nog wel acht dagen noodig zijn, om dit deel der aanstalten voor de krijgsbedrijven ter zee te voltooien. Stoom-transportschepen, zooals voor de overbrenging van het expeditionaire corps naar de Oostzee noodig zijn, heeft ’t gouvernement slechts 22; maar ’t neemt al de hier aanwezige vaartuigen der Compagnie Transatlantique in gebruik. „Het binnen kort naar de Oostzee in te schepen corps zal bestaan uit 12 bataillons mariniers, ieder met eene batterij artillerie voorzien, en uit een bataillou Turco’s of Afrikaansch voetvolk, benevens 40,000 man infanterie; de opperbevelhebber is de generaal Trochu, de uitstekende art.llerieofficier, die, onlangs bij het ministerie van oorlog in ongenade gevallen, te Toulon op een minder gewichtigen post geplaatst was.” Het proces van het complot en den aanslag tegen het leven les keizers, dat voor het hooggerechtshof van Blois is geroerd, en dat tegenover de gewichtige gebeurtenissen der
laatste dagen schier in ’t vergeetboek zou geraakt zijn, is afgeloopen. De jury heeft 38 van de beschuldigden vrijgesproken, acht van hen, waaronder sommigen met verzachtende omstandigheden, schuldig verklaard aan het smeden van complotten, de beschuldigden Beaury, Greffier, Letouze, Lerenard, Grenier en Ballot schuldig verklaard in de zaak der bommen, met verzachtende omstandigheden voor den laatste alleen, den beschuldigde Verdier, als aanbrenger, vrijgesproken, Gromier en Dereure schuldig verklaard aan speciale delicten, Mégy vrijgesproken in de zaak van het complot, maar schuldig verklaard wegens moord, niet met voorbedachten rade. Het hof heeft daarop Beaury tot 20 jaren gevangenisstraf, vijf van de complot-beschuldigden tot 15 jaar, Ballot tot 5 jaar, Greffier tot 10 jaar en anderen tot 5 of 3 jaren gevangenisstraf veroordeeld. Toorts Mégy tot 20 jaren dwangarbeid en al de beschuldigden solidair in de kosten.
---

