NEDERLANDEN. 's GRAVENHAGE, den 1sten April 1870.
(Staatsblad n°. 51.) BESLUIT van den 'ÏFisten Maart 1870, houdende vaststelling van een reglement voor de scheepvaart, ter beveiliging van de beweegbare bruggen in den spoorweg van Gouda naar 's Gravenhage over de ringvaart van den Zuidplaspolder, over de boezemvaart van den Klappolder langs den Hoefweg en over de Leidsche trekvliet. Wij WILLEM III, bij de gratie Gods, Koning deii Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van den lOden Maart 1870 n°. 219, 11de afdeeling; Den Raad van State gehoord (advies van den löden Maart 1870, n°. 16); Gezien het nader rapport van Onzen Minister van Binnenlandsche Zaken, van den 22sten Maart 1870, n°. 189, 11de afdeeling; Hebben goedgevonden en verstaan vasttestellen het reglement voor de scheepvaart, ter beveiliging van de beweegbare bruggen in den spoorweg van Gouda naar 's Gravenhage over de ringvaart van den Zuidpiaspolder , over de boezemvaart van den Klappolder langs den Hoefweg en over de Leidsche trekvliet , zooals dat hiernevens is gevoegd. Dit besluit, met het daarbij behoorende reglement, komt in werking op den vijfden dag na de dagteekening van het Staatsblad en van de Staatscourant , waarin het besluit geplaatst is. Onze Minister van Binnenlandsche Zaken is belast met de uitvoering van dit besluit, dat gelijktijdig in het Staatsblad en in de Staatscourant geplaatst en aan den Raad van State medegedeeld zal worden. 's Gravenhage, den 26sten Maart 1870. WILLEM. De Minister van Binnenlandsche Zaken, Fock. Uitgegeven den tweeden April 1870. De Minister van Justitie, VAN LlLAAR. 0 REGLEMENT voor de scheepvaart, ter beveiliging van de beweegbare bruggen in den spoorweg van Gouda naar 's Gravenhage over de ringvaart van den Zuidplaspolder , over de boezemvaart van den Klappolder langs den Hoefweg en over de Leidsche trekvliet. Artikel 1. Alleen de brugwachter is bevoegd om de bruggen te openen of te sluiten of eenig deel daarvan te verzetten. Artikel 2. De bruggen blijven ten dienste van de scheepvaart zooveel mogelijk geopend. Met de sluiting der bruggen wordt aangevangen vijftien minuten vóór het tijdstip, waarop de komst van eenigen trein is bepaald of aangekondigd. Indien door weersgesteldheid of andere buitengewone omstandigheden de sluiting vermoedelijk meer tijd dan gewoonlijk kan vorderen , dan wordt daarmede zooveel vroeger aangevangen als voor de tijdige sluiting noodig is. Voor werktreinen worden de bruggen gesloten na aankomst bij en verzoek tot gebruik van de brug. De bruggen worden gesloten gehouden, zoodra de scheepvaart dooide brug ten gevolge van ijs of om andere reden gestremd is. Op elke brug is geplaatst een seinpaal, voorzien van twee beweegbare rood geschilderde armen en daarboven eene lantaarn met wit en rood licht. , Zijn de bruggen geopend , dan wordt dit aangeduid: bij daq door het onzigtbaar zijn der armen ; bij nacht door een wit licht, gekeerd naar de zijdevan de scheepvaart. Zijn de bruggen gesloten, dan wordt dit aangeduid. bij dag door de roode armen, opgehaald naar de zijde van de scheepvaart , zigtbaar te stellen; , , bij nacht door een rood licht, naar de zijde van de scheepvaart gekeerd. Nachtseinen worden gegeven van een half uur na zonsondergang tot een half uur vóór zonsopgang. , , . Artikel 3. Bij het doorvaren der bruggen gedragen de schippers zich naar de politie-bepalingen, betreffende^ de vaart op elk kanaal, voor zoover zij niet met dit reglement in strijd zijn, en naar de bevelen van den brugwachter. Artikel 4. Bij het naderen der bruggen moeten de schippers bij de aan de oevers gestelde palen of handwijzers de zeilen hunner schepen voorzien als bij het volgend artikel is bepaald of in ^ de gij brengen, de handen der ankers binnen boord brengen, de jaaglijnen losgooijen,
den stoom afsluiten en in het algemeen de vaart van het schip zoodanig verminderen, dat dit op een' afstand van vijftig meter van elke brug dadelijk kan stil liggen, wanneer de brugwachter dit laatste noodig acht. Bij harden wind of by afstrooming zijn de schippers verpligt door het achteruit brengen van een lijn of tros of door het terugwerken met stoom, de vaart van het schip te verminderen en de goede rigting daarvan te verzekeren. De schippers moeten tijdig en luide roepen , ten einde den brugwachter te waarschuwen dat hun schip de brug nadert. Nadat de brugwachter daartoe toestemming heeft gegeven en niet vroeger, wordt het schip naar de brug gestuurd en zoo langzaam voortbewogen , dat geen deel der brug door het stooten van het schip kan worden beschadigd. Indien door mist of andere oorzaken de arm of de lantaarn aan den seinpaal niet duidelijk te onderscheiden zijn, moeten de schepen op 150 meter afstand van de brug terugblijven, tot dat des brugwachters vergunning tot doorvaren is verkregen. Artikel 5. Bij het doorvaren der bruggen worden de schepen met geringe snelheid bewogen; geschiedt dit door trekdieren, dan gaan deze stapvoets. Zeilende schepen mogen do bruggen doorvaren , hetzij met staande fok, hetzij met staand groot zeil, doch alsdan nagenoeg geheel in de gij. In beide gevallen worden de schooten zooveel aangehaald, dat bij het doorvaren geen touwwerk of zeil met de brug in aanraking komt. Stoombooten varen de brug door met halve kracht. Het is verboden met haken ofboomen, of andere voorwerpen het hout- , muur- of ijzerwerk der bruggen aan te raken; de haalpennen of haalijzers zijn hiervan uitgezonderd. Artikel 6. Het is verboden: schepen in de openingen van de bruggen stil te houden; schepen aan eenig deel der bruggen vast te leggen ofte verhalen; dit mag uitsluitend geschieden door gebruik der daarvoor gestelde meerpalen, die tot geen ander doel mogen gebruikt worden. Artikel 7. Binnen de palen, die ter wederzyden op een' afstand van 50 meter van het midden der bruggen geplaatst zijn, varen de schippers elkander niet voorbij dan met toestemming van den brugwachter. Buiten dien afstand wachten de schippers tot dat de schepen, welke zich nader bij de brug bevinden, zijn voorbijgevaren. Komen schepen van beide zijden gelijktijdig aan , dan wordt het schip, dat het laatst tot een der gestelde palen is genaderd, stilgehouden , tot dat het andere is doorgevaren. Bij harden wind of afstrooming, wordt dat schip stilgehouden, hetwelk van benedenwinds of tegen stroom aankomt; bij verschil hierover beslist de brugwachter. Artikel 8. Is de brug gesloten, dan moeten de schepen ter hoogte van de gestelde palen of handwijzers gestopt worden. Komt meer dan e'e'n schip van dezelfde zijde voor de gesloten brug aan , dan moeten de later aankomende op behoorlijken afstand van de eerstaangekomenen blijven. Artikel 9. Bij het weder openen der bruggen varen de schippers door aan dezelfde zijde, naar volgorde van aankomst. Bij gelijktijdige eankomst aan beide zijden genieten de schepen van d® bovenzijde of met den stroom komende den voorrang. Rijksvaartuigen of die in dienst zijn van den Staat, stoombooten", trekschuiten , barges en, op marktdagen , de bij openbare verordening ingestelde beurtschepen worden vóór alle andere schepen doorgelaten. Artikel 10. Weigert een schipper zijn schip in de opening of nabij de bruggen volgens aanwijzing van den brugwachter te bewegen of te verhalen, dan is deze, des noods door den sterken arm, bevoegd ten koste van den onwillige het noodige te verrigten om zijne aanwyzing te doen uitvoeren. Artikel 11. Verhindert een vastgeraakt schip het sluiten der brug, dan is de directie der spoorwegdienst bevoegd, onder toezigt van het hoofd van het bestuur der gemeente, waarin de brug gelegen is, en ten koste van den gezagvoerder of eigenaar van het schip, de oorzaak of de oorzaken van die verhindering te doen opruimen. Artikel 12. Door schepen wordt in dit reglement verstaan alle soorten van vaartuigen en houtvlotten; dooi schippers zij, die op het vaartuig of houtvlot het gezag uitoefenen of met do leiding daarvan belast zijn ; door brugwachter ook die personen, welke den brugwachter vervangen of hem behulpzaam zijn. Artikel 13. Aan den brugwachter is de handhaving der bepalingen van dit reglement opgedragen. De brugwachter, de ambtenaren in art. 11, sub 1 tot en mot 6 van het Wetboek van Strafvordering bedoeld, de ambtenaren van den Staat en van de Rijnspoorwegmaatschappij, aan wie het toezigt op de bruggen is opgedragen, de rijksveldwachters en de plaatselijke politiebeambten in de gemeenten, waarin de bruggen gelegen zijn, zijn met het opsporen van de overtredingen van dit reglement belast. De processen-verbaal van overtreding van dit reglement worden door
hen opgemaakt op den eed, bij den aanvang hunner bediening afgelegd, of binnen 48 uren ten overstaan van den regter van het kanton of van het hoofd van het bestuur der gemeente, waarin de overtreding is begaan , met eede bevestigd. Artikel 14. De overtreders, tegen wie proces-verbaal is opgemaakt, mogen met de schepen hunne reis niet vervolgen, dan na ten genoegen van het hoofd van het bestuur der gemeente, waarin de brug is gelegen borgtogt te hebben gesteld, tot verzekering van de vergoeding der door hen veroorzaakte schade. Artikel 15. Als overtreding van dit reglement wordt aangemerkt het niet voldoen aan eenig bevel des brugwachters tot uitvoering, of naar aanleiding van dit reglement gegeven. Artikel lfi. Overtreding van dit reglement wordt gestraft volgens de wet van G Maart 1818 (Staatsblad n°. 12). Behoort bij het Koninklijk besluit van den 26sten Maart 1870, n°. 17 (Staatsblad n°. 51). Mij bekend, De Minister van Binnenlandsche Zaken, Fock. Bij Koninklijk besluit van 1 April 1870 n°. 13, is benoemd tot burgemeester van Kerkrade W. L. J. Franssen. Bij Zijner Majesteits besluit van 2(5 Maart j 1., n°. 27, is de heer J. J. M Lieste, Nederbmdsch consul te Buenos-Ayres, benoemd tot ridder der orde van den Nederlandschen Leeuw. Bij Zijner Majesteits besluit van den 31sten Maart jl., n°. 8, is benoemd tot plaatsvervangend kantonregter te Deventer mr. J. P. Verloren, advocaat aldaar. Bij Koninklijk besluit van den 30sten Maart jl., n°. 23, is aan den Oost-Indischen hoofdambtenaar J. Walland, laatstelijk resident der Lampongsche districten, thans met verlof hier te lande, op zijn verzoek, met ingang van l c . April 1870, een eervol ontslag verleend uit 's lands dienst, met toekenning van pensioen. MINISTERIE VAN FINANTIEN. De Minister van Finantien brengt bij deze ter kennisse der belanghebbenden, dat in de eerste helft der maand Mei aanstaande, in het locaal van het Departement van Finantien te 's Gravenhage, ten overstaan van de daartoe benoemde Commissie, een vergelijkend onderzoek zal plaats hebben van adspiranten voor de betrekking van surnumerair bij het vak der posterijen, waartoe minstens twaalf plaatsen ter vervulling worden opengesteld. De adspiranten behooren zich voor den lsten Mei aanstaande bij een op zegel geschreven request tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. Eene verklaring van het gemeentebestuur der woonplaats van den adressant, inhoudende dat hij is Nederlander en van een goed burgerlijk gedrag. b. P^ene acte van geboorte waaruit blijkt dat hij is geboren tusschen den lsten Julij 1819 en den lsten Julij 1852. c Eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligchamelijke gebreken, welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dien onverminderd kan door de Commissie , over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij die als geagreëerde klei'ken op een postkantoor zijn toegelaten geweest, behooren tevens over te leggen eene verklaring van den betrokken directeur, waaruit blijkt in hoe verre zij zich in hunne dienst op het postkantoor van eene gunstige zijde hebben doen kennen, en of zij als zoodanig bewijzen van geschiktheid en goeden aanleg hebben gegeven. Deze verklaring is mede door den betrokken inspecteur der posterijen, onder mededeeling eventueel van zijne bedenkingen, voor gezien te teekenen. Zij, wier stukken in orde worden bevonden, ontvangen eenen oproepingsbrief, aanwijzende den dag en het uur waarop zij voor de Commissie hebben te verschijnen. De kundigheden die de candidaten zullen moeten bezitten zijn: a. Het schrijven van eene goede duidelijke hand. b. Grondige kennis van de Nederlandsche taal en van hare spelling, spraakkunst en stijl. De adspirant zal zich zoowel mondeling als schriftelijk goéd en gemakkelijk in die taal moeten weten uit te drukken. c. Grondige kennis van de Fransche taal. De adspirant zal in de regels der spraakkunst ervaren en in staat behooren te zijn, een stuk in gewoon proza van de eene taal in de andere over en weder, zonder grove fouten over te brengen. Hij behoort zich tevens in het Fransch, op eene goed verstaanbare wijze, mondeling en schriftelijk weten uit te drukken. d. Kennis van de regels der Engelsche en Hoogduitsche spraakkunst, en genoegzame bedrevenheid in beide talen om een stuk uit het Engelscli en het Duitsch, over een niet te afgetrokken onderwerp, in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte e. Vlug en naauwkourig rekenen, waarbij eene volledige en grondige kennis der behandeling van gewone en tiendeelige breuken, wat de toepassing der vier hoofdregels betreft, van het Nederlandsch stelsel van maten en gewigten, en omtrent de eigenschappen en toepassing van de leer der evenredigheden vereischt wordt. /. Eene volledige kennis der aardrijkskunde, met inbegrip van de beginselen der kosmographio of' wiskundige aardrijkskunde. Van het natuurkundig gedeelte dezer wetenschap behooren de candidaten mede eenige studie gemaakt te hebben. Voorts omvat het examen de aardrijkskunde van Nederland en van de Nederlandsche koloniën, alsmede die van Europa en Van de andere werelddeelen.
Eene juiste kennis van de staatkundige indeeling van landen en plaatsen in en buiten Europa, alsmede van de vreemde koloniën en bezittingen in andere werelddeelen, is een vereischte. Voorts wordt gevorderd gemeenzaamheid met gebruik van landkaarten , waarop de adspirant met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek zich mede tot kleinere plaatsen uitstrekken. Eindelijk is het nocdig dat de candidaten met den zamenhang van het Europesche spoorwegnet en met den loop der spoorwegen waarmede de gemeenschap met de groote hoofdsteden onderhouden wordt, bekend zijn; mitsgaders met de voornaamste stoombootverbindingen langs de hoofdrivieren van Europa en met die, waarmede in het verkeer tusschen Europa en andere werelddeelen wordt voorzien. Aan hen, die zulks verlangen, zal tevens gelegenheid worden gegeven van hunne kennis in het vak der posterijen te doen blijken ; zullende de bevinding daaromtrent door de Commissie bij de rangschikking der candidaten mede in aanmerking worden genomen. 's Gravenhage, den 28sten Maart 1870. De Minister voornoemd, vak B osse.
---

