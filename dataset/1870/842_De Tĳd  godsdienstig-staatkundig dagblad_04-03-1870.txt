BIJDRAGEN VOOR HET Vatikaansche Koncilie.
Bedrag der vorige opgaaf. . . f 33,489.645 Waalwijk. Ter navolging; tot dekking van het tekort der pauselijke schatkist 2.50 Een vereerder van den Paus, leeraar der waarheid .... 25.— Voor 't Koncilie. Indien zij ons geestelijke goederen zaaijen. is het dan iets groots, dat zij onze ligchamelijke goederen maaijen ? 10.— Om den zegeii van den H. Vader voor de Kongregatie van den goeden Herder, als ook over onze intentie _ 2.50 Zieuwent. Pro Concilio Vaticano. 10.— Leiden. Voor het Koncilie. . . 7.50 Didam: Willem zeide aan Bet: »'k Weet niet, hoe 'k me red; Maar den Paus wil ik zenden enz, 25.— Totaal. . . . /33,572.14J
---

AMSTERDAM, 3 Maart.
JOANNES VAN GENK, door de gratie Gods en des H. Apostolischen Stoels, Bisschop van Breda, Huisprelaat van Zijne Heiligheid Paus Pius IX en Assistent-Bisschop bij den Pauselijken Troon : aan de beminde onderhoorige geloovigen van ons Bisdom, Zaligheid in den Heer!
De naderende H. Vastetijd, B. G., biedt Ons andermaal eene welkome gelegenheid aan om Ons Herderlijk woord tot U te rigten, en Wij doen dit thans met bijzondere opgewektheid, omdat Wij nooit onder gewigligere omstandigheden tot U konden spreken. Vooreerst hebben Wij eene taak van dankbaarheid te vervullen jegens God, die ons wederom, in Zijne oneindige goedheid, de genade van een Jubilé heelt geschonken, waaraan gij allen, als altoos gehoorzamende aan de uitnoodiging van Zijne Heiligheid den Paus van Rome, met ernst en ijver óf reeds hebt beantwoord, óf bereid zijt dit nog te doen. Ja, Wij mogen het niet ontveinzen, de^ troostrijke verwachting, welke Wij hadden bij de aankondiging van het Jubilé, is op die plaatsen, waar hetzelve reeds gevierd is, vervuld geworden; de getuigenissen van uwe Eerw. Herders geven Ons van alle zijden de aangename verzekering dat gij TJ bijzonder hebt toegelegd om aan hunne zorgen, alsook aan den ijver hunner Eerw. Medehelpers en der Ew. Missionarissen te beantwoorden; en die blijde uitkomst versterkt Ons in de hoop, dat ook in die gemeenten, waar het Jubilé nog zal gevierd worden, en vooral in de Hoofdplaats van Ons Bisdom, waar die viering in al de Parochie-kerken tegelijk zal plaats hebben, de gevolgen niet minder zegenrijk zullen wezen. Dan, B. Gel., terwijl Wij God, van Wien alle goede gifte en alle volmaakte gave afdalen (1), voor die onverdiende genade Onzen blijden dank betuigen, worden Wij er als van zelf toe geleid, uwe bijzondere aandacht te vestigen op die treffende en indrukwekkende gebeurtenis, waaraan Wij dit Jubilé danken, en waarop thans de gansche wereld hare blikken gevestigd houdt, — ik wil zeggen, op het H. Algemeen Concilie, dat sinds den 8n December 11. te Rome, de Hoofdstad der katholieke Wereld, is vergaderd. O! welke onuitputtelijke stof biedt zich hier voor uwe godsdienstige overwegingen aan; en welke vreugde en dankbaarheid moeten onze zielen niet vervullen bij het aanstaren van dat grootsch en verheven schouwspel, dat op dezen stond de Eeuwige Stad aanbiedt. Toen ruim twee jaren geleden de H. Vader Pms IX het voornemen openbaarde om al de katholieke Bisschoppen der geheele wereld tot een Algemeen Concilie naar Rome op te roepen, beschouwden , velen zulke gebeurtenis in onze dagen als eene onmogelijkheid; anderen zelfs als eene dwaasheid. De vijanden der H. Kerk en van haar eerbiedwaardig Opperhoofd stelden alles in het werk om de plannen van Zijne Heiligheid te verijdelen, en de wereld met angst en onrust te vervullen. En ziet, B. G., in weerwil van al die tegenkantingen en bedreigingen, zagen wij, op de roepstem van Christus' Stedehouder op aarde, de Bisschoppen van het eene uiteinde der wereld tot het andere te zamensnellen en zich met geestdrift rondom den H. Stoel, het middenpunt der eenheid van Gods Kerk scharen; en zien wij dat H. Concilie, onder de opperste leiding van het Hoofd der Kerk, rustig zijne werkzaamheden voortzetten, om, te midden der heerschende algemeene verwarring, de leer en grondstellingen van Christus' Kerk plegtig te verklaren en te bevestigen, en aan het geheele menschdom de ware vrijheid en zaligheid voor te bereiden.
O, hoe gaarne zouden Wij ook met HüH. de Bisschoppen van ons Nederland de reis naar de Eeuwige Stad aanvaard hebben, om in die hoogste Kerkelijke Vergadering Onze plaats in te nemen; doch gij weet het, B. G., een aanhoudende ziekelijke toestand, waarin echter, God zij dank, eene gunstige verandering zich langzaam doet gevoelen, stelde Ons buiten staat om aan dien pligt, Ons door onze H. Bediening opgelegd, te voldoen. Met droefheid hebben Wij Ons dan ook tijdig tot den H. Stoel gewend met de bede, dat Z. H., ter oorzake Onzer zwakke gezondheid, zich gewaardigen zoude Ons van die verpligting te ontheffen; en Wij mogten den troost genieten, dat de H. Vader, bij Zijn hoogstvereerend en welwillend antwoord van 10 Nov. jl., Onze bede heeft ingewilligd. Is het Ons echter, door Gods beschikking, welke wij steeds aanbidden, niet vergund in die H. Vergadering in persoon tegenwoordig te wezen, Wij achten Ons juist daarom te meer verpligt daaraan steeds in den geest zooveel mogelijk deel te nemen, en Wij doen zulks door Onze innigste verlangens en door Onze aanhoudende gebeden voor derzelver welslagen tot God gerigt. Daarenboven, B. G., gelijk Wij in Ons schrijven aan Z. H. den Paus zelven plegtig verklaarden , zoo verklaren Wij ook thans, dat Wij Ons aan alles, wat dat H. Algem. Concilie, onder bet voorzitterschap en de leiding en de bevestiging van Christus' Stedehouder op aarde, den 'Paus? van Rome, in zake van geloof, zedeleer en kerkelijke tucht, zal vaststellen en bepalen, met kinderlijke gehoorzaamheid, ootmoed, bereidwilligheid en liefde volkomen onderwerpen; en Wij hebben de troostende zekerheid, dat niet slechts de Eerw. Geestelijkheid van Ons Bisdom, maar dat ook gij, B. G., die aan Onze zorgen door God zij t toevertrouwd, daarmede instemt: uwe voorbeeldige gehechtheid aan de H. Kerk, uwe groote liefde voor haar zigtbaar Opperhoofd, waarvan gij voortdurend de schoonste blijken geeft, strekken Ons hiervoor ten waarborg.
In die gemoedsstemming, welke alleen de ware is en aan de kinderen der Katholieke Kerk past, zien Wij met een heilig genoegen al de besluiten van dat H. Alg. Concilie te gemoet, overtuigd dat het de H. Geest is, die door den mond dier hoogste Vergadering zal spreken; ja Wij koesteren de blijde verwachting, dat het H. Concilie overvloedige zegeningen over Kerk en Staat zal uitstorten, en de onwrikbare grondslagen zal aanwijzen van ware rust en vrede, waaraan onze zoo geteisterde maatschappij de dringendste behoefte heeft.
Inmiddels B. G. en in afwachting dat God door de plegtige stem Zijner vergaderde Kerk tot Ons zal spreken, mogen Wij, als de Herder uwer zielen, niet ophouden met vaderlijke zorgevoor het heil Onzer kudde te waken, en naar de mate Onzer krachten den hoogst gewigtigen pligt Onzer Bisschoppelijke Bediening jegens ü te vervullen. Was het dan ook die bezorgdheid, welke Ons zoo dikwijls in vorige jaren, tegenover de bedorven en ongeloovige rigting onzer dagen, deed aandringen op de noodzakelijkheid van standvastig te blijven in uw geloof; het is wederom diezelfde liefde voor het heil uwer zielen, die het Ons ten duren pligt stelt, U thans aan te sporen om Ü meer en meer op de kennis der heilige geloofswaarheden toe te leggen; daar bij velen welligt niets zoozeer als onwetendheid in de godsdienst oorzaak is van die betreurenswaardige verslapping, welke Wij hier en daar ook onder onze katholieken moeten be weenen.
De beknoptheid eener herderlijke toespraak verbiedt Ons hier in al die bijzonderheden te treden, welker behandeling voor U van gewigt is; uwe ZEw. Pastoors en hunne Eerw. medehelpers zullen niet in gebreke blijven IJ daaromtrent alles meer uiteen te zetten. Wij bepalen Ons thans tot enkele korte wenken, en zoo rigten Wij Ons vooreerst andermaal tot U, Geliefde, Ouders, omdat het hier een pligt geldt, die door velen jammerlijk wordt verwaarloosd, zelfs zonder dat zij hunne zondige nalatigheid ontwaren, en bijgevolg zonder dat zij pogingen aanwenden om die te verbeteren. Ja, Geliefde Ouders, toen God IJ kinderen schonk, vertrouwde Hij U die toe als een geheiligden schat, dien gij zorgvuldig moet bewaren en dien Hij eenmaal, onder strenge rekenschap, van U zal terugeischen. Zeker, gij moet uwe kinderen verzorgen, hun onderhoud verschaffen en hen tot nuttige leden der maatschappij vormen; doch denkt niet dat gij daarmede voldaan hebt; neen, uwe kinderen zijn voor een hooger doel bestemd dan deze wereld; zij zijn geschapen voor den Hemel, en toen gij die kleinen, door de wateren des 11. Doopsels gereinigd, uit de handen van den priester terugontvingt, werd de zware verpligting U nog naauwer op het hart gedrukt hen voor God en den Hemel op te kweeken. Om dat doel te bereiken zij het derhalve uwe onafgebroken zorg hen te onderwijzen in de Godsdienst, welke alléén hen nu en later kan gelukkig maken: hebt gij kinderen, zegt de H. Geest, onderwijs hen, en neig hen van hunne kindschheid aj. (2) Tracht dus uwe kinderen al vroeg te leeren bidden, hun godsdienstzin in te prenten, en de godsdienstige gevoelens langzamerhand in hen te ontwikkelen, door hen met de eerste waarheden van ons H. Geloof op kinderlijke wijze gemeenzaam te maken, en hen aldus van lieverlede in te leiden in die kennis en beoefening onzer 11. Godsdienst, welke voor hen reeds de grondslag zyn moet van hun later Christelijk leven; zulke indrukken, op jeugdigen leeftijd ontvangen, o zij gaan zoo diep in het hart, en zijn, zoo als de ondervinding leert, van zoo grooten invloed op het volgend leven, en zullen misschien later nog dienen, als het noodig is, om den afgedwaalden jongeling of man op h«tgoede pad terug te brengen.
Grooter evenwel, Bern. Ouders, wordt uwe verpligting om voor het godsdienstig onderrigt uwer kinderen zorg te dragen, als deze reeds toenemen in jaren ; gij moet hen alsdan meer bijzonder fai de waarheden en pligten van ons H. Geloof ook doen onderwijzen en mede zorg dragen, dat zij de catechismus of het onderrigt uwer Herders in de kerk getrouw en vlijtig bijwonen, niet alleen totdat zij hunne Eerste H. Communie gedaan hebben, maar zoolang uwe Herders dat onderwijs verpligtend hebben gesteld; gij moet deze krachtig ondersteunen in alles, wat zij voor het geestelijk welzijn uwer kinderen aanwenden, en onverschoonbaar zoudt gij zijn, indien gy de oogen zoudt sluiten voor het schuldig verzuim der Christelijke Leering door uwe kinderen, doch vooral indien gij, onder nietige voorwendsels of om een gering tijdelijk gewin, uwe kinderen van het godsdienstig onderwijs zoudt terugtrekken, niet denkende aan de woorden van onzen dierbaren .Verlosser : dat wij eerst hét Rijk Gods en deszelfs geregtigheid moeten zoeken, en al het overige ons zal toegeworpen worden. (3)
Bij dit alles moogt gij evenwel niet denken, gelijk door den onchristelijken geest van onzen tijd maar al te vaak geschiedt, dat gy' zelven van alle godsdienstig onderrigt uwer kinderen ontslagen zijt, zoodra deze de catechismus bijwonen. »Neen," zegt U de H. Augustinus: "»U zijn de kinderen van den Heer gegeven en gij boven alle anderen zult rekenschap van hunne zielen hebben te geven": gij moogt dus ook nu uwe verantwoording niet op anderen schuiven; daarenboven, werkt de ijverigste priester bijna te vergeefs, indien gy U met het godsdienstig onderwijs uwer kinderen niet inlaat; gij moet <jus ;n hen, naar best vermogen, den lust en de belangstelling in dit opzigt opwekken en levend houden; toezien en medewerken dat zij in godsdienstkennis vooruitgaan, en, wat het voornaamste is, dat zij onder uwe leiding en door uw voorbeeld het geleerde in oefening brengen en alzoo tot een godsdienstig leven worden gevormd, waarin alléén zij kracht en steun zullen vinden om in de <roote gevaren niet te bezwijken, waaraan zij in dat tijdvak huns levens zoo veelzijdig zijn blootgesteld.
Verders, B. G., is de kennis der godsdienst zoo allernoodzakelijkst in de jaren onzer jeugd, zij is het zeker niet minder voor Ü allen in uw geheel verder leven. De Apostel Paulus bidt en'smeekt onophoudelijk voor de Kolossers: »dat zij mogen vervuld worden met de kennis van Zijnen wil door cdle geestelijke wijsheid en verstand, opdat — voegt hij er bij — gij wandelen moogt op eene Gode waardige wijze, Hem in alles behagende, in cdle goed werk vrucht dragende en opwassende in de kennisse Gods." (4) En die reden, B. G., zij geldt ook ontwijfelbaar voor U allen: een waardige en God gevallige levenswandel is niet denkbaar zonder eene genoegzame kennis onzer H. Godsdienst; men kan God niet beminnen, als men Hem niet kent, en men zal Hem des te meer beminnen, hoe meer men Hem kent; evenzoo zal men des te braver, zedelijker engodsdienstiger leven, hoe meer men zich met de verhevene zedeleer en de pligten van onze H. Godsdienst gemeenzaam heeft gemaakt.
Wat volgt uit dit alles, B. Gel.? Dat gij niets gewigtigers te doen hebt dan Ü in de kennis van God en zijner H. Godsdienst meer en meer te oefenen, omdat deze alleen U tot uwe eeuwige bestemming kan leiden: dit is het eeuwig leven, zegt de H. Joannes (5), dat zij U, den alleen waren God kennen, en dien gij gezonden hebt, Jesus Christus. Daarenboven gelijk de Zaligmaker de Kerk bevolen heeft het Evangelie aan de volkeren te prediken, en den schat des Geloofs ongeschonden te bewaren, evenzoo heeft Hij er ook een streng gebod van gemaakt voor de Geloovigen de prediking van Gods H. Woord ijverig aan te hooren , het onderwijs daarin ter harte te nemen, zich zelven op de kennis dier heilige waarheden toe te leggen en hun leven daaarnaar te schikken; en die verpligting is zeker des te grooter, hoe meer het ongeloof zich van alle middel len meester maakt om zijn verderfelijlijken invloed te verbreiden. Weest gij dus ook waakzaam tegenover die groote gevaren, welke thans misschien meer dan ooit uw geloof bedreigen, en versterkt IJ daartegen door meer en meer toe te nemen in de ware kennis van onze H. Godsdienst, vooral ook in die kennis, welke onzen wil beweegt, ener toe brengt de werken des geloofs te verrigten; die kennis moet ons geheel leven doordringen, zij moet ons bezielen en zich met alles wat in ons binnenste omgaat, als 't ware vereenzelvigen: wij moeten, gelijk de Apostel Paulus zegt, uit het geloof leven. (6)
Ja, zoodanig moet het leven zijn van eiken christen in tegenstelling van dat geheel wereldsch, aan zingenot verslaafd leven, dat bij de bedorvenheid onzer dagen . als het hoogste doel van den mensch, onder allerlei verleidende vormen, wordt voorgesteld en aangepredikt, en door allen, die den breeden weg des bederfs bewandelen, zoo gretig wordt nagejaagd. Als ware christenen erkent gij eene hoogere orde van zaken dan die onder het bereik valt uwer zinnen; gij weet dat God uw Schepper is, dien gij moet dienen, uw Heer, dien gij moet gehoorzamen; gij weet dat gij geschapen zijt voor de eeuwigheid, om in die eeuwigheid gelukkig te wezen; het tijdelijke is voor U geen doel maar middel, — middel, dat slechts in zoover waarde heeft als het ter bereiking van het einde uwer schepping dienstig zijn kan; dat de wereld U oplevert, vergaat met den tijd, maar wat gij wint in de dienst van God blijft eeuwig. Als ware christenen moet gij U ook weinig bekreunen om het oordeel, der menschen; genoeg dat God over U tevreden is. Wat ook de menschen zeggen mogen, uw opperste levenswet en het eenige rigtsnoer van al uwe daden moeten zijn de leer en voorschriften van het Evangelie en Gods Kerk en aan deze moet gij U in alle omstandigheden vasthouden. Laat de slechten lagchen, laat hen de godsdienst haten en bespotten, gij weet dat ook zij eenmaal volgens dat Evangelie, dat hun thans eene ergernis is, zullen geoordeeld worden; want hemel en aarde zullen voorbijgaan, zegt de Zaligmaker , doch mijne woorden zullen niet voorbijgaan. (7)
Wij vermanen U dan nogmaals ernstig van toch altijd alles te vlugten wat de reinheid en opregtheid van uw godsdienstig gevoel en levenswandel zou kunnen schaden, en daarom nooit omgang te zoeken en veel minder vriendschapsbetrekkingen aan te knoopen met dezulken, die in het punt van godsdienst te vrij denken of eene ongodsdienstige rigting volgen; nooit U aan te sluiten bij genootschappen of vereenigingen van welken aard ook, die dooreen ongeloovigen geest beheerscht worden en waarvan sommige door de H. Kerk uitdrukkelijk verboden zijn; nooit boeken, tijdschriften of couranten te lezen, waarin Kerk en godsdienst en zedelijkheid worden aangerand; dagbladen en couranten, welke, als in dienst van het ongeloof, de treurige roeping vervullen om de dwaling en het zedebederf in huisgezinnen, in de geesten en harten der lezers over te brengen, en allerwege de denkbeelden van een vermomd heidendom te verspreiden. De dagbladen, welke wij hier bijzonder op het oog hebben, B. G., zyn U genoegzaam zelfs met name bekend, en Wij zyn er zeker van, dat ook uwe Eerw. Herders geene moeite zullen sparen om dat kwaad krachtdadig tegen te gaan, en waar het mogelijk is, uit te roeijen, overtuigd als zy met Ons zijn, dat wie op den duur zulke dagbladen leest, ongetwijfeld door de ongeloovigheid des tijds moet besmet worden. Ziet daar, B. G., eenige vaderlijke wenken, welke Wij voor het heil uwer zielen aan U wilden geven; behartigt dezelve, en maakt er bijzonder het voorwerp van uwer overwegingen in den zaligen Vastetijd, dien wij gaan intreden. Daar echter de H. Vaste niet alleen een tijd is van godvruchtige overdenkingen, var. boetvaardigheid, van versterving en aalmoezen, maar ook nog bijzonder van heilige en verdubbelde gebeden^, zoo smeekenwijU tevens met allen aandrang en met een heilig vertrouwen, dat gij niet zult ophouden, in die dagen vooral, vurig en hartelijk met Ons en de geheele Kerk te bidden op de eerste plaats voor Onzen H. Opperherder Paus Pms IX, opdat God, die steeds zoo zi<nbaar met Hem was, Hem ook den troost schenke het aangevangen allergewigtigste werk gelukkig te voltooijen. Zoo oo°k verzoeken wij IJ uwe vurigste smeekingen dagelijks met Ons ten Hemel te blijven zenden, opdat door de voorspraak der Onbevlekt Ontvangene'Maagd, van den H. Joseph haren maagdelijken Bruidegom, en van de ons zoo dierbare HH. Martelaren van Goreurn, Gods ruimste zegeningen mogen blijven afdalen op het heilig Vaticaansch Concilie, dat in den H. Geest is vereenigd, op al de eerbiedwaardige Leden dier hoogheilige Vergadering , waaronder Wij met godsdienstige vreugde de Doorl. en Hoog-Ew. Bisschoppen van ons dierbaar Nederland noemen, opdat dit H. Concilie aan deszelfs verheven bestemming moge beantwoorden, en dus, volgens de woorden van onzen H. Vader zelven, aan onze H. Godsdienst en aan de Maatschappij overvloedig nut moge aanbrengen, opdat de dwalin«- en ondeugd worden uitgeroeid, en de dwalenden op den weg der geregtigheid, der waarheid en des heils mogen teruwkeeren. Bidden wij ook nog voor ons "dierbaar Vaderland; voor Z. M. onzen geeerbiedigden Koning en Hoogstdeszelfs Doorluchtig Huis en voor allen, die in Overheid gesteld zijn, opdat'Gods zegen over allen nederdale en zij den overvloed zijner Barmhartigheden ondervinden; en ten slotte bevelen Wij ook Ons zelven in uwe gebeden, gelijk Wij uwer immer indachtig zijn.
Krachtens de Ons door Z. H. den Paus van Rome verleende bijzondere magt, dispenseren Wij ook dit jaar in de Vastewet, zooals ten vorigen jare is geschied. En zal dit Ons Herderlijk schrijven op de gebruikelijke wijze worden voorgelezen op den Zondag Quinquagesima in al de kerken van Ons Bisdom.
Gegeven te Hoeven, op Zondag van Septuagesima. (13 Februarij) 1870. f JOANNES VAN GENK, BISSCHOP VAN BREDA. Op last van Z. D. Hoogwaardigheid, G. VAN SPAANDONK, Secr.
fl) Jae. I: 17. (2) Eed. VU: 25. (3. Matth. VI: 33. (4) Coloss. I: 9 -10. (5) XVII: 3. (6) Gal. IU: 2. (7) Matth. XXIV: 35.
In het Dagblad van Zuidholland vinden wij nog, ten aanzien van Mgr. Pluym vermeld, dat Z. H. de Paus hem, als bijzonder bewijs van onderscheiding, een zeer kostbaar bisschopskruis met gouden ketting en een prachtigen ring met diamanten heeft vereerd, welke vermoedelijk aan den Paus op zijn gouden feest, den 11 April 11., uit Engeland is geschonken.
Naar men verneemt, zal het personeel der genie van het dep. van Oorlog binnen kort worden gereorganizeerd, en zullen in verband met de plannen voor de veranderingen in ons verdedigingstelsel, ¦waartoe veel en langdurige arbeid vereischt wordt, eenige mutatiën plaats hebben.
Gisteren werd gehouden eene talrijk bezochte buitengewone vergadering van deelhebbers in de Maatschappij voor Gemeente-Krediet, waarop bijna alle de aandeelhouders tegenwoordig waren oi vertegenwoordigd werden en netbestuur gekozen is. Bij de eerste stemming zijn "verkozen als leden van den Raad van Toezigt de heeren: C. Becker, bankier en prezident van de Nationale Hypotheekbank; J. Fock, direkteur van de Nederlandsche Bank; E. Fuld, bankier en lid var; de Kamer van Koophandel; M. H. Insinger, direkteur van de Koninklijke Nederlandsche Stoomboot-Maatschappij ;J. G. Jager, notaris, lid van de Provinciale Staten van Noord-Holland en van den Raad dezer Stad; F. A. Muller, prezident-direkteur van de Rotterdamsche Bank; mr. E. N. Rahusen, advokaat, lid van de Provinciale Staten van Noord-Holland en van den Raad dezer stad; A. C. Wertheim, bankier en lid van de Provinciale Staten van Noord-Holland. enmr.F.Th.Wesierwoudt, lid van de Gedeputeerde Staten van Noord- Holland.
Met algemeene stemmen werd benoemd tot direkteur de heer C. A. von Hemert, lid van de Provinciale Staten van Noord- Holland en vice-prezident van de Kamer van Koophandel alhier. Wij vernemen voorts dat de Raad van Toezigt tot voorzitter heeft gekozen den heer J. Fock, en gedelegeerd heeft als leden der advizeerende Kommissie uit haar midden, volgens art. 19 der statuten, de heeren J. G. Jager en mr. F. Th. Westerwoudt voornoemd, terwijl tot sekretaris is benoemd de heer mr. J. P. Portielje, advokaat alhier.
Door de Noordbrabantsch-Duitsche Spoorweg-Maatschappij is aan Z. Exc. den heer minister van Binnenlandsche Zaken berigt, dat door haar niet kunnen worden aangenomen de voorwaarden, waaronder zij de storting voor verdedigingswerken in nationale èffekten kan doen, maar dat zy ten spoedigste wenscht te storten in kontant geld. Zy heeft dien ten gevolge den minister van Binnenlandsche Zaken verzocht, het lands-!;antoor, waar die storting zal moeten plaats hebben, te willen aanwijzen, met dringend verzoek die aanwijzing te willen bespoedigen, vermits alleen daarop de aanvang der werkzaamheden van den spoorweg Boxtel- Wezel tot heden heeft gewacht.
Het komitee in Nederland voor de oprigting te Batavia van een standbeeld van Jan Pieterszoon Coen heeft in de Staats-Courant van heden eene mededeeling en eene oproeping geplaatst. Uit de mededeeling blijkt dat hier te lande, met inbegrip der gewonnen renten , eene som. van omstreeks ƒ 6400 is bijeengebragt; dat in Indië een bedrag van ƒ4500 voor het standbeeld is afgezonderd ; dat de kosten van het monument berekend zijn op f 25,000; en dat er derhalve nog ongeveer ƒ14,000 ontbreken.
Het Staatsblad bevat een besluit van den 25n Febr. 1870, houdende bepaling, dat de natuurlijke oesterbanken op de Schelde en Zeeuwsche stroomen aan de publieke visscherij onttrokken en in het openbaar verpacht kunnen worden.
Z. M. heeft benoemd: tot nederlandsch konsul te Ambriz, voor de portugesche bezittingen ter Zuidwestkust van Afrika, A. d' Augremond; tot referendaris bij het departement van Financiën, mr. W. A. baron van Verschuer; tot burgemeester der gemeente Eist, S. J. O. P. van Weezel; herbenoemd als burgemeester: van Dieden c. a., A. F. van D'yk; van Tietjerksteradeel, jhr. mr. J. E. A. vanPanhuys; van Genemuiden, H. J. Hulst; aan J. N. Anslijn is vergund het aannemen en dragen der onderscheidingsteekenen van ridder der Kroon-orde van Italië en der orde van Karel 111 van Spanje, hem respektivelijk door Z. M. den Koning van Italië en Z. H. den Regent van ttpanje geschonken.
De Staats-Courant bevat het volgende
Keulen, 2 Maart. Waterstand 9 voet 3 duim boven nul. Het drijfijs bedekt omstreeks een zevende deel van de oppervlakte der rivier. Emmerik, 2 Maart. Geen drijfijs; de rivier wordt met schuiten bevaren.
Nijmegen, 2 Maart. Blank water. Wa terstand 0.65 meter; val 1.35 meter.
Tiel, 2 Maart. Eenig brokkelijs. Waterstand 5.85 meter -f- AP. Val 1.10 meter.
Bommel, 2 Maart. Eenig fijn drijfijs. Waterstand 4.24 meter AP. Val 0.42 meter.
Pannerden, 2 Maart. Weinig drijfijs; zijnde het ijs in het Kanaal gisteren avond 11 uur in beweging gekomen , inwerking gebleven tot heden morgen half twee en toen doorgedreven. Arnhem, 2 Maart. Eenig drijfijs. Was 0.21 meter. Wageningen en Grebbe, 2 Maart. Het ijs weg. Zoover bekend blank water. Vreeswijk, 2 Maart. Heden nacht is hei, ijs opgebroken en doorgedreven; thans blank water met eenig zoom-ijs.
Kuilenburg, 2 Maart. De rivier open met weinig drijfijs.
Vianen en Schoonhoven, 2 Maart. Na herhaalde kleine ijsbewegingen, is het ijs gister avond 11 uur doorgedreven; thans weinig drijfijs. Gorinchem, 2 Maart. Eenig drijfijs. Waterstand 2.18 meter -f- AP. Val 0.15 meter in 3 uur. Inde Linge 1.90 meter -+- AP. Was 0.02 meter in 3 uur. In de Nieuwe Maas drijfijs, de Oude Maas nalf vol, de Noord vol drijfijs; twee booten hebben het ijs gepasseerd. In de Beneden-Merwede is het ijs opgebroken en doordrijvend. Temperatuur 51° F. Werkendam en Paulownahoeve, 2 Maart. Sedert heden morgen 4 uur blank water. Dordrecht, 2 Maart. In de Nieuwe Merwede blank water zonder drijfijs. Deventer, 2 Maart. Blank water; passage over de brug. Waterstand 5.48 meter -+- AP. Val 0.27 meter. Zutphen , 2 Maart. Blank water van Dieren tot Deventer. Waterstand 3.89 meter + AP. Val 0.19 meter. Westervoort, 2 Maart. Het ijs in den IJssel is losgegaan en doorgedreven, thans tamelijk veel drijfijs.
Kater veer, 2 Maart. Blank water. Kampen, 2 Maart. Het ijs drijft langzaam door; seinschoten zijn gedaan.
's Bosch, 2 Maart. Ijsbezetting. Van Maasbommel tot Oijen is het ijs opgeruimd, boven het Hedelsche veer drijfijs; van de Oude Dieze tot Nederhemert blank water. Waterstand 3.31 meter -+- AP. Was 0.24 meter.
Grave, 2 Maart. Blank water.
Cuyk, 2 Maart. Gisteren morgen veel drijfijs; in den avond het ijs opgeruimd ; in de Boven-Maas tot Empel blank water. Maastricht, 2 Maart. Blank water. Hedikhuizen, 2 Maart. Waterstand 2.98 meter -f- AP.
Heusden, 2 Maart. Waterstand 3.88 meter. Val 0.09 meter in 11 uur.
Veen, 2 Maart. Waterstand 3.95 meter. Val 0.13 meter in 11 uur. Heden morgen is het ijs te Andel opgeruimd. Woudrichem, 2 Maart. Waterstand 3.74 meter. Val 0.09 meter in 16 uur. Het ijs in den Maasmond is opgeruimd ; van de Dieze benedenwaarts de Maas blank. De Waal voert nog drijfijs af.
Keizersveer, 2 Maart. Waterstand 1,29 meter + AP. Voor zoover zigtbaar blank water.
Sleeuwijk, 2 Maart. De rivier over de volle breedte blank. Tusschen hier en de Plaat is het ijs opgeruimd.
UTRECHT, 2 Maart. Te Leusden is de longziekte uitgebroken. Twee runderen van eenen veehouder aldaar zijn gisteren aan die ziekte gestorven. De heer Hekmeljer, veearts, heeft gisteren een onderzoek in loko ingesteld.
DALFSEN, 1 Maart. In jaren was er niet zooveel spekulatie in paarden als thans; immers de gewone palmpaardenmarkt, 8 dagen voor Paschen invallende , wordt niet afgewacht, maar nu reeds zijn door fransche paardenkcopers de stallen in onze environs bezocht en hebben deze hunne gading tegen buitengewoon hooge prijzen weggekocht, waardoor menigeen goede zaken maakte.
GRONINGEN, 1 Maart. De spoorweglijn van hier op Meppel nadert hare voltooying. Sedert eenigen tijd loopen daarover ballasttreinen. De opneming door den Raad van Toezigt zal eerlang plaats hebben, terwijl de opening voor het publiek verkeer in het voorjaar zal geschieden.
NIJMEGEN, 2 Maart De zaak deispoorwegverbinding Tilburg — 's Hertogenbosc —Nijmegen is in de laatst verloopen week eene goede schrede vooruitgegaan. Na het ontvangen van het herigt, dat de arnhemsche gemeenteraad het voorstel der Spoorweg-kommissie om voor ongeveer ƒ19,000 aandeel te nemen in de Spoorwegleening, verworpen had, vernamen eenige inwoners onzer stad, die zich reeds vroeger omtrent de nijmeegsche spoorwegzaken verdienstelijk gemaakt hadden, dat de engelsehe leden van het vorloopig komitee Nijmegen zouden bezoeken. Gedachtig aan de spreuk: »Smeed het ijzer, terwijl het heet is", sloegen zij de handen in een en wisten zij binnen eenige uren het zoover te brengen, dat door ongeveer een vijftigtal onzer ingezetenen nog voor niet minder dan ƒ25,440 deelgenomen werd. Deze flinke handelwijze, die zoo gunstig eene tegenstelling met het bekrompen besluit van den arnhemschen gemeenteraad vormt, maakte op de engelsehe leden van het Spoorwegkomitee natuurlijk een hoogst aangenamen indruk. Wij vernemen dan ook, dat deze zich met alle kracht op verdere verwezenlijking van let spoorwegplan zullen toeleggen en dat zij tegen '20 Maart e. k. het gevraagde waarborgkapitaal denken te storten. {Gelderlander.)
---

