KERSTFEEST-SYMBOLIEK.
Uithoofde van het KERSTFEEST zal deze courant Maandag-avond niet verschijnen.
•IA. We hebben ’t reeds doen opmerken, dat de vruchten aan den kerstboom een diepere beteekenis hebben, dan men dit oppervlakkig denken zou, want ze herinneren ons aan den rijken lusttuin Eden in het Paradijs; ze spiegelen ons in een verkleind beeld den rijkdom aan geestelijke goederen af, dien ons de geboorte van Christus verleende. De vergulde appelen zijn zinnebeelden der gerechtigheid, des vredes en der vreugde, en zij vermanen ons om de goederen, die het kerstfeest gebracht heeft, te bewaren in gouden schalen, in een rein en zuiver hart. De noten zijn zinnebeelden van de geheimen van Zijn rijk, wier zoete pit slechts hem goed smaakt, die de doppen weet te breken. Het lekkere gebak, dat zoo verleidelijk aan den kerstboom bevestigd is, is een zinnebeeld van het levensbrood, waarmee Christus spijzigen wil. Ofschoon het nu niet te ontkennen valt, dat er overeenkomst bestaat tussehen het Duitsche kinderfeest, dat den kerstboom tot grondslag heeft, en het onze, waarop St. Nicolaas de hoofdrol speelt, toch vind ik veel meer poëzie en leven in den kerstboom dan in het St. Nicolaasfeest, zooals wij het -i. De christelijke vorm van St. Nicolaas en ,jn knecht herinnert ons aan den Wodan-dienst, en in Hessen en Opper-Silezië gaat ook een, met name Niklas of Neckels, in een witten mantel vermomde man op 6 Dec. in de huizen, laat daar de kinderen neerknielen en bidden en geeft ze noten en appelen, terwijl hij de stoute kinderen met eene roede slaat of ze in een zak stopt. Knecht Ruprecht, d.i. „de roemdragende” is in Halle en Pommeren de naam van den schimmel-rijder, juist zooals men onzen Sinterklaas afschildert, op een wit paard gezeten; en nog treffender wordt de overeenkomst met den heidenschen Wodan-dienst, wanneer men het zoogenaamd „rijden” van St. Nicolaas door den schoorsteen vergelijkt met den „wilden jager” of de „wilde jacht”, die eveneens een rol speelt in de schoorsteenen en op de daken der huizen, en ook de wilde jager berijdt een wit paard zonder kop en is als zoodanig in sommige streken van Duitschland een schrikbeeld voor kinderen. De zoogenaamde bisschop, dien de R. K. in St. Nicolaas vereeren, is dus niets anders dan een in christelijken vorm gegoten overblijfsel van het heidendom. Een aantal bijgeloovigheden zijn daardoor als van zelf bij de viering van het kerstfeest ontstaan. Zoo wordt bv., volgens de geloovigen, in het middennachtelijk uur van den kerstnacht — dikwijls slechts 8 minuten lang of zoolang als de klok slaat — al het water in bronnen en rivieren in wijn veranderd; slechts weinige (zeer natuurlijk!) echt-geloovige menschen kunnen het zien en scheppen, en wanneer men het drinken wil moet men dit zwijgend doen (drinken en sprgken laten zich ook niet best vereenigen!) anders wordt men blind, en al wie het slechts voor de grap wil scheppen, wordt stellig blind. In verband met het hier en daar voorkomend geloof, dat gelijktijdig de appelboomen bloeien en ook terstond rijpe vruchten dragen, duidt dit geloof op spijs en drank voor de rondtrekkende heidensche góden. Christelijke legenden mengen zich hieronder, want zulk eene verandering van water in wijn, werd reeds in de 4e eeuw op den Epiphanias-dag, waarop de bruiloft te Kanaan en de geboortedag van Christus gevierd werd, hier en daar geloofd; maar ook dit oude bijgeloof is van heidenschen oorsprong en heeft betrekking op het Dionysius- en Bacchusfeest, In den nacht tussehen 11 en 12 uur meent geloovige, dat het vee in den stal spreekt, en dikwijls zelf voorspelt-, men mag er echter niet naar luisteren, want al wie het hoort moet sterven (er wordt niet gezegd wanneer!). Wanneer men op het genoemde uur in den stal komt, ligt het vee op de knieën en.... bidt (het eerste is vrij natuurlijk en kan zelfs iederen nacht worden waargenomen, voor het laatste is het noodzakelijk, dat men daarbij zijne verbeeldingskracht te hulp roept). Ongetwijfeld hebben al deze aan het vee toegeschreven eigenschappen haar ontstaan te danken aan de wijze, waarop men zegt, dat de geboorte van Christus heeft plaats gehad, nl. in een beestenstal. Kinderen, in den kerstnacht geboren, zijn gelukkig en vinden eens een schat. Wanneer men zich in den kerstnacht onder een appelboom plaatst, ziet men den hemel i geopend (alweer de boom uit de paradijs-geschie^enis!) Op kerstavond moet men zeven- of negen-
derlei spijzen eten, dan heeft men het geheele jaar- v door geen gebrek aan geld (men herinuere zich, dat ^ er van kersttijd tot nieuwjaar slechts weinige dagen j. overig zijn!) Na het avondeten moet men het tafel- j laken met alle overblijsels van spijzen rond de vrucht- o boomen uitschudden, dan beloven ze veel (waar- ’’ schijnlijk een overblijfel van oude offers !). Om het geheele jaar-door voor broodgebrek bewaard te blijven, moet men in den kerstnacht een brood onaan- z geroerd op de tafel laten staan (ook dit bijgeloof zin- 1 speelt op den korten tijd tussehen kerstmis en nieuwjaar Op kerstmorgen werpt men, vóór dat men het ( vee te drinken geeft, een hond in het drinkwater, ' opdat het vee niet schurftig wordt. (De hond be- ] hoort nl. aan Wodan en heeft dus al weer betrekking op den Wodan-dienst). Men mag op het kerstfeest niet met mest in aanraking komen, uit vrees voor misgewas; ook mag er geen akkergereedschap op het veld blijven liggen en mag men niet spinnen. (Deze en dergelijke bepalingen hebben alleen betrekking op het ernstig vieren van het kerstfeest, waarbij alle huiselijke en beroepsbezigheden moeten stilstaan). Op den eersten kerstdag legt men een stuk hout op het vuur, dat men laat verkolen, om het daarna als een „kerstbrand” zorgvuldig te bewaren, daar het als zoodanig de eigenschap bezit om huis en hof voor het inslaan van den bliksem te beveiligen; deze zelfde eigenschap bezit ook het op den kerstavond overgebleven stukje kaars van een der kerstlichten. Ook het zoogenaamd „schoenwerpen” speelt in den kerstnacht een groote rol; al naar dat de schoen met de punt of met den hak naar de deur valt, gelooft de dienstmaagd dat zij in haar dienst zal blijven of daaruit vertrekken, terwijl men er ook uit afleideu kan of men gedurende het jaar (tot aan nieuwjaar?) zal leven of sterven. — „Een heldere kerstnacht, donkere schuren en een donkere kerstnacht, „heldere schuren”, zegt men en dit beteekent: dat wanneer in den kersnacht de maan schijnt en het weer helder is, dat zoodanig jaar vruchtbaar in koorn zou zijn, zoodat de schuren door de inzameling vol en donker worden, maar wanneer zij niet schijnt en het weer donker is, dan zou er in dat jaar weinig in de schuren komen en deze dus licht en ledig worden. (Als men ’t maar weet!) Nog een aantal bijgeloovigheden, op liefde en het huwelijk zinspeelende, staan wel is waar met den kerstnacht en met kerstmis in verband, doch het zou mij te ver leiden, wanneer ik die allen wilde meedeelen. Yoor heden acht ik daarom het aangehaalde voldoende. Wellicht dat ik later nog eens i op het onderwerp terugkom.
---

BUITENLANDSCHE POLITIEK.
Het liberalisme gaat donkere dagen te gemoet; overal bereiden de geesten zich voor op de gehoorzaamheid aan ’t gezag van mijter en zwaard. In Spanje spreekt men van niets minder dan van gewelddadige onderdrukking van den volksgeest, in Duitschland heeft de feodaliteit grooter invloed dan ooit te voren, in België verlaat zelfs Brussel, ’t middelpunt der liberale beweging in België, ’t goed gesternte der bevolking, getuige de verkiezing van een klericaal, den graaf de Merode in den senaat. In Engeland heeft de heer Bright de groene tafel verlaten, omdat bij de samenkomst van ’t parlement, die ophanden is, de buitenlaadsche politiek van Engeland niet verzoeningsgezind en nverredend, maar veeleer oorlogszuchtig en als machthebbend optreden zal. Ook Engeland wil zich dus van top tot teen wapenen, de volksman bij uitnemendheid, mr. Bright, zou anders de liberale partij in Engeland den rug niet hebben toegekeerd. In alle staten van Europa, Oostenrijk, Italië, Spanje, enz. heerscht ’t geldgebrek in de schatkist, en toch wil men ’t oorlogsbudget opvoeren tot nooit te voren gekende hoogte. Engeland, dat ’t langst weerstand bood, schijnt thans ook in dien stroom der oorlogspartij te zullen worden medegevoerd, en zijn gunstigen finantiëelen toestand opofferen aan eene versterking van leger en vloot. Zoo is de wil der liberale meerderheid, die meer en meer ’t vertrouwen in de kracht van ’t liberalisme schijnt te verliezen, om blindeilngs de macht van kanonnen en chassepots, pantserschepen en vestingen te gaan aanbidden. Alleen ’t Fransche volk worstelt nog tegen die retrogradeerende beweging van den volksgeest in ’t overig Europa. Reeds in 1848 veiklaarde von Bismarck, dat groote steden, zoovele broeinesten van ’t liberalisme waren en men ze van de aarde verdelgen moest. Daarom wordt thans Parijs als de grootste stad van ’t vaste land met verwoesting bedreigd, en daarom vertegenwoordigt ’t standhouden van Parijs ’t zelfstandig bestaan van den volksgeest, en is de val van Parijs de geheime wensch van allen, die ’t liberalisme haten. Dat te midden van die worstelingen vele zwakke zielra zich bekeeren tot ’t behoud en de machthebbenden naar de oogen zien, dit is een verschijnsel, dat zich telkens herhaalt, zoo dikwerf ’t beginsel der volkssouvereiniteit in gevaar komt. Wie dan die quasi-liberalen zich ziet terugtrekken naar ’t conservatieve kamp, waartoe zij van nature behooren, bekommert zich daarom minder dan om de geringe kracht, die ’t liberalisme nog in staat was zijnen volgers inteboezemen. Menschen van republikeinsche denkbeelden hebben in den laatsten tijd in Spanje hunne vanen verlaten en zijn met progressisten saamverbonden in de beteugeling der
volkssouvereiniteit, die ze nog onlangs als ’t grondbeginsel r der Spaansche vrijheden verklaaide. t In Duitschland gaat ’t niet veel beter; hoor wat de be- £ kende Rarl Yogt van de Pruisen zegt, in een brief nu on- t langs door hem aan Sigmund Meijer te Weenen geschreven s over de hardheid, onbarmhartigheid en gewetenloosheid van < ’t volk. s „Er heerscht,” zegt Yogt, „voor mij geen twijfel over den in 1 Pruisische onvrijheid vereenigden Duitschen geest, het ee'-ste i voorwerp der begeerlijkheid wordt thans Oostenrijk, want zelfs Oostenrijk heeft in ’t oog der regeerders van Duitschland nog te veel volksvrijheden. „Ik zou al mijn kracht willen geven,” zoo vervolgt hij, „om : die staatkunde te verhinderen, maar de Geneefsche hefboom is ons te lang.” Wel heeft de Pruisische pers nog gezwegen van den wensch om Oostenrijk op ’t lijf te vallen, maar Karl Yogt waarschuwt tegen de ongemotiveerde sympathie ■ der Oostenrijkers voor ’t Pruisisch militarisme. Niet te verwonderen is ’t, dat de verkapte conservatieven , onder de liberalen met hand en tand zich vastklampen aan dat milbarisme, als ’t bolwerk van hunne macht, nu ze een' maal leerden hoe bij verkiezingen door groepeering van ge■ matigd-liberalen, conservatieven en clericalen bijna in alle • landen eene meerderheid is te verkrijgen, die ’t liberalisme fel bekampt, en ’t gezag der regeeringen en de onderdrukj king vavi den volkswil bij den dag doet toenemen.
---

FRANKRIJK.
BUITENLAND.
Den 21sten dezer is er, voor het eerst sedert het begin dezer maand, weder een uitval uit Parijs ondernomen. Yolgens de Duitsche berichten (die van de andere zijde ontbreken ons nog) was de krijgsmacht, welke dezen uitval deed, veel minder talrijk, dan die bij den uitval van 30 November uitrukte, en werd zij door den belegeraar met veel minder moeite en verlies genoodzaakt om weder binnen den kring der vestingwerken te trekken. Het bezetten of althans het bezet houden van de pieuwe positiën schijnt aan de uitvallende macht niet gelukt te zijn. De Londensche Times van verleden Woensdag zegt in een hoofdartikel: „Het is uiterst belangwekkend te zien, met hoe groote bekwaamheid de generaal von Moltke de Duitsche legers het Fransche grondgebied doet doorkruisen evenals of het stukken op een schaakbord waren. De positiën en bewegingen dier legers zijn als de uitstekend aaneengesloten schakels van een keten; ware het anders, ware von Moltke niet zoo onverpoosd waakzaam en zoo wakker, dan zou het een voor de Duitscheis uiterst gevaarlijk spel schijnen; immers de andere partij heeft een schier onbeperkt aantal strijders tot hare beschikking en toont eene dapperheid en moed, die met der tijd wellicht met goede uitkomsten zullen worden beloond. „Doch zoolang de veldtocht met zoo verwonderlijk beleid aan de zijde der Duitschers wordt bestierd, is het niet te denken dat hun door bloote getalsterkte en onstuimige drift de zege zal worden ontrukt. Zoolang de Franschen geene andere generaals hebben dan talmers als d’Aurelle, .of vechters als Chanzv, is het niet te verwachten dat zij zich een weg tot Parijs zullen banen; zij behoeven een man van talent en genie, die geregelden en doelmatigen gang in hunne operatiën brenge. „Anders is het gesteld ten aanzien van Parijs. Aldaar is het overwicht in bekwaamheid geheel aan de zijde der Franschen geweest. Wellicht zijn de Duitsche veldoversten niet zoover in de militaire genie als in de taktiek gevorderd. Zij begonnen met een te geringen dunk van den voorraad leeftocht der hoofdstad en van de volharding harer bevolking; zij minachtten het Fransche geschut, als zijnde van gebrekkig maaksel, en de Parijsche forten als ingericht zijnde tegen aanvallen met dergelijk geschut; doch zij lieten aan de Parijzenaren gelegenheid om beter geschut te vervaardigen en om de stad zelve door uitbreiding van den kring der verdedigingswerken buiten bereik der Duitsche artillerie te brengen, zoo zelfs dat thans het Pruisische hoofdkwartier te Yersaillee gezegd wordt voor een bombardement bloot te staan. „Het is thans zoover gekomen, dat er geene beslissende uitwerking van een bombardement van Parijs wordt verwacht; en zelfs wordt het betwijfeld, of het zonder gevaar zou kunnen worden beproefd. Dit schijnt althans twjfelachtig arn onzen correspondent te Etampes, een deskundigen en bevoegden beoordeelaar; hij meent dat elke batterij, die dooide Pruisen met hun thans voorhanden geschut mocht worden gewapend, door de Parijsche forten met hun zwaardere en betere artillerie lichtelijk tot zwijgen zou kunnen worden gebracht. De Franschen hebben het door Todleben te Sebastopel gegeven voorbeeld nagevolgd en den belegeraar, om zoo te zeggen, belegerd; zij hebben met vrucht werken aangelegd om den vijand te naderen en daarmede terrein gewonnen; en de toepassing van dat stelsel zou, indien zij geen wederstand on’.moet, hen wellicht spoedig in staat stellen om de sterkste positiën der Duitschers te naderen en te beschieten. „Wij gelooven dus dat het voor den belegeraar van Parijs tijd is om de handen te roeren. Niet dat de belegerden door de vei betering hunner positiën veel hebben gewonnen voor het doeD van wezenlijk vruchtbare uitvallen; wij verwachten geen heil voor Parijs van uitvallen, al werden zij ook met honderdduizend man ondernomen; want dezen zouden, ook al kunnen zij thans iets verder voorwaarts dringen dan in den aanvang van het beleg, toch stuiten op ’s vijarids werken en verschansingen, waardoor zij belet zouden worden hunne kolonnes te ontwikkelen. „Het garnizoen van Parijs zal bezwaarlijk door de Duitsche lijnen heen kunnen breken; slaagde het daarin, dan nog zou het buiten staat zijn om ver voorwaats te komen, tenzij het met een tot ontzet opdagend leger samenwerkte, waarop voor alsnog weinig vooruitzicht bestaat. Doch de Franschen zijn in staat om niet weinig te winnen, zoo het hun ook maar alleen gelukt den hen omknellenden kling te verruimen door het langzamer, maar meer wisse middel van voortwaarts strekkende verschansingen en aardwerken; hoe ver zij het daarmede nog zouden kunnen brengen is
niet te zeggen. De vraag is echter, hoe lang het voortzetten van dat werk hun door den belegeraar zal worden vrijgelaten; immers aardwerken kunnen met aardwerken worden tegengegaan en gekeerd; het vermeesteren der nieuwe Fransche verschansingen, door bestorming of door de gewone operatiën van een beleg, zou voor de Duitschers wel eene zware maar niet eene onuitvoerlijke taak zijn, en het is nu voor hen niet enkel eene nuttige, maar eene volstrekt noodige zaak geworden.”
verscherping van het toezicht verantwoordelijk gemaakt zijn. Maar de zaak verkrijgt een ander aanzien daardoor, dat ’t eerloos gedrag der ontvluchte officieren van den kant van de regeering der nalionale verdediging door hunne aanstelling in het tegen ons strijdende leger officieel goedgekeurd wordt, en dat tot heden nog geene weigering van de zijde des Franschen legers bekend is geworden, om zulke eerlooze officieren in zijne rijen op te nemen. Het is duidelijk, dat de Parijsche regeering zelve en alle onder haar dienende officieren daardoor de mede-verantwoordelijkheid voor de eerlooze handeling dier personen tegen alle oorlogsgebruik op zich nemen. „Onder deze omstandigheden rust op de verbonden Duitsche regeeringen de verplichting om te overwegen, of ’t met de militaire belangen overeen te brengen zij, dat nog verder aan gevangen Fransche officieren de gebruikelijke begunstiging verleend zal worden; en zij zullen zich de nog ernstiger vraag moeten doen, welk vertrouwen zij kunnen vestigen op de vervulling van overeenkomsten, die nog met Fransche bevelhebbers of met de Fransche regeering mochten gesloten worden, indien daarbij geene materiëele waarborgen gegeven worden. „Terwijl ik aan de Duitsche regeering haar besluit ten deze voorbehoude, gevoel ik de behoefte, om de aandacht der regeering, bij welke gij geaccrediteerd z\jt, te vestigen op de ondervinding, die wij verkregen hebben, en op de beteekenis, welke voor de internationale betrekkingen met het tegenwoordige Frankrijk daaraan te hechten is, opdat mogelijke klachten der Fransche bewindslieden over door ons te nemen voorzorg-maatregelen naar waarde beoordeeld zouden kunnen worden.”
---

GROOT-BRITTANJE.
De correspondent van den Londenschen Times in China zegt in een schrijven uit Tien-tsing van 25 October, dat er eindelijk van de Chineesche overheden eenige, doch ontoereikende voldoening voor het daar ter plaatse aangerichte moordtooneel verkregen was; hij schrijft verder: «Dat is niet de eenige aanhangige monelijkheid. Het in 1858 door Engeland en Frankrijk met China gesloten vredesverdrag moet herzien worden ; en een punt van groot gewicht hier te lande, namelijk de toelating der Europeesche gezanten tot den keizer, zal over eenige maanden, wanneer de keizer meerderjarig wordt en zelf de regeering aanvaart, in behandeling moeten komen. «Onze gezant te Peking heeft tot nu toe genoegen genomen met eene positie, die in het oog der Chineezen iets vernederends heeft; het mag den keizer zelven niet anders naderen dan op de wijze der gezanten van cijnsbare landen, en zulks terwijl het Chineesche gezantschap van al de Europeesche hoven als het gezantschap eener mogendheid van den hoogsten rang ontvangen is.” De Londensche dagbladen van gisteren berichten, dat de onderzeesche telegraaphlinie van Singapore tot Batavia den 2Usten November jl. voor het algemeen verkeer is opengesteld.
---

DUITSCHLAND.
Aan de gezanten van den .Noord-Duitschen bond bij de Europeesche hoven is den 14 dezer door den bondskanselier eene circulaire gezonden, waarin 'met opgave van bijzonderheden medegedeeld wordt, dat een aantal krijgsgevangen Fransche officieren, waaronder de generaals Ducrot, Cambriels en Barral, die op hun woord van eer beloofd hadden geene poging tot ontsnappen te zullen doen, met verbreking van . dat woord ontvlucht zijn en in het Fransche leger op nieuw de wapens tegen Duitschland voeren. Vervolgens wordt in de circulaire gezegd: „Ofschoon het aantal dezer officieren, die hun woord van eer verbroken hebben, op zicli zelf aanzienlijk is, maakt ’t toch een gering gedeelte uit van het groote aantal hunner aan de eer getrouwe kameraden, die voor het onwaardig gedrag der eerstgenoemden tot hier toe nog niet eens door
---

RUSLAND.
De Golos, een Russisch dagblad, hetwelk te St-Petersburg in den geest en soms naar de wenken van het gouvernement wordt geschreven, verdedigt de opzegging der verdragsbepalingen ter onzijdig-making der Zwarte zee met te zeggen: dat het Russische gouvernement daarmede niet meer noch minder heeft gedaan dan te voldoen aan den onweerstaanbaren aandrang van den geest der natie, en den laatsten slag toetebrengen aan eene overeenkomst, die reeds door al de betrokken partijen als verouderd en vervallen beschouwd werd. De Go/os doet voorts opmerken, dat Rusland, al heeft het uit zucht naar gemeen overleg het voorstel tot het houden eener conferentie aangenomen, de verklaring dat het zich van de verdragsbepalingen betreklselijk de Zwarte-zee ontheven acht niet heeft ingetrokken, maar staande houdt en verwacht ze door de conferentie te zullen zien eerbiedigen.
---

TURKIJE.
Te St.-Petersburg werd gehoopt, te Weenen gevreesd, dat de porte z:ch door den aandrag van den Russischen gezant, gepaard aan Frankrijks tegenwoordige machteloosheid en aan de vreedzame houding van Engeland, zou laten bewegen om zich met Rusland bij eene afzonderlijke overeenkomst te verstaan en de opheffing der verdragsbepalingen ter onzijdigverklaring der Zwarte-zee en ter beveiliging der Turksche zeestraten van hare zijde te bewilligen; waardoor het raadplegen der andere mogendheden schier eene ijdele formaliteit zou worden. Doch volgens berichten van de Indépendance Beige is bet thans zeker, dat de porte heeft gewei-
gerd eenigen stap te doen zonder overleg met, en goedkeuring van de andere mogendheden, die het verdrag van 1856 onderteekend hebben.
---

