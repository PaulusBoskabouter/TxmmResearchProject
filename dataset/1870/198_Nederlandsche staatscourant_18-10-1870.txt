NEDERLANDEN.
's Gravenhage , den llden October 1870. (Staatsblad n°. 168.) BESLUIT van den 7den October 1870, houdende vernietiging van door den gemeenteraad van Rossum op 23 April 1870 genomen besluiten betreffende: voorzieningen in zake de vacature der betrekking van hoofdonderwijzer; verkoop van oude brandspuiten der gemeente; onttrekking aan de openbare dienst van te vervreemden gedeelten van openbare wegen; af- en overschrijving op posten der begrooting voor 1869. Wij WILLEM III, bij de gratie Gods, Koning der Nederlanden, Prins van Oranje-Nassaü, Groot-Hertog van Luxemburg, enz., enz., enz.
Op de voordragt van Onzen Minister van Binnenlandsche Zaken, van 3 September 1870, n°. 188, 2de afdeeling, strekkende tot vernietiging van besluiten van den gemeenteraad van Rossum van 23 April jl.; Overwegende, dat de gemeenteraad van Rossum in zijne vergadering van 23 April jl. besluiten nam betreffende: voorzieningen in zake de vacature der betrekking van hoofdonderwijzer; verkoop van oude brandspuiten der gemeente; onttrekking aan de openbare dienst van te vervreemden gedeelten van openbare wegen; af- en overschrijving op posten der begrooting voor 1869; en eindelijk nopens de rekening van het algemeen armbestuur over 1867; dat die vergadering ingevolge art. 49, alinea 2, der gemeentewet belegd was, nadat in de twee voorgaande vergaderingen geen voldoend getal leden tot het nemen van eenig besluit was opgekomen en ook in die derde vergadering slechts twee leden tegenwoordig waren; dat, blijkens het overgelegd oproepingsbriefje voor de tweede vergadering op 21 April te houden, als te behandelen onderwerp alleen vermeld stond de rekening van het algemeen armbestuur over 1867: dat alzoo tot de behandeling der overige onderwerpen nog geene vergaderingen ingevolge art. 49, alinea 1 , der gemeentewet belegd waren en derhalve voor die onderwerpen niet toepasselijk kon zijn de laatste alinea van genoemd wetsartikel; dat toch krachtens deze bepaling eerst, nadat de overeenkomstig art. 49, alinea 1, ter behandeling van bepaald aangekondigde onderwerpen belegde vergaderingen, bij gebreke van het voor het nemen van een besluit vereischt aantal leden, niet konden gehouden worden, in de daarop volgende vergadering door de tegenwoordige leden, al zijn zij niet in voldoenden getale tegenwoordig, omtrent bedoelde onderwerpen een besluit mag worden genomen; dat mitsdien al de in de vergadering van 23 April genomen besluiten, met uitzondering van het laatst vermelde, moeten worden beschouwd als in strijd met de wet genomen; Gelet op art. 153 der gemeentewet; Den Raad van State gehoord (advies van 27 September 1870, n°. 16); Gezien het nader rapport van Onzen voornoemden Minister, van 1 October 1870, n°. 169, 2de afdeeling; Hebben goedgevonden en verstaan de besluiten, door den raad van de gemeente Rossum in zijne vergadering van 23 April 1870 genomen, te vernietigen, met uitzondering van het besluit nopens de rekening van het algemeen armbestuur over 1867. Onze Minister van Binnenlandsche Zaken is belast met de uitvoering van dit besluit, hetwelk in afschrift aan den Raad van State medegedeeld en in het Staatsblad geplaatst zal worden. Het Loo, den 7den October 1870. WILLEM. De Minister van Binnenlandsche Zaken, Fock. Uitgegeven den tivaalfden October 1870. De Minister van Justitie, van Lilaar. MINISTERIE VAN MARINE. De Minister van Marine brengt ter kennis van belanghebbenden dat de schepen : 1°. komende uit Russische havens, uitgezonderd uit die , gelegen aan de Zwarte Zee, en 2". komende uit havens gelegen aan de Oost- en Zuidkust van Spanje , Gibraltar ingesloten, bij binnenkomst in eene Nederlandsche haven als van besmetting verdacht zullen worden beschouwd , naardien in Rusland de cholera is uitgebroken en aan de genoemde kusten van Spanje de gele koorts heerscht. 's Gravenhage , den 29sten September 1870. De Minister voornoemd, Brocx.
De Minister van Marine brengt ter kennis van belanghebbenden dat de quarantaine-maatregelen ook zullen worden toegepast op de schepen, die uit de harens der Zwarte Zee in eene Nederlandsche haven binnenvallen, naardien gebleken is dat de cholera te Odessa, Taganrog en Charkow heerscht. 's Gravenhage , den 5den October 1870. De Minister voornoemd, Brocx. MINISTERIE VAN FINANTI EN. Met verwijzing naar vroegere aankondigingen wordt het publiek herinnerd dat de eerstvolgende vertrekdag der Indische post over Triest op aanstaanden Woensdag den 19den October invalt. Dae.r de expeditie op den gemelden dag plaats vindt van den trein die te 2.40 's namiddags uit Amsterdam in de rigting naar Emmerik vertrekt, moet de correspondentie bestemd om daarmede te worden verzonden te 's Gravenhage , te Rotterdam en in andere plaatsen, naar evenredigheid, uiterlijk Woensdag morgen ter post worden bezorgd. Hoewel de verzending over Marseille naar Noderlandsch Indie een dag later zou kunnen geschieden , indien de eenige openstaande gemeenschapsweg, van de Belgische grenzen naar het Zuiden van Frankrijk, vrij blijft, is het echter zeer aan te bevelen, bij de daaromtrent bestaande onzekerheid , bij voorkeur van den weg over Triest gebruik te maken, 's Gravenhage , den 15den October 1870. De Minister van Finantien, van bosse. De Minister van Finantien brengt ter kennis van belanghebbenden: 1. Bij den Rijkstelegraaf zullen, na vergelijkend onderzoek, ongeveer twintig klerken worden in dienst gesteld. 2. De bezoldiging der klerken is minstens 300 gulden 'sjaars en kan tot 800 gulden 'sjaars klimmen. Zij kunnen, mits zij voldoen aan het daarvoor vereischte, uit hunne betrekking overgaan tot die van telegrafist. 3. Zij, die aan het sub 1 bedoelde onderzoek verlangen onderworpen te worden, moeten zich vóór of op den 22sten November 1870 bij het Departement van Finantien daartoe aanmelden door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken, ten blijke dat de candidaat is: a. Nederlander, geboren in een der jaren 1845 tot 1854 ingesloten; b. onberispelijk van gedrag, volgens verklaring, na 1 October 1870 afgegeven door het bestuur der gemeente, waar de vaste woonplaats van den candidaat gevestigd is. 4. Het vergelijkend onderzoek, bedoeld sub 1 hierboven, waartoe belanghebbenden nader worden opgeroepen, heeft plaats te 's Gravenhage, aanvangende op den 6den December 1870. 5. Op den dag, voor het vergelijkend onderzoek bepaald, wordt iedere candidaat, alvorens daartoe te worden toegelaten, onderzocht door een van Rijkswege daartoe aangewezen geneeskundige. Kan deze, naar zijn beste weten, niet verklaren dat de candidaat is van een gezond ligcliaamsgestel en zonder gebreken, en dat de gezigts- en gehoororganen van den candidaat in goeden staat zijn, zoo wordt hij van het vergelijkend onderzoek uitgesloten. 6. Het vergelijkend onderzoek strekt zich uit over de volgende bekwaamheden : a. het vlug schrijven van net en duidelijk schrift; b. de Nederlandsche taal; het leveren van een opstel van deugdelijken inhoud, goeden stijl, vrij van taalfouten, over een nader op te geven onderwerp; c. de Fransche taal; de candidaten behooren hunne gedachten daarin zonder moeite te kunnen uitdrukken, en een proza-stuk uit het Nederlandsch in die taal te kunnen overbrengen, zonder taalfouten ; ook moeten zij verklaring weten te geven van de voornaamste taalregels; d. de beginselen der cijferkunst met inbegrip van de leer der evenredigheden , die der gewone en tiendeelige breuken en de kennis van het tientallig stelsel van maten en gewigten. 7. Adressen om tot het vergelijkend onderzoek te worden toegelaten, blijven buiten beschikking, indien zij oDgezegeld zijn of verzoeken behelzen tot ontheffing van eenige der vorenstaande bepalingen. 8. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande onderzoek wenschen te worden toegelaten, daartoe op nieuw bij gezegeld verzoekschrift aanmelden, met overlegging der, voor zooveel noodig, aangevulde bewijsstukken, overeenkomstig het gevorderde bij n°. 3. 's Gravenhage, den 30sten September 1870. van Bosse.
De Minister van Finantien brengt ter kennis van de belanghebbenden : t Bij de dienst van den Rijkstelegraaf bestaat behoefte aan telegrafisten. Ter opleiding tot de betrekking van telegrafist der derde klasse, waaraan eene jaarwedde van acht honderd gulden verbonden is, worden personen toegelaten als leerling-telegrafist, op een daggeld van ée'n gulden. Voor toelating als leerling-telegrafist kutinen in aanmerking komen zij die het getuigschrift van het eindexamen voor de hoogere burgerscholen met vijfjarigen cursus, vermeld in art. 57 der wet van den 2den Mei 1863 {Staatsblad n°. 50), hebben verkregen en overleggen, en, volgens dat getuigschrift, voldoende bekwaam zijn in de vakken, waarmede men voor de behoorlijke vervulling der betrekking van telegrafist bij den Rijkstelegraaf behoort vertrouwd te zijn. Voorts moet nog worden voldaan aan de volgende voorwaarden: De candidaten moeten zich v<5<5r of op den löden October 1870 bij het Departement van Finantien aanmelden door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken, dat de candidaat is: a. Nederlander, geboren ineen der jaren 1845 tot 1852 ingesloten 1 : b. onberispelijk van gedrag, volgens verklaring na 1 October 1870 afgegeven door het bestuur der gemeente, waar de vaste woonplaats van den candidaat is gevestigd. De candidaten moeten bedreven zijn in het vlug schrijven van net en duidelijk schrift. De candidaten behooren te zijn van een gezond ligchaamsgestel, zonder gebreken, en bepaaldelijk in het bezit van goede gezigts- en gehoororganen. In hoever die vereischten aanwezig zijn, wordt onderzocht door een geneeskundige, daartoe van Rijkswege aan te wijzen. 's Gravenliage, den 30sten September 1870. vax Bosse.
---

