AMSTERDAM, 11 April. Het schriftelijk debat over de afschaffing van de doodstraf.
I. Gelijk men weet, is door de Regering bij de Tweede Kamer een wets-ontwerp ingediend, strekkend» om de doodstraf af te schaffen, en haar in sommige gevallen door altoosdurende, in andere door vijf-en-twintigjarige tuchthuisstraf te vervangen. Eenige misdaden evenwel, door militairen te land en ter zee gepleegd, blijven er als vroeger aan onderworpen. Men heeft een theorie, welke het regt over leven en dood zoo volstrektelijk aan de maatschappij toekent, dat zij daarvan nooit afstand kan noch magdoen. Men heeft een andere theorie, die aan de maatschappij even volstrektelijk het regt ontzegt,' om een harer leden ter dood te doen brengen. Beide deze theoriën kunnen, wegens de uitzondering in het ontwerp voor soldaten en oorlogs-matrozen gemaakt, hier buiten behandeling blijven. Dewijl, aan den anderen kant, deze heden in een afzonderlijke regtsverhouding staan, door speciale wetten afgebakend, kan men desniettemin vrede hebben met den titel: «afschaffing der doodstraf', aan het ontwerp gegeven, en des noodsmeenen, dat het niet bepaald door de naauwkeurigheid gevorderd werd om dien te doen luiden: »gedeeltelijke afschaffing". Het voorstel is door de Tweede Kamer, zooals uit het Voorloopig Verslag blijkt, gunstig opgenomen. Ten minste, wanneer men van de gevoelens der negen en veertig leden, die aan hel onderzoek in de sektiën deel hebben ge--' nomen, mag besluiten tot de gevoelens der anderen, is de groote meerderheid gezind vóór de afschaffing. In den konsiderans van het ontwerp wordt de afschaffing een noodzakelijkheid genoemd: »Alzoo wij in overweging hebben genomen, dat het noodzakelijk is de doodstraf af te schaffen" enz. In haar Memorie van Toelichting zegt de Regering, dat de doodstraf, buiten eenig gevaar voor de openbare rust en veiligheid, verdwijnen kanen daarom verdwijnen moet. Haar medestanders in de Kamer voegen, zonder verder betoog, hierbij, dat die verdwijning wenschelijk, mogelijk en daarom noodzakelijk is. Voor wie aan deze gronden — d. w. z. een peremptoire verzekering van de Regering en een even peremptoire van de meerderheid in de- Tweede Kamer — genoeg heeft, spreekt de konsiderans de waarheid. Voor wie echter verzekeringen geen bewijzen, zelfs geen argumenten zijn — en wij rangschikken ons zelven onder deze kategorie — is de konsiderans slechts een magtspreuk. Naar ons gevoelen zou hij veel meer in overstemming staan met de Memorie van Toelichting en met de werkelijkheid, indien hij luidde: »Alzoowijin overweging genomen hebben, dat voor alle verlichte landen, met liberale regeringen gezegend, afschaffing van de doodstraf de mode is" enz..
.Doch zoo min zulke wijziging van redaktie als denoodzakelijkheids-magt- sPreuk vermag dezen gewaagden stap te \*r- ren> veel minder te regtvaardigen. TyJ billen daarom uit het schrifte- J ï ¦?{' in het Voorloopig Verslagen de Memorie van Beantwoording, tussenen de voor- en tegenstanders onderling en tusschcn de°laatsten en de Regering, de motieven beschou. wen, die ter gunste van het voorstel aangevoerd, zoowel als de rede nen, waarmede die bestreden ziin Ten einde langdradige uitdrukkingen te vermijden, zullen wij de voorstanders van het ontwerp tot afschaffinoder doodstraf, eenvoudig afschaffers en hunne bestrijders niet-afschaffers noemen.
De afschaffers beginnen met teverklaren, dat de tegenwoordige toestand onhoudbaar is. Een leelijk, doch in onze dagen zeer gebruikelijk woord! Daarenboven bewijst het in sommige omstandigheden onschatbare diensten. Wanneer de eene of andere toestand, in beginsel niet te veroordeelen, nogtans in wederspraak is met den een óf anderen waan, kunstmatig opgewekt en gaande gehouden, dan wordt die toestand als niet meer houdbaar gedekreteerd. Dit ontslaat van grondig, dikwijls zelfs van oppervlakkig onderzoek. Deze of gene toestand is onhoudbaar. Dit is als zeide men: mijn rok is versleten: of het laken goeden de snede sierlijk was, kan thans de vraag niet meer zijn. Hij is versleten, ik moet een nieuwen hebben. Zoo handelt men met de maatschappelijke instellingen en de wetten dikwijls ook. Zij zijn onhoudbaar, d. i. versleten, en worden dus afgeschaft. Bij Ideederen kan men altijd zelf zien, of zij versleten zijn. Bij de maatschappelijke instellingen en de wetten niet altijd. Ten haren opzigte moet men gewoonlijk afgaan op individueele meeningen. En vraagt men : wat is, in politieken zin, onhoudbaar, dan kan daar slechts dit antwoord op volgen: onhoudbaar is wat de meerderheid onhoudbaar noemt. Zoo ver zijn wij nu met de doodstraf. Het Voorloopig Verslag leert ons, dat het oordeel daartegen uitgebragt vooral_ gebouwd is op het feit, dat sedert negen of tien jaren door den strafregter wel doodvonnissen werden uitgesproken, doch dat geen enkel werd uitgevoerd. Gene minister van Justitie denkt anders over het verleenen van gratie dan •«tere; na een meêdoogende, zou men een strengen kunnen krijgen,. en daardoor ongelijke straffen voor gelijke misdaden. Dit argument heeft, dunkt ons, drieërlei gebreken. i° Geldt het niet enkel tegen de dood-, maar tegen elke andere straf; als het opging, zou men, om konsekwent te zijn, de pen moeten halen óf door het geheele strafwetboek, öf door het koninklijk regt van gratie; 2° de zeer mogelijke ongelijkheid van inzigten, gevreesd bij verschillende ministers, kan ook gevonden worden en wordt vaak gevonden bij de verschillende regtbanken, waarvan de eene zich veel spoediger overtuigd houdt van des aangeklaagden schuld dan de andere, en die onderling sterk afwijken in de waardering der verzachtende omstandigheden. Ongelijkheid van opvatting en oordeel is in beslissingen van menschen niet te vermijden; 3° bewijst het bij gevolg óf te veel, ofte weinig, en in elk geval geenszins, dat de tegenwoordige toestand met betrekking tot de doodstraf niet houdbaar is.
Ons bedunkens heeft deze toestand zelfs een voordcel, dat de afschaffers niet behooren te versmaden. In tijden als de tegenwoordige, nu, volgens hen, de rust en de veiligheid geen behoefte hebben om door de doodstraf beschermd te worden, kan deze aangemerkt worden als slechts in beginsel bestaande. Maar de tijden kunnen veranderen — dit zullen de afschaffers niet tegenspreken. Woeling en onzekerheid kunnen in de plaats komen voor rust en veiligheid; de strengst mogelijke bestraffing der misdaad kan een maatschappelijke noodzakelijkheid worden. Het zwaard, nooit buiten die noodzakelijkheid getrokken, bleef in de schede, maar werd niet weggeworpen. Later werd het, ongelukkigerwijs , op nieuw onmisbaar. Welnu, geen nieuwe wet zal dan voorgedragen behoeven te worden. De oude, na jaren lang niet toegepast te zijn, doet weder dienst. En wat als kwetsende ongelijkheid werd afgekeurd, vertoont zich als de billijkheid, die onderscheiden omstandigheden met onderscheiden maten meet. Meten met onderscheidene maten 7nhn- buit«ndien door sommige afsenatters ook gaarne gedaan, zelfs zonder dat verschil in de omstandigheden dit bij hen wettigt. In den aanhef van het Voorloopig Verslag klagen zij, zooals wij gezien hebben, Óver de mogelijkheid eener toepassing van hetregt van gratie, waardoor de eene booswicht harder gestraft zou worden dan de andere. Zij bezigen daarbij zelfs de uitdrukking: kwetsing van 'het regtsbewustzijn. Een paar paragrafen ver deiweiden eenige niet-afschaffers uit over de levenslange tuchthuisstraf, die natuurlijk voor een twintigjarige een, buiten vergelijking, zwaarder karakter heeft dan vooreen misdadiger van vijftig of zestig jaren, daartegen wordt onder meer ook dit aangevoerd, dat de levenslange tuchthuisstraf door uitoefening' van het regt van gratie kan worden gewijzigd! Wel mageen behendig gekozen argument een twee-' snijdend wapen worden geheeten! Het kan nu links wonden, en straks weder regts, al naar men hel keert! De niet-afschaffers, die op vele punten hun zienswijs slechts laauw verdedigd hebben, bragten tegen de vermelde redenering der afschaffers alleen dit in, dat de doodstraf een afschrikkend karakter heeft. Hoe mildehjk ook tegenwoordig gratie wordt verleend, volkomen zekerheid, dat de doodstraf niet op hem zal worden toepepast, heeft de misdadiger niet. Zoo werkt de geduchte straf als afschrikkend, al wordt zij niet uitgevoerd. De taak om op deze tegenwerpingte antwoorden Heten de afschaffers aan de Ptegering over, en de Regering belastte er op hare beurt dr. Schwarze mede. Die regtsgeleerde is prokureur-generaal in Saksen en afgevaardigde tot den Noord-Duïtschen Bondsdag. Hij staat bekend als een tegenstander van de doodstraf, en heeft daarover aforismen in het licht gegeven. Hierin beweert hij o. a. dat de doodstraf geen afschrikkende straf is, of, als zij dit wel is, dat de tuchthuisstraf het dan niet minder is. De Regering zegt, dat hiermede de geheele afschrikkingstheorie op den grond hgt, en rekent het dan ook volstrekt overbodig om aan het betoog van dr. Schwarze iets toe te voegen. Welke waarde dit betoog heeft, zullen wij m een volgend opstel onderzoeken. Bij de Tweede Kamer der Staten-Generaal zijn o. a. aanhangig gebleven de volgende wetsontwerpen: 1» Nadere regeling van de op hoog gezag ingevoerde suikerkultuur en wijziging van art. 60 van het reglement op het beleid der Regering in Ned. Indië. o„ openbare middelen van vervoer. 3° Regeling van het hooger onderwijs. -4° Kegeling van het veeartsenij kundig Staatstoezigt en de veeartsenijkundige policie. Regeling van de uitoefening der veeartsenijkunst.
5° Intrekking, wijziging en aanvulling Wetb. van Burg. Regtsvordering. 6° Wetboek van Strafvordering. 7" Regeling van het toezigt bij het opngten yan fabrieken, magazijnen, bewaarplaatsen en andere inrigtingen, welke gevaar, schade of hinder knnnen veroorzaken.
8° Regeling der banken van leening. 9° Veranderingen in den eersten titel van het krimineel Wetboek voor het krijgsvolk te lande en vervanging van den tweeden titel door nieuwe bepalingen. 10° Regeling van de bevoegdheid der konsulaire ambtenaren tot het opmaken van burgerlijke akten, en van de konsulaire regtsmagt. 11° Regeling van de bevordering, het ontslag en het op pensioen stellen der militaire officieren bij de zeemagt. 12° Regeling der schutterijen. 13° Voorwaarden, waarop van kalamiteuse polders in de provincie Zeeland tegemoetkoming uit 's Rijks schatkist kan worden verleend. 14" Bepalingen omtrent den accijns op den wijn. 15° Afschaffing der doodstraf. 16° Inrigting van bewaarscholen. 17° Regterlijke indeeling.
18° Intrekking van de artt. 2 en 4 der wet van 22 Julij 1814 {Staatsblad n°. 86), houdende verbod van alle vreemde of partikuhere loterijen. 19° herziening van onderscheiden bepalingen der wetten van 1850 en 1855, houdende regeling van het briefportyjn van de aangelegenheid der brievenposterij. 2t> Goedkeuring van eenige artikelen der overeenkomst, den 27 November 1869 te Mannheim gesloten, en strafbepaling op de overtreding der bepalingen daarbij vastgesteld (gemeenschappelijke bepalingen op devisscherij in den Rijn.)
De senaat der leidsche hoogeschool heeft dezer dagen eene zitting gehouden, tot behandeling van het door hem in te dienen adres aan de Tweede Kamer over het wets-ontwerp, tot regeling van het hooger onderwijs. Het door eene kommissie van vijf leden opgestelde konceptadres, is in de zitting met eene groote meerderheid verworpen. Nu zal eerstdaags een koncept worden ter tafel gebragt, opgesteld door eene nieuwe kommissie, welke bestaat uit de volgende hoogleeraren : medische fakulteit: Heynsius (in plaats van Bogaard); juridische fakulteit: Vissering (in plaats van Buys); literarische fakulteit: Cobet (in plaats van Dozy); theologische fakulteit: Rauwenhoff (in plaats van Kuenen); filozofische fakulteit: Suringar (in plaats van Rijke). Men verwacht, dat deze kommissie de meening van de meerderheid beter zal weten uit te drukken, dan de vorige. W Eergisteren avond werd in de Roode Leeuw, de door de boekdrukkers-vereeniging uitgeschreven vergadering gehouden, waarin de werklieden aanwezig waren, die volgens het gevoelen van het bestuur aanspraak hadden op onderscheidingen wegens langdurige dienst. Aan twee van de zes opgekomen gezellen werd de zilveren medalje en getuigschrift en aan de vier andere een getuigschrift uitgereikt. In de maand Maart 1870 zijn door de verschillende kantongeregten veroordeeld ter zake van: het buiten noodzaak belemmeren van den openbaren weg 1; het als voerman op vordering van een politiebeambte niet vertoonen van zijn bewijs van inschrijving 2; het werpen van vuil in de gracht en in de straatl2; het rijden met een rijtuig in een sterken draf 1; het rijden in verboden rigting 16; het buiten noodzaak rijden op de wegen voor voetgangers bestemd 18; het bezigen van den openbaren weg tot bergplaats zonder vergunning 7; het aan den openbaren weg verrigten van datgene waarvoor de openbare waterplaatsen zijn bestemd 14; het op de straat uitkloppen van kleeden in verboden tijd 1; het verwekken van nachtgerucht 4; het aan den openbaren weg teti verkoop voorstaan zonder vergunning 17; het te middernacht niet gesloten hebben eener tapperij 4; het bezoeken van eene tapperij in verboden tijd 2; het als bestuurder onder het rijden zich plaatsen op een rolwagen, die niet was ingerigt om van den,, bok te worden bereden 3; het aflaten van goederen , zonder iemand op de straat te stellen om de voorbijgangers te waarschuwen 2; het onbeheerd laten staan van een aangespannen rijtuig 2; het na zonsondergang rijden met een aangespannen rijtuig zonder verlichte lantaarns 2; het zich als reiziger plaatsen ineen spoorwegrijtuig, zonder voorzien te zijn van een geldend plaatsbewijs 1; het rijden met een houtwagen (mallejan), die niet van een veiligheidstoestel was voorzien 1; het als bestuurder van een aangespannen rijtuig daarmpde zich eigendunkelijk verwijderen uit een daarvoor aangewezen file bij het afhalen van bezoekers van een schouwburg 3; het rijden met een handkar in volle vaart van een brug 4; het rijden met een rijtuig waarachter een kar was vastgebonden 1; het dragen van vuur in een open test over straat 1; het als bestuurder van een rijtuig in staat van dronkenschap verkeeren 1; het ten verkoop voorhanden hebben van bedorven ivleesch 1; hét verbouwen van een perceel zonder vergunning 1; het op de straat werpen van water bij vriezend weder 4-; het mishandelen van een paard 1; het uitoefenen van het bedrijf van straatmuzikant zonder vergunning 1; het leiden van een kagchelpijp door een buitenmuur 1; het onder het rijden hangen achter aan een rijtuig 2; het tebleeken hangen van goederen over de leuning eener brug 1.
Z. M. de Koning heeft eergister n n amidaag de agrarische wet bekrachtigd, zoodat zij spoedig als wet in liet Staatsblad zal worden afgekondigd. Het koloniaal stoomschip Argus, door de jongste interpellatiën in de Tweede Kamer berucht, is eergisteren van Portsmouth te Hellevoetsluis teruggekomen. Z. M. heeft benoemd: tot burgemeester van.Zandvoort, J. R. Boerlage; tot leeraar aan de Rijks- hoogere burgerschool teSappemeer, B. van der Meulen, tot broeder der orde van den Nederl. Leeuw, J. Pieters; óp hun verzoek eervol ontslagen: als lëeraar aan de Rijkshoogere burgerschool te Sappemeer, H. Wefers Bettink; als telegrafist der 3e klasse, G. F. L. S. Carpentier; als betaalmeester te 's Hertogenbosch, J. Barends, onder dankbetuiging voor bewezene diensten en behoudens aanspraak op pensioen; aan G. A. Heinze is vergund het aannemen en dragen der versierselen van ridder der orde van Albrecht den dappere, hem door Z. M. den Koning van Saksen geschonken. Bij beschikking van den 8" April 1870, is aan de naamlooze vennootschap Stoomboot Admiraal de Rugter, gevestigd te Tiel, voorloopig vergunning verleend hare bestaande stoombootdienst tot vervoer van personen, goederen, vee en geldswaarde tusschen Tiel en Amsterdam", uit te breiden tot Zaandam. De minister van Financiën maakt bekend, dat bij hem ontvangen is een bankbiljet, groot ƒ25, door een onbekende, onder de letters N N (postmerk Utrecht van 8 dezer), tot voldoening van successieregt ingezonden. De minister van Koloniën brengt ter kennis van belanghebbenden, dat de kommissie, belast met het in dit jaar hier te lande afnemen van Ket examen, voorgeschreven in art. 4 van het koninklijk besluit van 10 Sept. 1864, houdende vaststelling der verordening op het benoemen van ambtenaren bij de burgerlijke dienst in Nederlandsch Indië, hare eerste vergadering zal houden te 's Gravenhage den 20° Junij lfc>7o. Zij, die verlangen het examen af te leggen, behooren zich uiterlijk op den 10" Mei 1870, schriftelijk te hebben aangemeld bij het departement van Koloniën, onder naauwkeurige vermelding van naam, voornamen en woonplaats en dag en plaats van geboorte. 's GRAVENHAGE, 11 April. H. M. de Koningin is ten half een ure per ekwipage naar Rotterdam gereden, om Z. K. H prins Alexander tot daar te gemoet' te" gaan, en ten ruim 4 ure vergezeld van Z. K. H. in de rezidentie teruggekeerd' — Binnen weinige dagen wordt in dé rezidentie verwacht de ridder d'Anthas vroeger gezant van Portugal te Washington, benoemd tot gezant aan het Nederlansche hof, ter vervanging van den burggraaf de Seisal, die thans bij het hof van St. James is geakkrediteerd.
VOORBURG, 10 April. In den avond van gisteren ten half zes ure, werden hier plotseling achter elkander twee hevige donderslagen gehoord. Spoedig vernam men, dat nabij deze gemeente de bliksem in een hooiberg geslagen was en een der roeden had doen splijten, gelukkig zonder verdere ongelukken veroorzaakt te hebben.
BLOKZIJL, 9 April. Van wege den koncessionans van den telegraaf Zwartsluis-Kuinre, zullen binnen een paar dagen cirkulair es worden gezonden aanbelanghebbende gemeentebesturen en partikulieren, behelzende aanbieding van gelegenheid tot het nemen van aandeelen in de Zuiderzeetelegraafmaatschappij. UTRECHT, 11 April. De palmpaardenmarkt heeft gisteren aan de Bilt, heden alhier vrij wat vertier aangebragt. De handel was gisteren druk. Men gaf zelfs ƒl6OO k ƒlBOO per span. Op -de markt alhier waren heden 740 paarden aan de lijn; de handel was levendig, zoowel door fransche als duitsche kooplieden.
DEVENTER, 10 April. Sedert eenige dagen komen hier veel aardappelen uit Beijeren en Pruissen aan, die zeer goed van kwaliteit zijn. Men verwacht dat ten gevolge van den buitengewoon grooten toevoer, welke in dit gewest nog van dit produkt verwacht wordt, de prijzen weldra aanmerkelijk zullen dalen.
ARNHEM, 10 April. Bij het opgraven' van den grond achter de Frombergstraat zijn een aantal geraamten gevonden. Naar eenige overblijfselen van kleederen en vooral naar de gevonden knoopen te oordcelen, moeten zij geraamten zijn van militairen, waarschijnlijk van kozakken. Een daarvan is buitengewoon groot. Men gist dat zij atkomstig zijn uit den laatsten tijd der fransche overheersching, toen op die hoogte fransche troepen met de geallieerden slaags raakten.
GRONINGEN, 9 April. Gisteren heeft de Raad van toezigt op de spoorwegdiensten de lijn van hier op Meppel opgenomen. Binnen kort wordt de opening voor de openbare dienst verwacht.
VENLO, 10 April. In den nacht van den 4 op 5 April overleed alhier, gelijk in ons nummer van eergisteren reeds gemeld werd, in den ouderdom van bijna 73 jaren, de hoog eerwaarde heer Mgr. Carolus Theodorus Schrijnen, geheim kamerheer van Z. H. Paus Pius IX, proost van 't kapittel, deken en pastoor te dezer stede.
Venlo verloor zijn herder, tevens een zijner zonen.
Sinds lang zag men zijne krachten dooiden ouderdom ondermijnd, maar nu maakte onverwachts eene ziekte. binnen weinige dagen een einde aan zijn werkzaam leven. Het was slechts eenige dagen voor zijnen dood dat hij bij de installatie van den nieuwen pastoor te Beesel tegenwoordig was. Te midden van ons werd hij den 4n Mei 1797 geboren. Op jeugdigen leeftijd was hij voornemens zijn geheele leven te wijden aan de verheerlijking van Christus' Kerk en ons heilig geloof. Na zijne lagere studiën te Venlo te hebben volbragt, ging hij ze thans voortzetten te Luik, ontving ééne wijding te Namen, de andere te Mechelen, en werd vervolgens te Luik tot priester gewijd. Het eerste H. Misoffer ';is door hem opgedragen te Venlo op den 26n Mei 1823. Hij werd benoemd tot pastoor teVillers St. Simeon, alwaar hij slechts twee jaren werkzaam was, en den 17n September 18-25 keerde hij als onder-pastoor in zijne geboortestad terug.
Den 3n Augustus 1829 werd hij als pastoor en deken van Venlo geïnstalleerd, en sinds was zijn onophoudelijk streven te zorgen voor het heil van de hem toevertrouwde zielen; de herder beoogde slechts het geluk zijner schapen. Hoe velen zijn er niet, die door hem werden voorbereid tot den gelukkigsten dag huns levens, dien der eerste H. Kommunie; ieder weet welke uiterste en onvermoeide zorgen hij nog voor een paar jaren aan deze heilige voorbereiding besteedde. In 1836 werd door zijn toedoen de H. Missie voor het eerst hier gehouden, waarbij hij vele bekommernissen ondervond; in 1837 stelde hij de Novene in, die nog altijd zoovele goede vruchten oplevert. Onder zijn bestuur kwam het gasthuis St. Jozef tot stand. Ook de huis-armen betreuren zijnen dood;' hij gaf milddadig. Den 3a Augustus 1854 werd hij ter gelegenheid van zijn 25 jarig jubilee, als pastoor dezer gemeente, benoemd tot geheim kamerheer van Zijne Heiligheid; den 10n Februarij 1859 tot kanunnik en volgde in datzelfde jaar den hoog eerw. heer Ommen op als proost van 't kapittel. Gisteren (Vrijdag) had de plegtige begrafenis plaats. Van alle zijden der provincie waren de talrijke vrienden van den overledene opgekomen, met Z. D. H. den bisschop, Mgr. Paredis, aan het hoofd. Alle korporatiën dezer stad waren vertegenwoordigd, de Protestanten door den w. e. z. gel. heer A. le Roy; de Israëlieten, bij afwezigheid van den heer Catz, door den heer A. Wolff; verder woonde eene menigte ingezetenen de ceremonie bij. De H. Mis werd gecelebreerd door Mgr. Paredis, terwijl de weleerw. heer T. J. Ariens, pastoor te Valkenburg, de lijkrede hield. Ziehier de volgorde van den stoet: 1° Weeskinderen. 2° Oude mannen en vrouwen. 3° Leerlingen der armenschool, eerst de meisjes en vervolgens de jongens. 4° Leerlingen der openbare gemeente-school, in dezelfde orde. 5» Leerlingen der school van mej. Uyttenbroeck de Sternbach. 6° Leerlingen der school van de eerw. zusters. 7" Leerlingen deihoogere burgerschool. 8° De prefekten der H. Familie en de broedermeesters van den H. Rozenkrans, welke verzocht werden midden in de rijen voor te bidden en de orde te helpen handhaven. 9° Het fanfare gezelschap. 10° De broeders der broederschap van het Allerheiligste Sakrament, voorafgegaan door het vaandel. 11° Het philharmoniesch gezelschap. 12° De zangers. 13° De akolithen. 14° De subdiaken met het kruis. 15° De eerw. heeren geestelijken. 16° De hoogeerw. heeren kanunniken. 17° Monseigneur de Bisschop. 18° De edel achtbare heer burgemeester en heeren voorzitters der gestichten van liefdadigheid, welke de slippen van het baarkleed droegen, en de heeren kerkmeesters welke het lijk omgaven. 19° Het lijk, gedragen beurtelings' dooide eerw. heeren geestelijken en de heeren officieren der broederschap van het Allerheiligste Sakrament. 20° De familie des overledene. 21° De heeren leden van den gemeenteraad. 22° De hoog edel gestrenge heeren kolonel-garnizoens-kommandant en de majoor-kommandant der dienstdoende schutterij. 23° De edel acht- j bare heer kantonregter en de heeren hoofdambtenaren bij het kantongeregt. 24° De heeren leden der onderscheidene besturen van liefdadigheid. 25° De overige heeren officieren der broederschap van het Allerheiligste Sakrament. 26° De verdere ter begrafenis genoodigde personen.
Na de dienst werd het lijk door geheel den stoet grafwaarts begeleid. Op den godsakker aangekomen, begroetten de treurige akkoorden der nocturne nogmaals den dierbaren ontslapene, die voorzeker nog lang in Venlos dankbare herinnering zal leven. {Venl. Wbl.)
BATAVIA, 3 Maart. De heer O. van Rees, die den 26n Februarij 11. met de fransche mail alhier terugkeerde en bij zijne aankomst met het gebruikelijk ceremonieel werd ontvangen is gisteren, in eene buitengewone vergadering van den Raad van Nederlandsch-Indië, welke onder voorzitterschap van Zijne Excellentie den goeverneur-generaal werd gehouden, als lid van dien Raad geïnstalleerd. liït Samarang wordt van den 17" jl. geschreven dat op den 20u Februarij omstreeks ten 8 ure 's morgens, op de reede van Samarang, tusschen het nieuwe havenkanaal en de kali Gawee, in diep water buiten het onmiddellijk bereik van schepen en van den wal, een tambangan is omgeslagen met drie opvarenden en 25 a 26 inlandsche vrouwen, die naar den wal terugkeerden.
Vier vrouwen en één man mogten behouden den wal bereiken, terwijl 6 dood en één nog levend door de poiicie werden teruggevonden, Deze laatste overleed echter ook zeer spoedig daarna.
De 16 a 17 overige personen werden den 22u nog vermist en zijn dus vermoedelijk allen verdronken.
Het ongeval wordt toegeschreven aan het roekeloos overladen der tambangan, gevoegd bij de omstandigheid, dat er op dat oogenblik een ongunstig getij heerschte.
Den 18° Febr. jl. werd de exploitatie van den spoorweg Samarang—Solo geopend. De opening van de exploitatie dezer spoorweglijn heeft reeds dit verblijdend rezultaat, dat het brieven vervoer naar alle aan die lijn gelegene plaatsen, voortaan per spoor zal geschieden. Ook voor de ingezetenen van Patjitan, Ngawi, Madioen en andere op Solo korrespondeerende plaatsen zal die verandering eene belangrijke verbetering zijn.
Van Sumatra's Westkust wordt vernomen dat door zekeren Soetan Kabiawan, hoofd van Tapoes (Oeloe-Bila), van uit de nog niet onder geregeld bestuur staande gr ensdistrikten van Si-Pirok (Batta-landen) een inval gedaan werd in het gehucht Pangaran-Padang [Mandheling], tusschen Lantjat en Si Mangambat [Si- Pirok] . Het gehucht werd uitgeplunderd en een 12tal der ingezetenen gevankelijk weggevoerd.
Van den uitslag der naar aanleiding hiervan door het bestuur genomen maatregelen, was den '16den Februarij te Padang nog niets bekend.
---

