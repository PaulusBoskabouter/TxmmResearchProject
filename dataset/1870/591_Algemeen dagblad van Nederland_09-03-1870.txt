HET HANDELSBLAD
EN D JtC „SOCIALE Q U AKSTI E.” Alleen de vrije ontwikkeling geeft waarborg voor gezonde ontwikkeling. Mk. S. van Houten. I. In een drietal breed-gemotiveerde artikelen beeft het Handelsblad de vraag behandeld, of het wenschelijk mag worden geacht, „werkmans-vereenigingen ’ volkomen vrijheid te verleenen, en voor de wet gelijk te stellen met andere associa-1 tiën, dan wel, of ze aan exceptionneele bepalingen behooren te worden onderworpen. In strijd met ’t gevoelen van mr. van Houten, uitgesproken in diens jongste brochure : de Rechtstoestand der werklieden in Nederland, komt het Handelsblad tot het besluit, dat de „vrijheid om te arbeiden en te doen arbeiden” wel degelijk bijzondere strafbepalingen vereischt. Speciale toestanden en voorvallen toch maken speciale wetten noodig. Ofschoon het Handelsblad dus den wensch tot afschaffing van art. 415 C. P. beaamt; ja, zelfs tot afschaffing van art. 1638 B. W. adviseert, ’t welk het eveneens niet meer in overeenstemming acht met onze vrijzinnige staats-instellingen, wil het de arbeiders-vereenigingen, tot een heilzamen afschrik voor event. werkstakers, aan wetsbepalingen onderwerpen, als b. v. de art. 109 en 110 C. P. tegen andere „wandaden” bedreigen. Dat betoog wordt voorafgegaan en op verschillende plaatsen geïllustreerd door eene zielsroerende schets van de rampen en euvelen eener werkstaking, die alleen den werkman treffen, steeds op des tverkmans nadeel uitloopen, en, zonder nut voor hem, de orde in den staat en den bloei der nijverheid belemmeren. Om dit des te overtuigender aantetoonen, wordt Stuart Mill geraadpleegd, en uit den mond van dezen geleerde vernemen wij nu, dat er zekere economische wet van vraag en aanbod in de samenleving bestaat, waarom alles draait, en die men vooral niet uit het oog moet verliezen. Deze redeneering van het Handelsblad heeft ons niet overtuigd. Reeds meermalen hebben wij verklaard, dat en waarom wij de afschaffing, zoowel vap art. 415 C. P. als van art. 1638 B. W. wenschelijk achten, zonder dat daarvoor eenige ander beperkende bepaling in de plaats trede. En wij herhalen dien wensch. Waaraan toch zou de staat het recht ontleenen, een enkel, neen, verreweg het grootste deel zijner burgers onder eene bijzondere curateele te stellen, en in een toestand te plaatsen, afwijkende van ’t gemeene recht? Omdat hij ducht, dat de arbeider, bij eventuëele werkstaking, tot ongeregeldheden, tot aanrandingen, zelfs tot moord zal overslaan? Maar het bewijs is immers niet geleverd, dat die vrees gegrond zon zijn! Men mag zelfs veilig het tegendeel stellen. Immers, de werkstakingen onder de scheepstimmerlieden cn typografen, ten vorigen jare schier onder onze oogen voorgevallen, zijn in de
meest-uitnemende orde, zonder eenige „emeute” afgeloopen. Voorbeelden uit den vreemde doen hier weinig af. In China draagt men wel witte kleeren in den rouw / Men moet de zaken volgens den landaard en in de lijst der omstandigheden beoordeelen. De Nederlandsche werkman is, evenmin als de Duitsche, tot ergerlijke uitspattingen geneigd. Doch hij wenscht, dat art. 3 van de Grondwet niet langer een doode letter, niet langer een geschreven logen voor hem zij. Eindelijk wenscht hij onbeperkt te vallen ouder de bepalingen van ’t gemeene recht. Vraagt hij geenerlei staats-protectie, geeuerlei hulp of bijstand hoegenaamd, van den anderen kant ontzegt hij den staat tevens het recht van toezicht en patronaat, dat eens, in ’t gistend Frankrijk door een despoot noodzakelijk geacht, in ’t vrije Nederland niemand zonder gegronde redenen mag worden opgedrongen. Of de werkman zijn heil zoekt in coalitiën, of, en hoe, hij zich tot dat doel vereenigt of niet, en welke afspraken hij over werkstakingen als anderszins nuttig acht, dit is eene zaak, welke niet op het terrein van den staat te huis behoort, maar vreedzaam, in gemeen overleg, tusschen den kapitalist en den werkman kan en behoort te worden geregeld. Maakt de werkman zich daarbij schuldig aan feiten, waarop de wet in ’t algemeen straf bepaalt, dan dient hij zonder verschooning vervolgd te worden. Doch ook dan en voor zóóver alleen. Elke exceptionneele bepaling is een steen des aanstoots, die tot schromelijke gevolgen moet leiden. Wanneer de artt. 414, 415 en 416 uit den Code Penal zijn verdwenen, is niet alleen eene kwetsende ongelijkheid weggenomen, maar behoeft men tevens oneindig minder voor gevaar te duchten dan thans. In ’t algemeen streeft men steeds naar ’t verbodene. Reeds Ovidins gevoelde dit, toen hij zeide: „Nitimur in vetitum.” Heft men nu elk verbod, elke beperking op, dan zal althans de onzalige spanning ophouden, die, gelijk sommigen beweren, als het „zwaard van Damoeles” de „rustige” maatschappij bedreigt. De arbeiders-vereeniging, als zoodanig, is dan eenvoudig onderworpen aan de bepalingen der wet van 22 April 1855. (Staatsbl. N°. 32). Zij kan de kon. goedkeuring vragen of niet (art. 1 der aangehaalde wet). Vraagt zij ze niet, dan kan ze, in haar eigen nadeel, ook niet in rechten optreden (art. 5); vraagt zij ze wel, dan overweegt de regeering blootelijk, of de vereeniging al dan niet strijdig is met de openbare orde (art. 2). En als zoodanig wordt zij beschouwd, wanneer zij ten doel heeft: 1°. ongehoorzaamheid aan of overtreding van de wet of eene wettelijke verordening; 2°. aanranding of bederf der goede zeden; 3°. stoornis in de uitoefening der rechten, van wie het ook zij. Van den uitslag dezer overwegingen, in verband met art. 7, hangt het met redenen omkleede antwoord der regeering af. Tot dezen oogeublik nu bestaat er in Nederland geenerlei arbeiders-vereeniging, in wier statuten bepalingen voorkomen, vallende in de termen van dit en bijgevolg ook van ’t volgend strafbepalend artikel. Geenerlei antecedent geeft dus grond tot wantrouwen. En mocht het al voorkomen, dat eene vereeniging uitspatte tot strafschuldige handelingen, welnu, dan worde de algemeene wet op haar toegepast. Er bestaat geen de minste grond tot afwijking of beperking, noch rechtens, noch feitelijk. K.
---

BUITENLANDSCHE POLITIEK.
Het blijkt uit de berichten omtrent de overdreven uitgifte Van pasmunt, door de pauselijke regeering, dat deze eerst beproefd heeft, hare overtreding van de overeenkomst met de betrokken regeeringen te verbloemen. Toen dit niet opging, heeft zij het bestaan der overeenkomst twijfelachtig gemaakt, en nu de publieke opinie ook
door deze manoeuvre niet is misleid, beroept men zich te Home op eene nota van 4 Februari 1867, waarbij door kardinaal Antonelli den Franschen gezant de verklaring is gegeven, dat de regeering van den paus tot de internationale munt-conventie zou toetreden, zonder eenig voorbehoud te maken. Dewijl nu, zooals reeds vroeger door ons vermeld is, de aan de conventie deelnemende staten slechts 6 millioen zilveren pasmunt per millioen zielen mochten in omloop brengen, heeft zelfs, indien men de uitvlucht van ’t pauselijk bewind aanneemt, dat de Kerkelijke Staat vóór het inkrimpen zijner grenzen 3 millioen inwoners telde, en dus tot de uitgifte van 18,000,000 gerechtigd was, de pauselijke regeering, nu het geconstateerd is, dat zij 28,000,000 in omloop heeft gebracht, zich aan ’t willekeurig verbreken van de gemaakte overeenkomst schuldig gemaakt. De bevolking van Frankrijk, dse door deze handeling schromelijk benadeeld wordt, is dan ook zeer ontevreden over deze inbreuk op de internationale overeenkomsten. In de zitting van den Rijksdag te Berlijn is door de regeering medegedeeld, dat bij den Bondsraad een wetsontwerp in behandeling is tot regeling der vennootschappen met aandeelhouders. Bij die gelegenheid deelde de president der Bondskanselarij, de heer Delbruck, mede, dat omtrent de internationale munt-eenheid eene enquête ingésteld zijnde, ook dit onderwerp in de eerstvolgende Rijksdags-zitting in behandeling zou komen. In Engeland is thans bij het Parlement een wetsontwerp op de naturalisatie aanhangig, in hoofdbepaling luidend: «Hij die vijf jaren in het vereenigd koningrijk gewoond heeft, kan zich tot naturalisatie bij den staatssecretaris aangeven; 2o. door de naturalisatie houdt men ipse facto op onderdaan van zijn geboorteland te zijn; 3o. men verkrijgt door naturalisatie alle rechten van geboren Engelschen, en kan dan ook lid van het Parlement en van den geheimen staatsraad worden; 4o. men verkrijgt aanspraak op de bescherming van Engeland buitenslands; maar in zijn geboorteland slechts dan, wanneer men dat op regelmatige wijze verlaten heeft, of wanneer er met dat land overeenkomsten deswegens bestaan; 5o. buitenlanders, die vijf jaren in Engelsche dienst hebben doorgebracht, verkrijgen dezelfde aanspraak op naturalisatie, als zij die vijf jaren in Engeland vertoefden; 6o. buitenlanders, die door eene vroegere acte genaturaliseerd zijn, zijn gerechtigd om zich de bepalingen sub 1, 2 en 3 ten nutte te maken.” De staatssecretaris kan te allen tijde eene naturalisatie intrekken, wanneer de genaturaliseerde langer dan twee jaren zonder verlof buitenslands vertoeft, of wanneer hij zijne plichten als Engelsch onderdaan uit het oog verliest. Uit een en ander blijkt genoegzaam, dat het naturalisatie-recht in Engeland thans op dezelfde grondslagen berust, als waarop het in de naburige rijken gevestigd is. De Spaansche gezant te Parijs heeft bericht ontvangen van de regeering, dat de telegrafische depêche, welke de Galois had ontvangen, omtrent eene ovatie, welke den hertog van Montpensier te Madrid zou zijn gebracht, bezijden de waarheid is. Te Parijs houdt men zich thans ernstig bezig met de reorganisatie vau ’t gemeentebestuur. Er wordt beweerd, dat de commissie van voorbereiding het wenschelijk acht den gemeenteraad door de Parijzenaars te doen benoemen onder toevoeging van 20 leden, door de regeering aantewijzen De minderheid wil daarbij het algemeen stemrecht handhaven. Spoedig zal eene beslissing m deze voor Frankrijk en Parijs gewichtige aangelegenheid volgen. Nog altoos vindt het administratief patronaat bij de uiterste rechterzijde in ’t Wetgevend Lichaam getrouwe aanhangers. Zij ontveinzen zich dan ook niet, dat, wanneer ambtenaren en alle van de administratie eenigszins afhankelijke kiezers volkomen vrij en onbelemmerd hunne stemmen zullen uitbrengen, hun gezag meer en meer zal verdwijnen. Nogtans is de strijd hopeloos, en worden de rangen der uiterste rechterzijde dagelijks gedund door het overloopen der leden van de rechter- naar de linkerzijde.
---

ENGELAND.
BUITENLAND.
in het Bntsche Lagerhuis is verleden vrijdag gehandeld over het voorstel van den heer Dalrymple aangaande de hebbelijke dronkenschap. Hij stelde ze gelijk met tijdelijke krankzinnigheid, en meende dat zqodanige dronkaards, voor hun eigen belang en voor de algemeene veiligheid, in een verbeterhuis gebracht, aldaar geneeskundig behandeld en eerst bij kennelijke beterschap weder op vrije voeten gesteld dienden te worden. Dit denkbeeld is door den minister van binnenlandsche zaken als onpractisch en on-Engelsch bestreden. Hij voegde daarbij, dat de regeering meer tot vermindering van het euvel der dronkenschap, hetwelk schier een vloek voor de natie geworden was, hoopte bijtedragen door twee voordrachten, namelijk door die tot uitbreiding van het volksonderwijs, en door die tot wijziging der bepalingen, waaraan de kroegen, koffie- en eethuizen en drankwinkels onderworpen zijn. De heer Dalrymple, ziende dat zijn voorstel weinig bijval vond, heeft het ingetrokken.
---

DUITSCHLAND.
ua iNoora-muuscne rujKsaag neeit eergisteren dij eersteen tweede lezing het wets-ontwerp aangenomen, waarbij de werking der Noord-Duitsche wet op de maten en gewichten tot de Zuid-Duitsche staten uitgestrekt wordt, in zoo verre aan den Bondsraad de bevoegdheid verleend wordt om tï bepalen dat maten en gewichten, behoorlijk geijkt in niet tot den Bond behoorende Duitsche staten, wier stelsel van maten en gewichten met het Noord-Duitsche overeenstemt, ook in het Bondsgebied in het openbaar verkeer gebezigd mogen worden. Bij die gelegenheid heeft de minister Delbrück op de vraag van een lid, wanneer men ook de weldaad der munt-eenheid in Duitschland deelaohtig zou worden, geantwoord, dat de Bondsraad besloten had omtrent dit vraagstuk, waarbij zich groote moeielijkheden opdeden, eene enquête intestellen; dat deze na de zitting van den Rijksdag zou plaats hebben, en dat het de wensch van den Bondsraad was de indiening van een wets-ontwerp betreffende dit onderwerp reeds in de volgende zitting mogelijk te maken. Tevens heeft die minister aangekondigd, dat een wets-onlwerp betreffende de naamlooze vennootschappen bij den Bondsraad in behandeling was en vermoedelijk nog in deze zitting ingediend zou worden. (Zie Buit. Pol.) In weerwil van de verklaring des graven von Bismarck, dat Pruissen zijn invloed in den Bondsraad zou doen gelden tegen de aam eming vau het ontwerp van strafwetboek, nadat de Rijksdag zich voor de afschaffing van de doodstraf verklaard had, zet die vergadering hare beraadslagingen over het strafwetboek ijverig voort. Intussehen melden Berlijnsehe bladen dat, ten einde een misschien vruchteloozen arbeid aan de vergadering te besparen, eenige leden door middel eener rechtstreeksche interpellatie eene verklaring van de Bondsregeeringen willen uitlokken omtrent hare zienswijze ten aanzien van het besluit des Rijksdags tot afschaffing der doodstraf. De Badensche Kamer van Afgevaardigden heeft den 5 den dezer een wets-voorstel tot afschaffing der doodstraf bij eerste lezing met 40 tegen 9 stemmen aangenomen.
---

FRANKRIJK.
Een Pruissiseh blad zegt, dat Rusland en Pruissen thans de eenige militaire mogendheden in Europa zijn, en dat Frankrijk sedert de ongelukkige poging tot het vormen eener mobiele nationale garde en sedert den terugkeer tot het parlementaire regeeringsstelsel, hetwelk de Kamer van Afgevaardigden meester van het leger maakt, den naam van militaire mogendheid niet meer verdient. De Parijsche Constitutionnel is door die bewering zeer geërgerd, doch zegt, dat er eenige grond voor haar bestaat door de gebrekkige uitvoering vau zekere bepalingen der nieuwe Ftansche wet op de krijgsdienst (namelijk die van 1 Februari 1868). Hij beaamt het beginsel dier wet, dat is de algemeene dienstplichtigheid, maar wenscht in hare bepalingen alsmede in de toepassing eenige wijziging. Zondag-avond, ongeveer acht uur, zaten te Calvados in Frankrijk de echtelieden Buhet rustig aan tafel met hun
16jarig dienstmeisje, toen plotseling het venster opengewor»
■in'.-. ■■ ^ * pen en een schot gelost werd, waardoor Trouw Buhet doodelijk gewond werd. Een tweede schot, het eerste onmiddel- c lijk volgende, trof haar echtgenoot in gezicht en borst. De justitie heeft nog geen enkel spoor van den dader £ ontdekt. <
---

Advertentie
BERICHT.
rroemommers zijn op 1 r a n c o - aanvraag GRATIS verkrijgbaar gedurende den loop der maand, waarin ze aangevraagd worden. De betaling der abonnementsgelden geschiedt vó. et op 31 Maart e. k. afloopend kwartaal, door fran toezending van een postwissel aan ’t Bureau. H. H. Abonné’s gelieven, om staking in de toezending na 31 Maart te vermijden, hunne abonnements-gelden volgens de bovenstaande voorwaarden intezenden.
---

