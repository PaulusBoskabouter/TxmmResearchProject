AMSTERDAM, 8 Augustus. De Veldslagen.
Het groote nieuws, gisterenavond laat aangekomen, meldt, dat de Pruissen de Franseben verslagen hebben en deze laatste in erugtogt zijn. Het geval is, dat de fransche legerhoofden zich door de pruissische hebben laten verschalken. Is von Bismarck den Keizer te slim geweest op het gebied der diplomatie; evenzoo heeft de pruissische generaal von Moltke den maarschalk Leboeuf verrast. De Franschen, die uitgetrokken zijn met het vaste plan om in Pruissen te vallen en zich een weg naar Berlijn te banen, schijnen er niet aan gedacht te hebben , dat omgekeerd bij de Pruissen het denkbeeld kon opkomen , om in Frankrijk te dringen, ten einde naar Parijs te gaan. Wij hebben zelfs in een parijsch blad de stelling zien betogen, dat een inval van de Pruissen, met het doel om naar Parijs te gaan, onmogelijk was. Een Franschman toch denkt altijd, dat de fransche legers onoverwinnelijk zijn en Parijs voor den vijand ongenaakbaar is. Dit vooroordeel heerscht in hooger mate bij den Parijzenaar dan bij "de andere Franschen, en is ditmaal door het goevernement sterk gedeeld. De Keizer had immers den oorlog verklaard aan de Pruissen, en dewijl hij beweerde beter en vroeger dan de vijand slagvaardig te zijn, trok hij naar ue grenzen om zijn inval in Pruissen aan te vangen, maar intusschen verloor hij —- wij weten niet hoe noch waarom— ongeveer drie weken tijds. Toen hij eindelijk te Metz verscheen, vond hij den vijand klaar, om hem af te wachten; zoo dacht hij. Het duurde intusschen nog eenigen tijd, eer hij besloot -, zijn togt te beginnen met een aanval op Saarbrücken. Hij behaalde daar eene kleine overwinning, als om eene proef te nemen van zijne chassepots en mitrailleuses, waarvan de schrikbarende uitnemendheid bij dat gevecht zou gebleken zijn en alom met groot gejuich en ophef verkondigd werd. Wel te stade en te regt waarschuwden wij toen onze lezers , om acht te geven, dat van het verbeterd wapentuig der Franschen de overwinning niet afhing ; maar dat ook daartegenover de reglen van de strategie en taktiek volkomen behouden en van kracht bleven. Wij voorzagen toen niet, dat deze onze waarschuwing zoo spoedig zou bewaarheid worden.
Het blijkt thans, dat de Pruissen met hun legers eerder klaar geweest zijn dan de Franschen. Von Bismarck heeft dit zorgvuldig verborgen gehouden, en zelfs in de pruissische legers in den beginne het gerucht laten loopen , dat de Franschen hun acht dagen vooruit waren.
Maar ziet, naauwelijks liet de Keizer een kleinen aanval op het centrum van het vijandelijk leger doen, of' de geheele. linkervleugel van het pruissische leger, die zich tot dusverre schuil had gehouden, besprong onder het kommando van den Kroonprins onverhoeds en onverwacht den franschen regtervleugel, die onder het kommando stond van den maarschalk Mac-Mahon, welke maarschalk wel niet de garde, maar toch overigens de beste troepen van het fransche leger onder zijn kommando had. Zoo werden de Pruissen van aangevallenen aanvallers, en bragten cïen strijd van pruissischen grond op fransch gebied over.
Die wending van den oorlog was zoo weinig verwacht, dat de divizie van den gesneuvelden generaal Douay een ganschen dag alleen stond; en 's anderendaags was de troepenmassa der Pruissen, tegen Mac-Mahon in het veld vereenigd, zoo groot geworden, dat de maarschalk door den Kroonprins totaal verslagen werd.
De fransche berigten zeggen, dat Mac-Mahon voor de meerderheid der pruissische troepen heeft moeten wijken. Wij nemen dit aan; maar het strekt niet tot oneer van de Pruissen; integendeel, het is een bewijs van hun behendigheid. vV ant in een oorlog bestaat juist dc kunst hierin: om, op een gegeven punt, waar slag geleverd wordt, meer (roepen dan de vijand te kunnen zamenbrengen. Dit juist hebben de Pruissen gedaan.; terwijl de Franschen blijk gaven van te zijn verschalkt, en slag hebben moeten leveren op een punt, waar zij geen slag verwachtten, en waar zij gevolgelijk, door den aanval verrast, geene genoegzame troepen voorhanden hadden, om den in massa oprukkenden vijand krachtig af te slaan.
Mac-Mahon moest dus den terugtogt aanvangen, en toelaten, dat de fransche grond door Pruissen bezet werd. Naauwelijks was die tijding in het pruissische centrum aangekomen, of onmiddelijk werd eene poging gedaan, om het geheele fransche leger tot den teru'gtogt te dwingen. Derhalve werd het korps van Frossard, dat Saarbrücken ingenomen en bezet had, aangevallen om het terug te dringen , hetgeen den Pruissen volkomen gelukte, ofschoon de nabijgclcgene iransche legerkorpsen niet hebben nagelaten om de eenmaal ingenomen pozitie te behouden.
Maar ook daar stonden de Pruissen in meerderheid en dreigden een deel van de fransche troepen te omsingelen en van de overige legermaat af te snijden. Weshalve de franschen ook hier moesten terugtrekkenen gedwongen waren de grenzen voor den intogt der Pruissen open te laten.
Zoo is dan , tengevolge dier twee bataljes, het geheele fransche leger achteruit geslagen en door de pruissische behendigheid en moed het terrein van den oorlog van Pruissen overgebragt naar Frankrijk. Noch de Keizer, noch de Keizerin, noch het ministerie, die alle drie, elk afzonderlijk, te Parijs proklamatiën tot het volk hebben gerigt, verheelen het, dat deze nederlaag geducht is. Metterdaad, dat is zij. Wat kan er voor den Keizer ongelukkiger zijn, dan zijn volk bezig te houden en te streelen met het denkbeeld, dat hij Pruissen gaat aanvallen en zich den weg openen naar Berlijn, terwijl hij bij den eersten aanval teruggeslagen en overwonnen wordt, en de pruissische legers bij honderd duizende manschappen op fransch grondgebied, d. i. natuurlijk op weg naar Parijs, moet toelaten.
Het spreekt van zelf, dat zulke overwinningen van weerskanten groote verliezen veroorzaken; en daaruit laat hel zich verklaren hoe het komt, dat de pruissische troepen, zooals de fransche Keizer in zijne proklamatie aankondigt, hunne vooruitgaande bewegingen voor een oogenblik gestaakt hebben. DePruissen hebben de korpsen, die op het slagveld groote verliezen leden, eenigermate te reorganizeeren; maar dewijl nog regimenten genoeg voorhanden zijn, zal dit geen bezwaar lijden. Voor de Franschenis dit intusschen erger; zij ook hebben reorganizatie noodig voor hunne legerkorpsen, maar moeten die al terugtrekkende tot siand brengen. En het blijkt uit de berigten van den Keizer zelven, dal 10l dusverre slechts twee legerkorpsen buiten gevecht gebleven zijn. Intusschen bij die korpsen is de garde, die, in dezen oorlog hel eerste vuur nog zien moet.
Het fransche leger koncentrcert zich thans rondom Metz, in welke streek de fransche Keizer een nieuwen veldslag doet verwachten. Hij beweert, dat ofschoon groote verliezen door Frankrijk geleden zijn, de kansen des oorlogs nog kunnen keeren. Als men geloof mag hechten aan de fransche
berigten, want pruissische zijn, op het oogenblik dat wij dit schrijven, niet genoegzaam voorhanden, dan is de zaak bij de twee thans reeds geleverde gevechlen nieE zoozeer beslist, of de Franschen kunnen nog een derden veldslag leveren, die dan vermoedelijk stelliger uitkomsten geven zal. Ware Keizer Napoleon 111 de zoon van eene in Frankrijk gevestigde, gewortelde en geliefde dynastie, dan zou hij gewis nog hulpmiddelen in overvloed hebben, om krach lig aan Pruissen weerstand te blijven bieden, zelfs al won het ook dien derden slag. Maar dewijl dit het geval niet is, en integendeel Napoleon 111 een met geweld van wapenen aan Frankrijk opgedrongen personaadje is, die door velen gehaat en schier door allen mistrouwd wordt, zoo mag men veronderstellen, dat het met hem gedaan zal zijn, als hij nog eene derde batalje verliest.
Parijs, dat reeds onrustig was voor de jongste geleden verliezen, bedreigt hem in den rug. En daarom heeft hij Parijs nu reeds in staat van beleg verklaard, ten einde bij magte te zijn, er een oproer te bedwingen, zoo als de kommanderende maarschalk in zijne proklamatie tot het volk, dom genoeg, vrij duidelijk aankondigt. Meer nog dan uit al het overige blijkt hieruit, dat men te Parijs het hoofd verloren heeft en van alle kanten groote gevaren ducht.
Andere berigten van daar, omtrent den indruk, dien deze jobstijdingen op de bevolking gemaakt hebben, ontbreken op 't oogenblik, dal wij dit schrijven, nog geheel.
Men kan verwachten, dat die vreeselijk zal zijn; niet alleen in Parijs, maar door geheel het rijk. Behalve de socialistische republiek, die vermoedelijk op jobstijdingen wacht, om daarvan gebruik te maken, kan de indruk ook magtig zijn op de Katholieken in Frankrijk, die, het ligt voor de hand, alligt zullen denken : »Er rust een vloek op Napoleon , die den Paus bedrogen, verkocht en geleverd heeft." En wezenlijk , wat wij thans zien gebeuren, schijnt aan te kondigen, dat wat nu plaatsheeft, slechts eene voortzetting is van al de rampen, die Napoleon hebben geteisterd sinds den dag, dat hij den Paus aan Italië begon prijs te geven.
Wij ontvangen zoo even een nieuw nummer van de Katholieke nederlandsche Brochuren-vereeniging, dat een opstel behelst van Dr. W. J. F. Nuyens over het Roode Kruis. Wij hebben natuurlijk nog geen gelegenheid gehad het te lezen, maar zoowel om het onderwerp, dat in deze dagen aller belangstelling bezig houdt, als om den schrijver, die het behandeld heeft, zal het ongetwijfeld in hooge mate de opmerkzaamheid tot zich trekken. Dit nummer meldt tevens, dat Dr. H. J. A. M. Schaapman voortaan met Dr. Nuyens de direktie der Brochuren-vereeniging voeren zal; wij wenschen haar met dezen nieuwen medearbeider opregtelijk geluk.
Naar men aan de Maas- en Roerbode meldt, is de generale Overste van de orde der Franciskanessen, wier hoofdzetel te Heythuizen gevestigd, is, met "15 Zusters naar het oorlogstooneel vertrokken.
Wij vernemen, dat de HH. Donders en v. Goudoever, hoogleeraren in de mcd. fakulteit aan onze hoogeschool, hunne diensten hebben aangeboden bij het komitee van het Roode Kruis.
Behalve genoemde hoogleeraren heeft een 20tal doktoren , doktorandi en kandidaten in de geneesk. zich voor het Roode Kruis aangeboden. Onder de dokters noemt men de HH. Snellen en Pennink. (Utr. Dagbl.)
Omtrent het zooveel geruchtmakend geval aangaande het beklimmen van het kruitschip in de haven te Helder, schrijft thans de H. en N. D. Ct. het volgende:
»Ilet is niet om bepaalde ophelderingen ten aanzien van het feit mede te deelen, dat wij er thans op terug komen. Wij vermelden alleen, dat het gebeurde geen verdere gevolgen heeft gehad ; dat men begint te gelooven dat de wonde, door den marinier toegebragt, niet ernstig zal zijn geweest; dat de mannen in de sloep behoord hebben tot de equipage van een zweedsch vaartuig, hier in de haven -liggende, ca dat de gewonde dus waarschijnlijk in stilte aan boord van dien bodem zal zijn verpleegd; en eindelijk dat de gewaande aanvallers volstrekt geen kwaad in den zin hadden, maar slechts door stroom afgedreven of wèl misleid, het verkeerde schip aangedaan hebben. »tfet gebeurde, in het eerst zeer geschikt om ongerustheid te verwekken, verliest door deze vermoedens, welke veel schijn van zekerheid hebben, grootendeels zijne belangrijkheid."
De gewone audiëntie van den minister van Koloniën zal op Woensdag den 10° Augustus en die van den minister van Oorlog op Donderdag den lln Augustus a. s. niet plaats hebben.
De Staats-Courant bevat de wetten van den 20" Julij 1870, tot voorziening omtrent een verschil van gevoelen betreffende de uitlegging der wet van den 10" Februarij 1844, houdende aanvulling der instruktie voor de Algemeene Rekenkamer, en tot wijziging van artikel 29 der wet van den 5a Oktober 1841, houdende instruktie voor dezelfde Rekenkamer.
Men meldt aan het Utr. Dagblad
»In goed onderrigte kringen wordt ten stelligste verzekerd, dat hier te lande, met name te 's Hage, door fransche agenten de fransche zaak met fransch geld enorm wordt gediend. In hoeverre de hollandsche eerlijkheid tegen zulke klinkende argumenten lang bestand zal blijven, moet de tijd leeren."
Naar het D. v. Z.-H. uit eene goede bron verneemt, bestaan er tegen het zenden van eene stoomboot op den Rijn, tot vervoer en verpleging van gekwetste en zieke krijgslieden der oorlogvoerende legers, zulke gewigtige bezwaren van geldelijken, praktischen en voor ons land, van teederen aard, dat het hoofdkomitee het ongeraden heeft geacht, dat plan uit te voeren.
Z. M. heeft benoemd: tot ontv. der dir. bel. en ace. te Elburg c. a.: jhr. C. W. van Weiier tot Poelwijk; te Raalte c. a.: C. W. A. Essers; tot ontv. der registratie en domeinen te Enkhuizen: J. W. Keiser; eervol ontslagen : als ontv. der in- en uitgaande regten en accijnsen te de Poppe (Overijssel): A. A. van der Baan, behoudens aanspraak op pensioen.
ENSCHEDE: 7 Aug. Nog wordt een stap gedaan om te trachten het verbod van steenkolen althans gedeeltelvjk te zien opgeheven. De vertegenwoordigers der Westfaalschë koffen-industrie hebben eene deputatie benoemd, om bij onze regering aan te dringen, dat zij zich, in overleg met haar, nogmaals tot het kabinet van Berlijn wende, tot verkrijging van gedeeltelijke opheffing van dat verbod, met voorbehoud der havenplaatsen. De Ticcntsche Vereeniging tot bevordering van Nijverheid en Handel ondersteunt die poging krachtig en doet uitkomen in een adres aan de regering, dat er mijnen zijn, die veel aan de twentsche fabrieken leveren, waarvan de kolen noch voor lokomotieven, noch voor stoomschepen geschikt zijn, zoodat Pruissen die niet voor zijne transporten kunnen te stade komen; evenmin kan er dus kwestie zijn van wederuitvoer.uit Nederland ten behoeve van stoomschepen. (N. R. Ct)
VENLO, 6 Aug. Eergisteren namiddag was de pruissische trein, die alhier van Emmerik arriveerde, geheel met groen versierd, vermoedelijk ter eere van de overwinning, op de Franschen behaald.
ZOUTELANDE, 7 Aug. Alhier is den le dezer een flesch aangespoeld, waarin een stuk papier, met het volgende in de fransche taal beschreven:
»Jean Paul Deseartes, matroos op de Surveillante, admiraalschip der vloot, bestemd naar de Oostzee, heeft deze flesch in de Noordzee geworpen, na haar te hebben geleegd. Ik hoop dat de berlynsche brandewijn even goed is als die van Bordeaux, en dat ik geheel levend ten mijnent terugkom. Nabij den mond van de Schelde. Deseartes."
BREDA, 7 Aug. Gisteren namiddag zyn hiep bij een donderbui zulke zware piasregens gevallen, dat in bijna aHe
huizen groote schade is aangerigt; vele regenbakken zijn gebarsten en de straten stonden onder water.
---

Telegrammen.
Gisteren avond na de uitgifte van ons extra-
nummer ontvangen.
PARIJS, 7 Aug. De raad van ministers heeft een adres aan het volk gerigt. Parijs is in staat van beleg gesteld. De kamers zijn tegen morgen bijeengeroepen. Vele officiëele dépêches zijn ontvangen uit Metz van heden tot 4} uur, namiddag. Na een reeks van gevechten, waarin de vijand aanzienlijke krijgsmagt heeft ontwikkeld, heeft Mac-Mahon zich uit zijne eerste linie teruggetrokken. Het korps van Frossard heeft sedert 2 ure, namiddag gestreden tegen eengeheel legerkorps des vijands. Na zich tot 6 ure in zijne stellingen gehandhaafd te hebben, heeft het in goede orde den terugtogt volbragt.
De bijzonderheden omtrent de verliezen ontbreken voor alsnog. De troepen zijn vol geestdrift. De toestand is niet hagchelijk, maar de vijand bevindt zich op fransch grondgebieden eene ernstige poging is noodig. Een veldslag is ophanden.
— Eene tweede editie van het Journal officiel behelst de dekreten, waarbij de Kamers tegen 11 dezer worden bijeengeroepen, en het departement van de Seine in staat van beleg wordt verklaard.
Het blad bevat ook een proklamatie der ministers, gedagteekend van 6 uur 's morgens, behelzende de volgende dépêche uit Metz, middernacht. Mac-Mahon heeft den veldslag verloren. Frossard is genoodzaakt geweest vande Saar terug te trekken.
Die terugtogt is in goede orde geschied. Alles kan hersteld worden.
De proklamatie bevat ook de dépêche van maarschalk Leboeuf aan den minister van Binnenlandsche Zaken, Chevandier, waarin de reeds getelegrafeerde feiten worden gerezumeerd.
De proklamatie eindigt als volgt
»Tegenover die ernstige berigten, is onze pligt voorgeschreven. Wij doen een beroep op de vaderlandsliefde en de energie van allen.
»De Kamers zijn bijeengeroepen. »Laat ons ten spoedigste Parijs in staat van verdediging stellen.
»Ten einde de militaire toebereidselen te vergemakkelijken, verklaren wij den staat van beleg.
»Geen zwakheid, geen verdeeldheid. Onze hulpbronnen zijn onuitputtelijk. Strijden wij met alle kracht en het vaderland zal gered zijn."
— Alle alhier tegenwoordige afgevaardigden vereenigen zich heden avond in de zaal van het Wetgevend Ligchaam, om zich te organizeeren voor de nieuwe zitting.
Na die vergadering komt de linkerzijde in de rue Sourdih-e bijeen.
— De raad van ministers is permanent vergaderd.
De heeren Rouher en Sehneider zijn op de Tuileriëo ontboden.
De Keizerin is ten 5 ure in den morgen aangekomen. Zij heeft eene proklamatie uitgevaardigd van den volgenden inhoud:
» Franschen! De aanvang van den oorlog is ons niet gunstig. Onze wapenen hebben een nederlaag geleden. »Laat ons pal staan in dezen tegenspoed, en haasten wij ons dien te herstellen. Er zij onder ons slechts een enkele partij: die van Frankrijk! slechts een enkele vaan: die der nationale eer!
»Ik kom in uw midden. Getrouw aan mijne zending en aan mijn pligt, zult ge mij zien de eerste in het gevaar, om het vaandel van Frankrijk te verdedigen.
»Ik bezweer alle goede burgers de orde te handhaven.
»De orde storen zou zijn zatnenzweren met onze vijanden. ¦»luüeriën, 7 Aug. 11 ure 'smorgens." — Een dépêche uit Metz van 11 u. 55 m. dezen morgen, meldt, dat de troepen voortgaan zich te koncentreren, zonder bemoeijelijkt te worden.
Alle vijandelijkheden schijnen cpgehouden.
De regimenten infanterie, die gisteren slaags zijn geweest, waren: het 32e, 55e, 76e, 77e, 8e,23e,66e, 67e, 69e> 2e, 63e, 24e en 40e van linie, met het 10e en 12e bataljon jagers. Bij het gevecht van gisteren hebben de Pruissen geschoten op een te Forbach gevestigde ambulance en de stad in brand gestoken.
METZ, 7 Aug. 3 u.3om. 'smorgens. Legerberigt van den Keizer. »Daar mijne kommunikatie met Mac-Mahon afgebroken was, had ik tot gisteren geene berigten van hem.
«Generaal I'Aigle heeft mij gemeld, dat Mac-Mahon den slag had verloren tegen een aanzienlijke magt, en zich in goede orde terugtrok aan de andere zijde der Saar.
»Het gevecht begon tegen 1 ure en scheen niet zeer ernstig, toen allengs aanzienlijke vijandelijke massaas toesnelden, zonder echter het tweede legerkorps tot den terugtogt te noodzaken. » Eerst tusschen 6 en 7 uur des avonds, drongen de vijandelijke massaas zich meer opeen, en werd het tweede legerkorps, en een regiment dat het steunde, genoodzaakt zich terug te trekken op de hoogten. »üe nacht was rustig. Ik begeef mij naar het middenpunt der pozitie. »Napoleon." 6 uur des morgens. (Officieel.) In het gevecht van gisteren te Forbach, is het 3e legerkorps alleen slaags geweest, gesteund door twee diviziën. De andere korpsen van Ladmirault, de Failly en de garde zijn niet in het vuur geweest. De strijd begon ten 1 ure en scheen aanvankelijk van weinig belang. Maar weldra kwamen talrijke troepen uit de bosschen te voorschijn , met het doel om de pozitie om te trekken.
Ten 5 ure schenen de Pruissen teruggedreven en den aanval te staken, maar een nieuw korps kwam van Werden aan de Saar, en noodzaakte Frossard zich terug te trekken.
Heden hebben de verdeelde troepen zich gekoncentreerd op Metz. In den slag bij Freischwiller had Mac-Mahon vijf diviziën.
Het korps van de Failly had zich niet met hem kunnen vereenigen. Men heeft slechts zeer vage berigten omtrent de bijzonderheden.
Men zegt, dat er zeer veel charges door de kavalerie zijn gedaan, maar de Pruissen hadden mitrailleuses, die ons veel kwaad deden. Napoleon.
— Zondag morgen 8 ure. De geest der troepen is uitmuntend. De terugtogt zal in zeer goede orde geschieden. Men heeft geene berigten van Frossard, die echter dezen nacht zich in goede orde schijnt teruggetrokken te hebben.
Napoleon.
— Zondag morgen 8$ ure (officieel). Om ons hier te handhaven is het noodig dat Parijs en Frankrijk bereid zijn tot groote vaderlandslievende opofferingen. Hier verliest men koelbloedigheid noch vertrouwen, maar wij worden op eene ernstige proef gesteld.
Ten gevolge van bewegingen na het gevecht bij Reichshoffen, zag Mac-Mahon zich genoodzaakt terug te trekken en den weg van Nancy te dekken.
Het legerkorps Frossard heeft deerlijk geleden. Men neemt krachtige maatregelen ter verdediging. De generale staf bevindt zich op de voorposten. — Mac-Mahon dekt Nancy. Onder de troepen om Metz heerscht de beste stemming.
Drie geheele legerkorpsen zijn nog niet in het vuur geweest.
De verliezen van den vijand zijn zeer aanzienlijk en vertragen zijnen marsch. De beproeving is ernstig, maar gaat niet boven de vaderlandslievende inspanning der natie.
Het cijter onzer verliezen is nog onmogelijk met juistheid op te geven. De bewegingen tot terugtogt en zamentrekking geschieden, en men bereidt zich tot de verdediging voor.
---

