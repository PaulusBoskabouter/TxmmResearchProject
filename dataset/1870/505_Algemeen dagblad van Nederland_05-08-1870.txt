Advertentie
- BERICHT.
Tot voorkoming van misverstand, gelieve men voortaan alle Stukken, Bijdragen en Berichten ' voor liet Algemeen Dagblad van Nederland te zenden aan den Raad van Redactie, en alle Abonnementen, Advertentiën, enz., aan de Administratie: Bureau: Brouwersgracht, TT 144.
---

BUITENLANDSCHE POLITIEK.
Het Journal Officiel bevat lieden over de staatkunde van v. Bismarck een vinnig betoog, waarin de tegenwoordige oorlog wordt toegeschreven aan de gewelddadigheden, door v. Bismarck gepleegd op de onafhankelijkheid van andere staten. Dat koning Wilhelm zich onderwerpt aan de inzichten van een minister, die de traditioneele sympathie van Frankrijk voor de Zuid-Duitsche staten miskent, wordt dooiden keizer van Frankrijk betreurd. Napoleon wil de Duitschers van de verdrukking van Pruisen bevrijden, en de rechten van hunne vorsten overeenbrengen met het rechtmatig streven der volken. Tevens wil hij de overheersching tegengaan, waarmee Europa door Pruisen wordt bedreigd. Hij wil de Deensche nationaliteit bewaren voor een volledigen ondergang en een billijken, duurzamen vrede veroveren, op den grondslag der begrippen van gematigdheid, rechtvaardigheid en recht. De tegenwoordige oorlog is enkel ondernomen om de zwakken te beschermen tegen de sterken, om eene groote bekommering wegtenemen, en om strafwaardige handelingen te kastijden. Frankrijk stelt vertrouwen in de openbare meening. Het wil Duitschland niet langer dienstbaar gemaakt zien aan de eerzucht en ’t ëgoisme van Pruisen. Ten slotte zullen de Duitschers, dus eindigt ’t blad, wel tot de erkenning van ’s keizers loiauteit komen. Nadat den lsten Augustus per Duitschen telegraaf een voordeel was vermeld door de regeering van Pruisen, is den 2den Augustus eene zege vermeld door den keizer van Frankrijk. De Pruisen beweren, dat zij de Franschen hebben teruggedreven, en Napoleon deelt den volgenden dag mede, dat zijne troepen offensief te werk zijn gegaan, en dat de Fransche artillerie de Pruisen uit Saarbrücken verjaagd heeft. De telegram van den keizer bevat nog ’t nader bericht, dat zijne soldaten in 2 uren tijds van 11 tot 1 ure Saarbrücken door de Pruisen deden ontruimen, en dat de keizer met den kroonprins de operatie heeft toegezien. Daarop zijn zij ten 1 ure tezamen naar Metz teruggekeerd. Volgens de Köln. Zeit. bestaat de armee, onder ’t opper-]
>evel van koning Wilhelm, als veldheer over de geheele Duitsche legermacht, thans uit 1,124,000 man, waarvan rier weken geleden nog slechts 360,000 man op de been varen gebracht. De overigen waren toen nog allen in hunne burgerlijke betrekkingen, en werkten mede aan de welvaart en de beschaving van ’t Duitsche vaderland en van Europa. Zoo moeten dan 800,000 mannen, die meest allen vrouwen en kinderen achterlaten, naar de wapens grijpen, alleen omdat Napoleon en zijne helpers zoo bekommerd waren over de mafhankelijkheid der Duitschers en over de heerschzucht ran Pruisen ten aanzien zijner stamgenoten. Waarlijk, zegt de Köln. Zeit., wie daarbij niet van verontwaardiging gloeit, die bezit een temperament dat wij niet benijden! De Duitsche legermacht is verdeeld als volgt: de NoordDuitsch-Pruisische troepen te velde zijn 550,000 man sterk en bezitten 1200 veldstukken, met 53,000 cavaleristen, 187.000 man Noord-Duitsch-Pruisische reserve-troepen met 234 stukken en 18,000 cavaleristen; 205,000 man Landwehr en bezettingstroepen met 10,000 man cavalerie, tezamen 944.000 man Noord-Duitsch-Pruisische -troepen met 1680 stukken geschut en 193,000 paarden; verder 69,000 man Beieren te velde met 192 stukken en 14,800 paarden; 25.000 man reserve-troepen met 2000 paarden; 22,000 man bezettingtroepen voor Beieren; 22,000 Wurtembergers, met 54 stukken 6200 paarden en 6500 man reserve; 6000 man bezetting, 16,000 man Badensche veldtroepen met 54 stukken, 4000 man reserve en 9600 man bezetting.
---

GROOT-BRITTANJE.
Walter Miller, onlangs ter dood veroordeeld, wegens het vermoorden van den emeritus-predikant Heulin en diens huishoudster Anne Boss, in de Chelseawijk te Londen, is jl. Maandag in de gevangenis van Newgate geëxecuteerd. Onze lezers zullen zich de destijds door ons uitvoerig medegedeelde bijzonderheden van den dubbelen moord herinneren. Zij leveren het overtuigend bewijs van Miller’s schuld. Miller zelf echter bleef zijne schuld ontkennen en legde op den duur de grootste onverschilligheid aan den dag, ook jegens zijne vrouw en het jongste kind, waarvan zij, weinige dagen vóór zijne executie, was bevallen. Even voor ’t noodlottig oogenblik deed hij nog eene poging, om zich van kant te maken, door zich met geweld met zijn hoofd tegen den muur te stooten. De executie werd bijgewoond door den sheriff Pa-1 terson, twee onder-sheriffs, eenige journalisten en den voerman
Piper, die, zooals men weet, de eerste is geweest, welke de misdaad ontdekte. „Jerimiak Smallbones” zond het volgend ingezonden stuk aan de Pall-Mall-Gazette, om Engelands werkeloosheid aan de kaak te stellen: „Een visioen in de toekomst. Gister-nacht heb ik een droom gehad, dien gij, als gij het goed vindt, morgen kunt wereldkundig maken. In mijn droom zag ik, dat vriend Bismarck en vriend Napoleon geducht met elkander aan het vechten waren, terwijl vriend Gladstone en vriend Granville zaten te turen op een ontwerp-tractaat. Zij bekeken dit document zóó nauwkeurig, dat zij te nauwernood letten op de slagen, die de strijdende partijen elkander toebrachten, „’t Komt me voor,” zei vriend Gladstone, „dat ’t de hand is van vriend Napoleon, en toch zou ik zeggen dat' ’t het schrift van vriend Bismarck is.” —„’t Komt mij voor,” sprak vriend Granville, „dat ik de hand van von Bismarck meen te herkennen, en toch moet ik bekennen, dat ’t veel heeft van ’t schrift van vriend Napoleon.” Middelerwijl hadden vriend Bismarck en vriend Napoleon elkander verschrikkelijk toegetakeld; ademloos lagen zij op den grond. Eensklaps riep vriend Bismarck vriend Napoleon toe: „Broeder, als gij er, evenals ik, genoeg van hebt, laten we dan beiden den buit deelen. Gij zult België en Luxemburg nemen, en ik zal me tevreden stellen met Nederland.” Hierop omhelsden zij elkander recht hartelijk en togen huiswaarts. Op dit oogenblik hadden vriend Gladstone en vriend Granville hunne brillen afgeveegd. Beangst wegens den strijd tusschen deze twee goddelooze menschen wisten zij niet wat te doen, en zij waren op het punt om het origineel tractaat van 1831 weder te berae te brengen, dat vriend Gladstone, na lang te hebben gezocht, in den zak vond van vriend Granville, toen vriend Granville zei: «Maar waar zijn onze misleide broederen?” — «Me dunkt,” antwoordde vriend Gladstone, «dat ik ze in de verte zie verdwijnen, terwijl ze hunne zakken volstoppen met nieuw grondgebied, dat zij zonder twijfel bij vergissing bij zich steken.” — «Laten wij ons haasten,” zei vriend Gladstone, „om hun een vertoog toetezenden.” — «Niet aldus,” sprak vriend Gladstone, «want dan zouden wij ze vroolijk maken, en het effect van onze waardige neutraliteit zou te loor gaan. Er bestaat veel kans, dat „eene imposante houding” hen zal bewegen om terug te geven, wat zij hebben genomen.” Hierop namen vriend Gladstone en vriend Granville eene «imposante houding” aan, maar op het oogenblik dat ik wakker werd, hadden vriend Napoleon en vriend Bismarck het grondgebied, dat zij genomen hadden, nog niet teruggegeven, en ik meende vriend Granville: «Wel verdoemd!” te hooren zeggen.”
---

Wat is er voor handel en nijverheid van vestingwerken te wachten?
Nadat Frederik de groote in zijne tien veldtochten tegen half Europa den grondslag had gelegd tot de macht van Pruisen, geraakte de krijgskunst, gelijk Lodewijk XIV ze zoozeer beminde en die voornamelijk op ’t bezit van vestingen berustte, langzamerhand in onbruik. Prederik de groote had nooit de gewoonte, een veldtocht afhankelijk te maken van de al of nietinneming eener vesting. Hij-zelf nam nooit dan bij uitzondering aan eene belegering deel. Nog sterker nam de waarde der vestingen af, toen Napoleon I, in zijne reusachtige worsteling tegen alle Europeesche volken, van 1791 tot 1815 de geheele oude krijgskunst ’t onderst boven keerde, en zich niet bekommerde over vijandelijke vestingen, die hij achter zich liet, wanneer hij met zijn overwinnend leger ’s vijands land binnenstormde. Wel hebben er gedurende den Napoleontischen oorlogstijd minstens honderd belegeringen en veroveringen van vestingen plaatsgehad, doch het lot der veldtochten werd nooit door de inneming dier vestingen beslist. De niet-ingenomen Italiaansche vestingen, waaronder destijds Alessandria en Mantua eene hoofdrol speelden, beletten niet, dat ’t geheele Italiaansche schiereiland veroverd werd. In twee verschillende oorlogen werd ’t keizerlijk Weenen door de Franschen genomen, niettegenstaande alle Oostenrijksche vestingen goed versterkt waren; en in 1806 trokken de Frauschen, na den slag bij Jena, Berlijn binnen, hoewel de Pruisen vele vestingen bezaten, die dan ook al spoedig daarna werden overgegeven, zonder dat men zich veel moeite getroostte, om ze te verdedigen. Toen eindelijk in 1813 de tuchtiging van den geweldenaar begon, hielpen zijne vele met Fransche troepen bezette vestingen hem al bitter weinig; ja, toen de Pruisen met onweerstaanbare drift in den nieuwjaarsnacht van 1814 over den Rijn en naar Parijs marcheerden, was de driedubbele gordel van vestingen, door Lodewijk XIV aan ’t genie van Vauban ontleend, niet in staat hen terug te houden. Evenmin in 1815, toen de grijze Blücher met zijne Pruisen wederom op Parijs aanrukte, en zich weinig bekommerde over de vestingen die achter hem lagen. Van 1815 tot 1848 heerschte vrede in Europa, met uitzondering van den Belgischen opstand en den Grieksoh-Turkschen onafhankelijkheids-strijd. Daarbij hadden de vestingen nog iets te beteekenen wegens den geringen omvang van ’t oorlogstooneel of de slechte communicatie-middelen. Maar in de vele oorlogen, die na 1848 Europa teisterden, geraakte de waarde der vestingen al meer en meer in twijfel. Alleen Sebastopol, in den Krim-oorlog, maakte daarop eene uitzondering. Doch juist de inneming, niettegenstaande Rusland op die ééne vesting al zijne strijdkrachten geconcentreerd had, om ze te behouden, bewees duidelijker dan ooit te voren wat vestingen te beteekenen hebben voor de onafhankelijkheid van een volk. In 1849 stond de oude Radetzky binnen weinige dagen na ’t begin van den veldtocht der Oostenrijkers tegen Italië zegevierend in de nabijheid van Turijn, in weerwil dat de Sardinische vlag steeds wapperde van de Sardinische vestingen. In 1859 was Napoleon III overwinnaar van Italië, en zagen zich de Oostenrijkers verplicht zijne vredes-voorwaarden aantenemen, hoewel zij in ’t bezit waren gebleven van den beroemden vesting-vierhoek, van Mantua, Yerona, benevens ’t sterke Venetië. In 1864 werd in Sleeswijk-PIolstein de kleine vesting Rensburg zonder slag of stoot genomen, en de werken der Dannewirke, de Duppeler hoogten en het sterk verschanste eiland Alsen werden aan de Denen door de Pruisen ontnomen, zonder dat het de Denen mogelijk ware geweest het te beletten, al hadden zij zich ook allen laten doodschieten. Ook in den vorigen oorlog tusschen Pruisen en Oostenrijk had ’t laatste land van zijne vestingen 01mütz, Theresiënstadt, Josephstadt en Koniggratz lang
niet zooveel nut als ’t daarvan verwacht had. De Pruisen lieten eenvoudig eenige corpsen ter omsingeling achter, en marcheerden onophoudelijk voorwaarts tot in ’t gezicht van Weenen, waar zij een wapenstilstand sloten, die den voor Pruisen zoo voordeeligen vrede, thans door de Franschen verbroken, ten gevolge had. Waagden wij ’t in eene uitvoerige historische beschouwing van de waarde der vestingen te treden, om aantetoonen, dat ze in den tegenwoordigen tijd lang niet meer die beteekenis hebben, welke er in den tijd van Lodewijk XIV aan gehecht werd, wij willen ook niet achterblijven in ’t aantoonen van de oorzaken, welke o. i. die mindere beteekenis deden ontstaan. Vooraf echter achten wij ’t noodig er op te wijzen, dit wij dit doen zonder in eenig opzicht te willen treden op een ons vreemd gebied, en de staatkunde laten rusten. Wij wenschen alléén nategaan van welk gewicht voor de belangen van handel en nijverheid ’t vraagstuk is, omdat, zoo inderdaad ’t algemeen belang van eenig land staan of vallen moest met zekere defentie-lijnen, groote, rijke, handeldrijvende steden wellicht spoedig van alle vertier op handel en nijverheids-gebied zouden verstoken geraken. Is ’t geen wij schrijven voor grondige wederlegging vatbaar, niets zal ons aangenamer zijn dan eene ombeschroomde terechtwijzing te ontvangen. Doch men verlauge van ons geen blind autoriteits-geloof. Zijn de vestingen volstrekt noodig, welnu, dat men er zich offers voor getrooste, maar bereiken ze ’t doel met, ’twelk men zich daarvan voorstelt, dan juist maken de schatten, daaraan in bijna ieder land besteed, de teleurstelling te grooter en ’t materiëele kwaad te ernstiger. Hef geloof in de veiligheid vap groote handelssteden, achter ringen van diepe grachten, wallen, vestingmuren, bastions en forten gelegen, is in den laatsten tijd wel wat geschokt, en veel pleit er voor de ideën van hen, die niet gelooven in de kracht der vestingen. De tijden nu van blinden geloofsijver zijn, op ieder gebied, voorbij. En vooral daar waar ’t een vraagstuk geldt van zóóveel gewicht, een vraagstuk waarbij de levensaderen des volks, waarbij de welvaart van handel en nijverheid zoo ernstig zijn betrokken, daar ïriag men niets aannemen of bestrijden op bloot gezag. Kunnen de vestingen ook in onze eeuw niet worden gemist; moeten de economische en commerciëele belangen bukken voor de belangen der strategie, welnu, dan zullen er in onze naar kennis en wetenschap dorstende 19de eeuw nog wel mannen zijn te vinden, die, zoo zij zich waarlijk overtuigd houden, dat ’t heil van een land bevestigd wordt door vestingen, dit ook aan anderen zullen willen aantoonen. Wij voor ons echter nemen ’t niet aan. In een volgend artikel wenschen wij — aan de hand der „militaire technologie’’ — nategaan, waarom wij van oordeel zijn, dat vestingen niet meer behooren tot de krijgswerken van onzen tijd en van de toekomst.
---

FRANKRIJK.
BUITENLAND.
De Fransche dagbladen zijn opgevuid met allerlei bijzon- £ lerheden, welke op ’t leger betrekking hebben. Zoo verhaalt £ sen hunner, de Figaro, welke voorraden oorlogs-benoodigd- ] heden zijn weggevoerd uit de magazijnen op de Quai d’Orsay ( te Parijs. < Er was niet minder dan drie millioen ellen laken voor- ] handen; twee millioen viermaal honderd duizend paar schoe- , nen; een millioen achtmaal honderd duizend veldflesschen; , twaalf honderd duizend chsko’s ; vijf honderd duizend dozijn , hemden; drie honderd vijftig duizend dekens. Voeg daarbij allerlei andere voorwerpen, als: doeken, riemen, zakken hals- | doeken, enz., enz., en ge kunt u een denkbeeld vormen van de hoeveelheden kleedingstukken, welke in dezen oorlog worden verwoest. In een ander blad leest men ’t volgende omtrent de zouaven: „Dezer dagen reed een trein met zouaven over den ringspoorweg. Vier hunner hadden de onvoorzichtigheid, boven op den waggon te klouteren. Eensklaps naderde de trein een metaaldraad, dwars over den weg loopend, en de vier zouaven waren verdwenen. «Groot was de ontsteltenis van den conducteur. Men hield zich overtuigd, dat de vier zouaven onder de waggons verpletterd lagen. «De trein-inspecteur liet halt houden. Men zocht en vond.... onze vier zouaven gezond en frisch in den waggon. Op ’t gezicht van den draad waren zij door de vensters gekropen, met eene snelheid, die aan ’t ongelooflijke grenst.” Omtrent de Fransche soldaten worden allerlei bon-mots met gretigheid opgevangen, en door de menigte aangehoord. Vier soldaten waren op korvee, en lachten te veel, naar ’t oordeel van hun korporaal. „Wacht met lachen! Als gij voor de vijand staat,” snauwt hij hen toe, „zult gij niet zoo lachen.” „Waarom niet?” vraagt ons viertal. „Wel, omdat ’t niets beduidt, ’t lachen als ge ontwapend zijt!” „Pardon, korporaal!” vraagt een ander. „Waarom hebben de Pruisen bliksemafleiders op de hoeden?” „Wel, in oorlogstijd is de Franschman de bliksem, die door de Pruisen aangetrokken wordt!” Men verzekert, dat de Amerikaansche generaals Lee en Beauregard, die gedurende den Amerikaanschen oorlog hunne namen hebben bekend gemaakt, hun degen ter beschikking van Frankrijk hebben gesteld. Naar alle waarschijnlijkheid, zegt de la Liberté, en volgens de mededeelingen die wij heden ontvangen, moet het Fransche leger Maandag-avond den Rijn zijn overgetrokken. (Dit wordt bevestigd door eene telegram uit* Metz.) Wij meenen tevens te weten, dat het keizerlijk hoofdkwartier en de generale staf binnen twee of drie dagen uit Metz naar gene zijde van de grenzen moeten zijn overgebracht. Men meldt het vertrek van dr. Nélaton naar het hoofdkwartier, waar hij ontboden is om den dienst der ambulances te organiseeren. Men wil weten, dat de hertog de Gramont eene verklaring betrekkelijk de neutraliteit van België naar Londen heeft gezonden. Eerstdaags wordt een Russische generaal, met eene zending belast, te Parijs verwacht. Onder de vele voorname jongelieden, die als vrijwilliger bij het Rijnleger hebben dienst genomen, telt men ook den zoon van den Franschen gezant te Rome.
---

DUITSCHLAND.
In Duitschland zullen de gevangenen bij gebrek aan vrije arbeiders een handje helpen bij het inzamelen van den oogst. De dichtader der Duitschers is door den oorlog nog niet verdroogd. Bij de redactie van de Danz. Zeil. zijn reeds 600 vaderlandslievende gedichten ingekomen. De Köln. Zeit. zegt, dat het aantal bij haar ontvangen gedichtjes ontelbaar is. Het dagblad Neue Freie Presse maakt de opmerking, dat meest al de in Duitschland verschenen kaarten van het vermoedelijk oorlogstooneel zich van de grenzen zeer ver oostwaarts uitstrekken tot in het hartje van Duitschland, alsof de Duitsche geografen reeds bij voorbaat een blik hadden" geslagen in de geschiedenis, die zich nog moet ontrollen. Daarentegen wordt van Frankrijk slechts een smal strookje aangegeven. Wellicht meenen de Germaansche cartografen dat, om den aanstaanden oorlog in Frankrijk te volgen, men niet beter zal kunnen doen dan de geheele kaart van dat rijk vóór zich te leggen. _ Te Breslau zijn twee schuiten met militairen, die van de exercitie terugkeerden, omgeslagen. Ofschoon van de nabijgelegen kazerne oogenblikkelijk eene menigte manschappen te hulp snelde en ook burgers en schippers alle moeite in ’t werk stelden om bijstand te bieden, zijn met minder dan 20 personen bij dit ongeluk verdronken. Uit Wildbad wordt aan de Schwabische Merkur gemeld, dat alle Russische officieren en ambtenaren, die daar in grooten getale aanwezig waren, zijn teruggeroepen en terstond naar hun vaderland teruggekeerd. Volgens een bericht uit Keulen aan den Echo de BruxeU les is het land in de geheele Rijnprovincie met loopgraven doorsneden en zullen de Pruisen zich overal retrancheeren. Hun linkervleugel stuit op den Rijn bij Landau, hun rechter op den Moezel bij Trier en het centrum ligt vóór Sarlouis. Ingeval eener retraite kunnen zij op Metz en Coblenz terugtrekken, terwijl bij Frankfort een geducht reserveleger wordt opgesteld. Blijkens eene mededeeling aan den Berner Bund zijn in Pruisen proeven genomen met een nieuw soort van geschut , waarmede binnen weinige oogenblikken 360 geweeikogels worden afgeschoten, die op een groOten afstand met veel juistheid treffen. De proefnemingen zullen nu te Mainz worden voortgezet. Elk schot komt op fl. 17 te staan.
---

OOSTENRIJKSCHE KEIZERSTAAT.
Bisschop Strossmayer, de bekende opposant op het concilie, is te Agram in Croatië met ongekende geestdrift ontvangen.
---

BELGIË.
De Momteur meldt, dat s fands tuighuizen, op bevel van den minister van oorlog, onverwijld aan de burgergarde vuurwapens zullen verstrekken van dezelfde constructie als die, welke bij het leger in gebruik zijn. De minister van binnenlandsche zaken zal middelerwijl de noodige maatregelen nemen, om de geweren, waarvan de burgergarde zich thans bedient, door beteren te vervangen. De regeering heeft aan de bevoegde autoriteiten voorschriften doen toekomen ten aanzien van de houding, die tegenover deserteurs van eene der beide oorlogvoerende mogendheden behoort te worden aangenomen. Zondag is te Antwerpen een der 80-ponders aangebracht, bestemd voor de verdediging der stad. ’t Stuk, dat ongeveer 5 meters lang is, weegt 15,930 kilo. Kogels, door dit kanon uitgeworpen, doorboren ijzeren platen van 20 centimeters dikte. Dit kanon zal op t fort bt. Mane geplaatst
worden. Een ander stuk geschut, ter zwaarte van 18,000 kilo, is voor het fort van Lillo bestemd. ITALIË. Behalve enkele manifestatiën is alles rustig. De regeering handhaaft streng de neutraliteit. _ Naar de Movimento mededeelt, bevindt generaal Garibaldi zich nog altoos op zijn eiland, waai* hij door een Italiaansch oorlogschip streng bewaakt wordt.
---

