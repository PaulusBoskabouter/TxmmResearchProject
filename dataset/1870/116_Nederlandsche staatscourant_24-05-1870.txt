NEDERLANDEN.
's Gravenhage , den 23sten Mei 1870. (Staatsblad n°. 74.) BESLUIT van den 11 den Mei 1870, waarbij, met intrekking van het Koninklijk besluit van 11 Augustus 1861 (Staatsblad n°. 64), een nieuw reglement van politie wordt vastgesteld voor de schutsluis te St. Andries, hare havens en verdere werken. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van den 29sten Januarij 1870, n°. 177, 3de afdeeling; Den Raad van State gehoord (advies van den 8sten Februarij 1870, n°. 16); Gezien het nader rapport van Onzen Minister van Binnenlandsche Zaken, van den 7den Mei 1870, n°. 192, 3de afdeeling; Hebben goedgevonden en verstaan: 1°. met intrekking van Ons besluit van 11 Augustus 1861 ( Staatsblad n°. 64), houdende vaststelling van het reglement van politie voor de schutsluis te Sint Andries, hare havens en verdere werken, vast te stellen het nieuwe reglement voor die sluis, zoo als het hiernevens is gevoegd; 2°. te bepalen, dat dit reglement in werking zal treden op den lsten Junij 1870. Onze Minister van Binnenlandsche Zaken is belast met de uitvoering van dit besluit, dat gelijktijdig in het Staatsblad en de Staatscourant zal worden geplaatst en aan den Raad van State medegedeeld. Het Loo, den llden Mei 1870. WILLEM. De Minister van Binnenlandsche Zaken, Fock. Uitgegeven den vier en twintigsten Mei 1870. De Minister van Justitie, van Lilaar. REGLEMENT van POLITIE voor de schutsluis te St. Andries, hare havens en verdere werken. Artikel 1. Zoodra en zoolang het water, ter beoordeeling van den sluismeester, aan eene der peilschalen 7,50 meter of meer boven A.P. teekent, welk cijfer de hoogte van het schutpeil aanwijst, blijft de sluis voor den doortogt van schepen gesloten. Artikel 2. Schuttingen geschieden des noodig ten allen tijde, uitgezonderd des nachts bij hoog opperwater, wanneer de dammen naar de sluis onder water staan. Bij vriezend weder, wanneer de monden der sluis en de schutkolk zijn digt gevrozen, wordt in geen geval des nachts geschut, en bij dag alleen, wanneer de sluismeester daarin geen bezwaar ziet. De nacht wordt gerekend van zonsondergang tot zonsopgang. Artikel 3. Van zonsondergang tot zonsopgang moeten de stoom- en zeilschepen, die de sluis doorvaren of wegens gegronde redenen, ter beoordeeling van den sluismeester, genoodzaakt zijn in de voorhavens te vertoeven, ingevolge Koninklijk besluit van den 2den Mei 1863 (Staatsblad n°. 5:') van helder lichtgevende lantaarns voorzien zijn en wel: a. de stoombooten met twee masten aan den achtersten van eene lantaarn met roode, aan den voorsten mast van eene lantaarn met groene glazen; de stoombooten, die slechts één mast hebben, voeren de roode lantaarn aan den vlaggestok achterop; b. zeilschepen voeren eene lantaarn met witte glazen aan den top van den grooten mast. Artikel 4. Het varen des nachts kan door den ingenieur van den "waterstaat, met het toezigt over de sluis belast, worden belet aan schepen, waarmede aan de kunst- of andere werken van de sluis, ten gevolge van weinige zorg der bevelvoerders bij de vaart des nachts schade is toegebragt. Artikel 5. Bij het naderen der sluis moeten de bevelvoerders luide roepen of doen roepen, de klok doen luiden of de stoomfluit doen werken , tot zoolang dit door de sluisbeambten zal zijn opgemerkt. Eerst nadat "de sluismeester daartoe toestemming heeft gegeven, mag het schip of het houtvlot naar de sluis worden gestuurd, waarbij de noodige voorzorgen moeten worden inachtgenomen, opdat aan de kunstwerken, door het stooten van het schip of het houtvlot, geene schade worde toegebragt. Artikel 6. Op aanvraag van den sluismeester of zijn plaatsvervanger, moeten de schippers den tonnenlast en do soort van lading opgeven.
Artikel 7. Het is verboden vóór den mond der toeleidingskanalen te ankeren Vaartuigen, die de toeleidingskanalen binnenloopen , moeten stoppen aan de daartoe bestemde meerpalen. Niet meer dan twee vaartuigen mogen naast elkander in de buitenhavens liggen; de voorste vaartuigen moeten minstens 30 meter van de sluis verwijderd blijven , de overige vaartuigen moeten buiten deze havens wachten en steeds, ter beoordeeling en volgens de bevelen van den sluismeester, het vaarwater vrijhouden. Vaartuigen, die vóór de sluis komen, mogen, om meer nabij den ingang der sluis te geraken, de meer vooropgelegen vaartuigen niet voorbij varen. Vaartuigen, die niet spoedig geschut behoeven te worden, moeten minstens 50 meter van den mond der buitenhavens verwijderd blijven. Vaartuigen of houtvlotten mogen in de buitenhavens niet worden vastgelegd of geankerd, of aldaar verblijven, behalve in geval van storm of onvoorzien toeval, ter beoordeeling van den sluismeester. Artikel 8. Alle vaartuigen worden naar orde van aankomst ieder op zijne beurt geschut. Vaartuigen in dienst van het Rijk of de provincie, schepen dienende tot geregeld vervoer van personen en goederen op bepaalde dagen en uren, marktschuiten, vaartuigen met hoornvee of paarden worden in de bij dit artikel opgenoemde orde vóór alle anderen geschut. De bevelvoerders der schepen, die buskruid, vuurwerk, schietkatoen , naphta, petroleum, nitro-glycerine of andere ligt ontvlambare of aan zelfontbranding onderhevige stoffen aan boord hebben, gedragen zich naar de bevelen, hun, met het oog op den aard der lading, door den sluiswachter gegeven. Houtvlotten in rangorde met schepen worden het allerlaatst geschut. Naderen vaartuigen van tegenovergestelden kant gelijktijdig de sluis, dan worden zij beurtelings van de eene en van de andere zijde doorgelaten , te beginnen met het vaartuig dat van die zijde gekomen is, waar de waterstand gelijk is met dien der schutkolk. De sluismeester kan afwijkingen van eenige bepaling van dit artikel vergunnen, wanneer hij naar gelang van omstandigheden dit noodzakelijk acht. Artikel 9. Vaaituigen mogen niet in de sluis gehaald worden , tenzij de voorgaande schutting geheel is afgeloopon. Een vaartuig mag niet door de sluis varen mot staande zeilen, noch met buiten boord hangende ankers; vóór don aanvang der doorvaart moeten alle zeilen behoorlijk gestreken , de ankers binnen boord gebragt, de zwaarden in de rust en de boegspriet opgehaald zijn; door vertrekkende vaartuigen mag eerst op eenigen afstand van de sluis, ter beoordeeling en volgens aanwijzing van den sluismeester, zeil worden gemaakt. Bevelvoerders van stoomvaartuigen moeten zorg dragen, dat op een' afstand van minstens 200 meter van de sluis met halve stoomkracht of minder gewerkt wordt, en wel zoodanig verminderende, dat de stoombooten vóór de sluis komende in rust zijn. Het is verboden bij het in- en uitvaren van de sluis daartoe stoomkracht te gebruiken, of bij het doorvaren van de sluis met kloeten , boomen, haken of andere voorwerpen op of in den bodem, de deuren, muren, hout-, metsel- of ijzerwerk der sluis en bijb.lioorende werken te stooten of te steken. De haal ijzers, de ringen en daartoe geplaatste ijzeren pennen zijn gesteld ten gebruike der doorvaart. Artikel 10. Het is verboden vaartuigen in de sluis te winden. Het uitwinden mag niet geschieden dan door gebruik van de daartoe gestelde meerpalen-of dukdalven buiten de sluis; met touwen mag niet langs de leuningen der brug of sluis getrokken worden. Artikel 11. Eenig stoom- of ander vaartuig of houtvlot mag niet langer in de schutkolk vertoeven dan voor de schutting noodi<* is; gedurende de schutting mag niet al het scheepsvolk te gelijk het schip verlaten. Gedurende de schutting moet ieder stoom- of ander vaartuig of houtvlot, dat zich in de schutkolk en in de nabijheid der sluis bevindt, behoorlijk, volgens aanwijzing van den sluismeester, met sterke touwen aan beide uiteinden gemeerd zijn en wel in dier voege, dat door de beweging in het water geen nadeel ontsta. Artikel 12. Behalve naar de vorenstaande bepalingen, gedragen de schippers of bevelvoerders der vaartuigen en hunne onderhoorigen zich bij de doorschutting naar de bevelen van den sluismeester of zijn plaatsvervanger. Artikel 13. In de schutkolk of buitenhavens mag geene in-, op- of uitlading geschieden, tenzij met toestemming van den sluismeester. Artikel 14. Stoom- of zeilvaartuigen of houtvlotten mogen niet in de schutkolk of in de buitenhavens overwinteren. Artikel 15. Het is verboden om zelf door de sluis te schutten, of de beweegbare deelen van sluis of brug op eenigerlei wijze to behandelen, tenzij met toestemming van den sluismeester. Artikel 16. Het is verboden ballast, zand, steen, of andere zinkbare stoffen van welken aard ook, in de sluis of in de buitenhavens te werpen; bij overtreding van dit voorschrift worden zoodanige voor-
werpen dadelijk opgevischt of uitgebaggerd, ten koste van den overtreder. Artikel 17. Vaartuigen mogen niet geankerd worden in den afsluitdijk, de pakbermen of in de glooijingen rondom de sluis. i Is de schutting aangevangon en wordt te gelijkertijd het gebruik dor draaibrug voor voertuigen of voetgangers verlangd, dan mag aan dat verlangen geen gevolg worden gegeven , tenzij de schutting volbragt is. Artikel 18. Het is verboden over de brug te draven; de draaibrug mag niet gepasseerd worden alvorens geheel gesloten te zijn en nadat de schuiven zijn digt geschovén. Artikel 19. Van alle schade, aan de sluis of hetgeen daartoe behoort toegebragt, wordt door den sluismeester onmiddellijk uitvoerig proces-verbaal opgemaakt, waarin vermeld wordt de staat waarin het beschadigde zich vóór de beschadiging bevond, de omstandigheden waaronder deze plaats vond, de som waarvoor de schade kan worden hersteld, de persoon die tot de vergoeding gehouden wordt geacht en het bedrag door dezen te dier zake verschuldigd. Tot vaststelling van dit bedrag wordt acht geslagen op den toestand, waarin de werken zich vóór het toebrengen van de schade bevonden. Dit proces-verbaal wordt aan den hoofdingenieur van den waterstaat in Gelderland gezonden, die daaraan het noodige gevolg geeft. Artikel 20. De bevelvoerder van het zeil- of stoomvaartuig of houtvlot, waardoor de schade is toegvhragt, moet onverwijld, volgens aanwijzing van den sluismeester of zijn plaatsvervanger, de som voldoen die, volgens het proces-verbaal in het vorig artikel bedoeld, ten zijnen laste komt, of wel die voldoening door het stellen van een behoorlijken borgtogt, ter beoordeeling van den sluismeester, verzekeren ;] bij gebreke van een of ander wordt het voortzetten der reis aan den bevelvoerder met zijn stoom-of ander vaartuig of hout vlot belet. Artikel 21. Van elke beslissing van den sluismeester wordt beroep toegelaten " op den hoofdingenieur van den waterstaat in Gelderland , en van de uitspraak van dezen op den Commissaris des Konings in de provincie Gelderland, waardoor echter in geen geval de verpligting, om aan die beslissing van den sluismeester onverwijld gevolg te geven, wordt opgeheven. Artikel 22. De handhaving van dit reglement is, onder de bevelen van de betrokken ambtenaren en beambten van den waterstaat, opgedragen aan den sluismeester en bij zijne afwezigheid aan oen der sluisknechts als zijn plaatsvervanger, alsmede aan de ambtenaren der Rijks- en gemeentepolitie. Artikel 23. Processen-verbaal van overtreding van dit reglement worden gezonden aan den hoofdingenieur van den waterstaat in Gelderland en aan den ambtenaar van het openbaar ministerie, met de vervolging belast. Artikel 24. Aan den sluismeester of zijn plaatsvervanger wordt, op aanvrage door het hoofd van de gemeente Heerewaarden en door alle beambten, met ^openbaar gezag bekleed, bijstand verleend voor de uitvoering van dit reglement, voor zooveel hem betreft. Artikel 2a. Overtredingen van dit reglement, waaronder ook verstaan wordt het niet voldoen aan de bevelen van den sluismeester of zijn plaatsvervanger, ter uitvoering van dit reglement, worden getralt volgens de wet van den 6den Maart 1818 (Staatsblad n°. 12). Artikel 26. Afdrukken van dit reglement zijn steeds bij den sluismeester verkrijgbaar, tegen betaling van vijfcents voor ieder exemplaar. Behoort bij het Koninklijk besluit van den llden Mei 1870 , n°. 16 (Staatsblad n°. 74). Mij bekend, De Minister van Binnenlandsche Zaken, Fock. (Staatsblad n°. 75.) BESLUIT van den 11 den Mei 1870, houdende wijziging en nadere aanvulling van art. 89 van het bij Koninklijk besluit van 12 Mei 1863 (Staatsblad n°. 58) vastgesteld Algemeen Reglement voor de spoorwegdiensten Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van den 22sten April 1870, n°. 212, 11de afdeeling; Gezien Onze besluiten van 12 Mei 1863 (Staatsblad n°. 58), 30 Augustus 1864 (Staatsblad n°. 90), 11 Mei 1867 (Staatsblad n°. 48), 17,Januarij 1868 (Staatsblad n°. 10), 13 November 1868 (Staatsblad n°. 145), 20 Februarij 1869 ( Staatsblad n°. 27) en 9 April 1869 (Staatsblad n°. 64), houdende vaststelling en aanvulling van het Algemeen Reglement op de spoorwegdiensten; Den Raad van State gehoord (advies van den 3den Mei 1870, n°. 10); Hebben goedgevonden en verstaan te bepalen, dat de laatste volzin van art. 89 in het Algemeen Reglement en de bepaling ter aanvulling van dat artikel, vastgesteld bij Ons besluit van den 30sten Augustus 1861 (Staatsblad n°. 90), worden ingetrokken en vervangen door de navolgende bepalingen: gezuiverde petroleum in wagens, waarin zich geene andere goederen bevinden. De wagens , waarin deze stoffen zijn geladen , worden van een kennelijk teeken voorzien en in gemengde treinen aan het einde van den trein geplaatst. Voor treinen, waarmede petroleum vervoerd wordt, mogen echter die en andere ligt ontvlambare stoffen niet in den laatsten wagen van den trein worden geladen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad geplaatst en aan don Raad van State medegedeeld zal worden. Het Loo, den llden Mei 1870. WILLEM. De Minister van Binnenlandsche Zaken, Fock. Uitgegeven den vier en twintigsten Mei 1870. De Minister van Justitie, VAN LlLAAR.
(Staatsblad n°. 76.) BESLUIT van den 13 den Mei 1870, houdende aanwijzing van den Rijksambtenaar, op wiens voorstel besluiten of handelingen van collegien van zetters voor 's Rijks directe belastingen kunnen worden nietig verklaard. Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op art. 16 der wet van den 5den April 1870 (Staatsblad n°. 63), betrekkelijk de instelling van collegien van zetters voor 's Rijks directe belastingen, volgens hetwelk door Ons wordt aangewezen de Rijksambtenaar, op wiens voorstel besluiten of handelingen dier collegien, die in strijd zijn met de wet of waartoe de wet hun geene bevoegdheid geeft, door Gedeputeerde Staten der provincie worden nietig verklaard; Op de voordragt van Onzen Minister van Financien, van den 21sten April 1870, n°. 26, D. B.; Den Raad van State gehoord (advies van den 3den Mei 1870, n°. 12); Gelet op het nader rapport van Onzen voornoemden Minister, van den 6den Mei 1870, n°. 37, D B.; Hebben goedgevonden en verstaan, tot het doen der voormelde voorstellen, aan te wijzen den provincialen inspecteur van de directe belastingen. Onze Minister van Financien is belast met de uitvoering van dit besluit , hetwelk in het Staatsblad zal worden geplaatst. Het Loo, den 13den Mei 1870. WILLEM. De Minister van Financien, van Bosse. Uitgegeven den vier en twintigsten Mei 1870. De Minister van Justitie, VAN LlLAAR. Bij Koninklijk besluit van 21 Mei 1870, n°. 22, is aan G. F. Kampschreur, op zijn verzoek, eervol ontslag verleend als lsten luitenant bij de dienstdoende schutterij te Vlissingen, en zijn bij die schutterij benoemd; tot kapitein H. F. Suyck, thans 1ste luitenant, tot lsten luitenant J. H. Will en W. L. Winkelman, beiden thans 2de luitenant, tot 2den luitenant H. H. Dansdorp. Bij Koninklijk besluit van 21 Mei 1870, n°. 24, is aan dr. J. Cohen, ingenieur te Amsterdam, vergunning verleend tot het aannemen en dragen der versierselen van de Kroonorde 4de klasse, hem door Z. M. den Koning van Pruissen geschonken. Bij Zijner Majesteits besluit van 16 Mei jl., n°. 19, is de heer A. S. Schmolle benoemd tot consul-generaal der Nederlanden in Brazilië, zonder bezwaar der schatkist. Bij Zijner Majesteits besluit van den 20sten dezer, n°. 18, is do kapitein-luitenant ter zee J. J. Boelen, kommanderende Zr. Ms. drijvende batterij. Neptunus , benoemd tot plaatsvervangend lid der commissie, ingesteld voor het iu dit jaar af te nemen eindexamen van de adelborsten der 2de klasse bij het Koninklijk Instituut voor de Marine te Willemsoord. Bij Koninklijk besluit van 20 Mei jl , n°. 10, is aan den heer W. Slichtenbree, op zijn verzoek, eervol ontslag verleond uit zijne betrekking van commies der posterijen van de 1ste klasse, met vergunning om zijne aanspraak op pensioen ter zake van ligchaamsgebreken te doen gelden. Bij besluit van den 19den dezer, n'. 16, heeft Zijne Majesteit goedgevonden den 2den luitenant A. J. D. Pool, van het 7de regement infanterie, voor den tijd van vijf jaren te detacheren bij het leger in Neêrlandsch Indie. MINISTERIE VAN MARINE. De Minister van Marine brengt ter kennis van belanghebbenden, dat in de maand Junij aanstaande een vergelijkend examen zal gehouden Worden voor drie plaatsen van Aspirant-Ingenieur bij de Marine , en dat de vereischte kundigheden vermeld zijn in het navolgend programma: Taal- en letterkunde. Het schrijven van zuiver Nederlandsch; de Fransche en Engelsche talen, welker spraakkunst moet gekend worden. Uit deze talen moet men kunnen vertalen en daarin een opstel maken; de Hoogduitsche taal. Hieruit zal men eene vertaling moeten kunnen maken. Algemeene geschiedenis, geschiedenis des vaderlands, aardrijkskunde. Deze drie vakken worden vereischt voor zoo verre de kennis daarvan tot eene beschaafde opvoeding behoort. Wiskunde. Het vlug en naanwkeurig cijferen; de lagere meetkunst; de driehoeksmeting; de lagere en hoogere stelkunst; de beschrijvende meetkunst met toepassing der schaduwbepaling; de hoogere of analytische meetkunst; de differentiaal- en integraalrekening; de leer van het evenwigt en die der beweging, zoo van vaste lig— chamen als vloeistoffen; de toegepaste evenwigtsleer, waartoe wordt vereischt de kennis van den wederstand der bouwstoffen, die tot het bouwen van een schip gebezigd worden. Natuurkunde. Behalve een algemeen overzigt, meer bijzonder de wetten der warmte en der electriciteit.
Scheikunde. De algemeene wetten der anorganische scheikunde. Verder de analytische scheikunde met betrekking tot de bouwstoffen. Men moet daarin zoo ver geoefend zijn om eene enkelvoudige scheikundige verbinding qualitatief te onderzoeken. Geodesie. Een overzigt is voldoende; echter zal een algemeen begrip van de wijze waarop de triangulatie geschiedt, noodig zijn, en wordt eenige kennis vereischt in het gebruik der eenvoudige instrumenten tot waterpassen , landmeten, enz. Artillerie. Eene genoegzame kennis van de vuurmonden en affuiten bij deNederJandsche marine in gebruik. Kennis van werktuigen. De adspirant moet bekend zijn met de inrigtingen der onderscheiden «oorten van hijsch-, pomp- en blaaswerktuigen , insgelijks met die der •stoomwerktuigen en van het scheeps-stoomwerktuig in het bijzonder. Bouwstoffen. De kennis van verschillende houtsoorten bij den scheepsbouw in gebruik , en verder ook van hetgeen op de fabricatie van ijzer, metaal •en verfstoffen betrekking heeft. Sclieepsbouwkunde. De kennis der zamenstellende deelen van een oorlogschip, en de wijze waarop dit wordt ontworpen en de daarbij behoorende berekeningen gemaakt worden. Teekenen. Genoegzame ervaring in handteekenen om dagelijks voorkomende voorwerpen te schetsen Zuiver meetkundig teekenen en scheepsteekenen. Aanbevelend zullen zijn : bekendheid met burgerlijke en waterbouwkunde, bedrevenheid in het teekenen van stoomwerktuigen, kennis van vuurtorens en wat verder tot de kustverlichting behoort; meer kennis van talen voor zoo verre deze betrekking heeft tot talen ■die van eenig nut voor den Ingenieur der marine kunnen zijn. Zij die ter plaatsing in aanmerking wenschen te komen, moeten op den lsten Januarij dezes jaars hun 25ste levensjaar nog niet zijn ingetreden, een gezond gestel bezitten en vrij zijn van ligchaamsgebreken. Ouders of voogden, die verlangen dat hunne zonen of pupillen tot dit examen worden toegelaten, behooren vóór 1 Junij aanstaande aan het Departement van Marine in te zenden het verzoekschrift op zegel geschreven, bevattende vermelding van den naam, voornaam, het beroep en de woonplaats dier ouders of voogden, met bijvoeging der geboorte-acte van den jongeling en het certificaat van een geneesheer, betreffende bovenvermelde ligchamelijke vereischten. 's Gravenhage, den 30sten April 1870. Yoor den Minister voornoemd De Secretaris-Generaal, K lercic. MINISTERIE VAN KOLONIËN. De Minister van Koloniën, Gelet op: 1°. het Koninklijk besluit van 10 September 1864 [Staatsblad n°. 93), houdende vaststelling der verordening op het benoemen van ambtenaren bij de burgerlijke dienst in Nederlandsch Indie; 2°. enz. ; Heeft goedgevonden: 1°. krachtens het bepaalde bij art. 8 van het Koninklijk besluit van 10 September 1864, te benoemen tot leden der Commissie, belast met het in dit jaar in Nederland afnemen van het examen, bedoeld tij artikel 4 van dat besluit, de volgende heeren: tot lid en voorzitter, dr. W. R. baron van Hoëvell, lid van den Raad van State, te 's Gravenhage; tot leden: dr. T Roorda, dr. P. J. Veth en mr. P. A. van der Lith, hoogleeraren aan de Rijksinstelling voor onderwijs in Indische taal- , landen volkenkunde te Leiden; J. J. Meinsma, J. R P. F. Gonggrijp, dr. A. W. T. Juynboll en ■J. Spanjaard, leeraren aan de gemeente-instelling voor onderwijs in Indische taal-, land- en volkenkunde te Delft; H. Kleyn van de Poll, oud-resident op Java, te Utrecht; J. G. C. A. de Vogel, oud-controleur der 2de klasse bij de landelijke inkomsten en cultures op Java, te 's Gravenhage; G. K. Niemann , lector in de taal-, land- en volkenkunde van Ne■derlandsch Indie aan het zendelingshuis van het Nederlandsche zendelinggenootschap te Rotterdam ; W. J. A. Nieuwenhuisen, oud-ingenieur der 1ste klasse van den waterstaat en de burgerlijke openbare werken in Nederlandsch Indie, te 's Gravenhage ; L. Drooglever Fortuyn , leeraar aan de gemeente- hoogere burgerschool te Rotterdam ; mr. B. H. Pekelharing , leeraar aan de gemeente- hoogere burgerschool te Zutphen ; dr C. J. E. Brutel de la Rivière, leeraar aan de gemeente- hoogere burgerschool te Leiden ; K. Mars, leeraar aan de Rijks- hoogere burgerschool te Gouda; J. Menalda van Schouwenburg, leoraar aan de gemeente- hoogere burgerschool te Rotterdam ; M. J. A. Masthoff , leeraar aan de gemeente- hoogere burgerschool te Delft; J. W. Bonte, leeraar aan de Rijks- hoogere burgerschool te ZaltBommel; F. S. Gomm, leeraar aan de gemeente-hoogere burgerschool te 's Gravenhage ; J. G. I'roderiks, privaat docent te 's Gravenhage; M- Sclimidt Crans , te 's Gravenhage; tot lid en secretaris, dr. J. Pijnappel Gz., hoogleeraar aan de Rijksinstelling
voor onderwijs in Indische taal-, land- en volkenkunde te Leiden; 2°. te enz. 's Gravenhage, den 20sten Mei 1870. Be Minister voornoemd, Voor den Minister, De Secretaris-Generaal, F eith.
---

