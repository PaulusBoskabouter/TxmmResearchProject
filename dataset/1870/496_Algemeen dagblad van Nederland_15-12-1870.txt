Ziekte-oorzaken.
II. Behalve het reeds genoemde kunnen nog de verschillende temperamenten als individuëel-praedisponeerende ziekte-oorzaken beschouwd worden, daar temperament zijne bijzondere ziektevormen heeft. Bij de phlegmatici zijn de ziekte-vormen meer langdurig dan snel verloopend, hevige koortsverschijnseled zelden, daarentegen ontstaan er gemakkelijker waterzucht, vetzucht, opgeblazenheid, verslapping van vaste en ontmenging van vloeibare deelen. Het phlegmatische temperament is moeielijk tot eene hartstochtelijke opgewektheid te brengen, het gevoel van leed en vreugde, enz., openbaart' zich slechts zeer zwak. De phlegmaticus staat als ware ’t onverschillig te midden der verschijnselen, die hij meer denkend beschouwt dan gevoelt, en gebeurtenissen die den sanguinicus en cholericus tot een spoedig hartstochtelijk handelen, den melancholicus wellicht tot droefheid en vertwijfeling vervoeren laat de phlegmaticus koud voorbijgaan, terwijl hij er slechts over nadenkt zonder te klagen, en dit is dan ook de reden waarom hij nooit onder moeielijke omstandigheden den moed verliest. Zuiver ontstekingachtige ziekten worden zelden bij hem waargenomen, en wanneer zij voorkomen zoo is het beloop daarvan meer sleepend dan snel. Het cholerisch (galzuchtig, opvliegend tot toorn geneigd) temperament begunstigt het ontstaan van diep-ingrijpende ontstekingen bijzonder van long, hart en lever, storing in de verteringsorganen, jicht, enz. Komt er koorts bij het een of ander lijden, zoo is deze meestal zeer hevig. Het sanguinische (levendig, vurige, prikkelbare) temperament begunstigt den aandrang van het bloed naar de edele deelen des lichaams, bijzonder naar het hoofd en de in de borst liggende organen. Longaandoeningen, ontstekingachtige catarrhale verschijnselen, uittering, hartklopping, koorts worden voornamelijk bij de sanguinici gevonden. Het melancholische (zwartgallige, zwaarmoedige) temperament begunstigt in ’t algemeen de minste ziekten, maar de eenmaal ontwikkelde ziektevormen zijn dan ook des te hardnekkiger. Koorts en ontsteking komen niet gemakkelijk, maar zijn ze eenmaal ontstaan, dan wortelen ze ook des te dieper in. De eigendommelijke constitutie van iederen afzonderlijken mensch wordt eveneens opzichtens de praedispositie beslissend. Eene sterke, krachtige constitutie biedt wel is waar meer weerstand aan de aanleiding-gevende oorzaken der ziekte, maar toch zal men dikwijls zien dat zij, die eene krachtige constitutie bezitten, wanneer ze eenmaal ziek worden, dan ook ernstig en zwaar ziek worden, terwijl zwakke personen aan herhaalde of kleinere ongesteldheden blootgesteld zijn. Wij zien zelfs dat de krachtigste personen zelden een hoogen ouderdom bereiken.
Een ruim veld van de praedisponeerende individuëele oorzaken, bieden ons de gewoonten aan. Hiertoe rekenen wij niet alleen bijzondere aanwendsels, waarvan ieder wel de eene of andere zal kunnen opnoemen, die op de gezondheid van invloed is, maar vooral ook alle dingen, die men in het dagelijksch leven meermalen herhaalt. Hiertoe behooren de beroepsbezigheden, de verschillende manieren van kleeding, de wijze van voeding en al datgene wat een bepaalden invloed op het vormen en ontstaan van ziekten maakt. Het zou ons thans te ver leiden, indien we hier de verschillende beroepsbezigheden en hun invloed op het ontstaan der ziekten wilden doorloopen, daar we ons voorbehouden dit later uitvoeriger te doen, en evenzoo is het ook voor het oogenblik van te grooten omvang om hier van den invloed der kleeding en voeding op het verwekken van ziekten, breedvoerig te spreken. Reeds boven gaven wij te kennen, dat er behalve de praedisponeerende of voorbereidende oorzaken der ziekten nog andere waren, die men nadere noemt, omdat zij door hare voorbijgaande of ©ogenblikkelijke werking, de ontwikkeling der ziekten te voorschijn roepen, waartoe een mensch gepredisponeerd, d. i. geneigd, voorbeschikt was. Van deze nadere oorzaken, ook gelegenheids-oorzaken genoemd zijn er eveneens een zeer groot aantal. De meestvoorkomende zijn: de voorbijgaande indruk der koude of warmte, eene verandering in de kleeding, een misslag in de levenswijze, het gebruik van onverteerbare voedingsmiddelen, de onderdrukking van eenige aangewende of natuurlijke behoeften, ontijdig gebruik van sterkwekkende geneesmiddelen, bovenmatige inspanning en hevige gemoedsaandoeningen. De gelegenheids-oorzaken zijn in theorie zeer verschillend van de specifieke en de praedisponeerende ziekte-oorzaken. In werkelijkheid wordt echter het
onderscheid dikwijls moeielijk. Eene kouvatting is bv. oorzaak van een rheumatischen aanval. Was nu de kouvatting eene specifieke oorzaak of eene gelegenheids-oorzaak? Het antwoord kan zijn: het was eene specifieke oorzaak, want rheumatismen ontstaan door kouvatting; —• maar het kan ook luiden: de kouvatting was eene gelegenheids-oorzaak. want wanneer er geene praedispositie in het lichaam is, zoo brengt de verkoudheid geen rheumatisme teweeg. Soms beslist ook de duur of de herhaling eener inwerking over dat verschil. Zoo kan het bovenmatig gebruik van wijn tot eene gelegenheidsoorzaak, tot eene ziekte worden, terwijl het herhalen van zulke onmatigheid, de dronkenschap, tot eene praedisponeerende oorzaak van verschillende ziekten worden kan. De inwerking der koude is eene gelegenheids-oorzaak ; de menigvuldige inwerking der koude wordt licht eene praedisponeerende oorzaak. Nog moeten wij opmerken, dat er talrijke bijzondere inwendige ziekten zijn, welke zonder schijnbare oorzaak optreden, maar tot wier ontwikkeling men toch eene praedispositie aannemen moet. Nu mag men echter de praedispositie (geneigdheid, voorbeschiktheid)' niet met de praedisponeerende (ontvankelijk-makende) oorzaken verwisselen, In ’t algemeen is de praedispositie een gevolg van praedisponeerende oorzaken, maar dikwijls is de praedispositie duidelijk aanwezig, zonder dat men de praedisponeerende oorzaken kent. Zoo kan bv. iemand eene praedispositie voor hoofdpijn hebben, zonder dat de oorzaken dezer praedispositie kenbaar zijn. Dit zijn nu de hoofdzakelijke punten, die de algemeene leer van de ziekte-oorzaken aanbiedt. Met de bijzondere leer, vooral met het oog op het vermijden der ziekte-oorzaken, belast zich een andere tak der geneeskundige wetenschap, nl. de diaetetiek of leefregelkunde. Wellicht zijn er eenigen onder mijne lezers, die meenen, dat deze artikelen over de ziekte-oorzaken best gemist hadden kunnen worden, omdat er aanvankelijk weinig practisch nut voor de gezondheid uit te trekken is; ik geloof echter niet, dat oordeelkundige lezers dit gevoelen zullen onderschrijven, omdat men door de kennis van het hier medegedeelde stellig beter in staat zal zijn, om over sommige punten der gezondheidsleer, die in dit blad behandeld worden, met juistheid te kunnen oordeelen, en wij houden ons dus overtuigd, dat wij juist om die reden met deze artikelen meer nut, gesticht hebben, dan men oppervlakkig wanen zou.
---

DUITSCHLAND.
Het maakt onder de voorstanders der nieuwe staatsrechtelijke orde van zaken een goeden indruk, dat de Eortschrittsmannen zich ten slotte toch ook voor de nieuwe bondsconstitutie hebben verklaard. Zij deden daarin, zoo beweert men van de bedoelde zijde, ten volle blijken van hunne gehechtheid aan de goede zaak van Duitschland, welke bij hen hooger gold, dan die hunner partij. < Ook tegen het Beiersche verdrag verklaarden zich slechts 26 leden der Fortschritts-partij, zoodat over dat tractaat de gevoelens zeer verdeeld waren. Die uitkomst verraste zeer velen, wijl men een gansch anderen uitslag had verwacht. De keizerstitel heeft evenwel krachtig gewerkt; zelfs de meest democratisch-gezindeii bezweken voor den glans der keizerskroon. Natuurlijk worden de sociaal-democraten zeer lastiggevallen wegens het stemmen tegen de bonds-grondwet. Openlijk worden zij als een soort landverraders gescholden; terwijl het al zeer gematigd klinkt, wanneer men ze voor dwazen en onverstandigen houdt. Men behoeft echter geen greintje sympathie te gevoelen voor ’t streven der sociaal-democraten, om toch recht te doen wedervaren aan den moed, waarvan zij blijk gaven, eene cordaatheid, welke hun aanspraak doet hebben op de onderscheiding van allen, die eerlijkheid van overtuiging ook in de tegenstanders weten te waardeeren. Om op zulk eene wijze als geschiedde, tegen den stroom der meerderheid interoeien en zich niet door het succès te laten verblinden, daartoe behoort meer geestkracht, dan om den „grooten hoop” slaafs te volgen. ’t Zal nu maar de vraag zijn, of de kiezers, die de Fortschritts-manDen tot hiertoe steunden, met hunne keizerlijke sympathie homogeen zijn. De Köln. Ztg. deelt omtrent ’t schrijven van den hr. von Bismarck, ter zake der neutraliteit van Luxemburg, uit Berlijn nog mede, dat ’t gerucht dier daad zeer groote sensatie had gemaakt, en dat men zich voorstelt spoedig meer van deze aangelegenheid te hooren. Omtrent de antwoorden der groote mogendheden is nog niets bekend.
---

TURKIJE.
De Indépendance Beige van eergister zegt: „Een te Londen ontvangen telegram uit Konstantinopel van den llden gewaagt van een onderhoud tusschen den grootvisier en den Russischen ambassadeur, hetwelk eene ongunstige uitkomst zou hebben gehad. Maar van een anderen kant komt er bericht, dat de porte reeds haren vertegenwoordiger voor de door Pruisen voorgestelde conferentie heeft benoemd, en zich daarmede alzoo meer heeft gehaast dan eenige andere van de betrokken mogendheden; dit is voorzeker geen bewijs van het bestaan eener onoverkomelijke oneenigheid omtrent het door de conferentie te regelen onderwerp. Zoodanige oneenigheid zou evenmin strooken met hetgeen ons uit Konstantinopel wordt geschreven. Naar de verzekering van onzen correspondent aldaar scheen de porte aangaande Ruslands bedoelingen volkomen gerust gesteld te zijn door eene wisseling van ophelderingen tusschen den grootvisier en den Russischen ambassadeur. Inderdaad heeft Gortschakoff’s verklaring de porte vrij kalm gelaten; in haar oog betreft zij eer eene Europeesche dan eene Turksche aangelegenheid. Naar de opgave van onzen correspondent zou de porte oordeelen, dat de vernedering, Rusland in 1856 aangedaan, dooide verdragsbepalingen betrekkelijk de Zwarte-zee, wrok en wrevel bij Rusland gaande houdt en daardoor gevaarlijker voor Turkijë is, dan de vrije ontwikkeling der Russische zeemacht in de Zwarte-zee zou kunne.n zijn. Alzoo zou de porte de onzijdigheid der Zwarte-zee beschouwen als eene nuttelooze beperking en ze, ook voor de ontwikkeling harer eigene zeemacht, gaarne zien afschaffen, altijd onder voorwaarde, dat de andere bepalingen van het verdrag in stand bleven.
„Intusschen is er eene nieuwe moeielijkheid voor de porte opgerezen, namelijk een ernstige opstand tegen kaar gezag onder de inlandsche bevolking van zuidwestelijk Arabië. Er is een corps Turksche troepen tegen de weerspannige volksstammen afgezonden.”
---

BUITENLANDSCHE POLITIEK.
Dat het krijgsgeluk Pruisen niet veel vrienden heeft gemaakt, getuigt de Luxemburgsche quaestie. Nauwelijks toch was er sprake, dat Pruisen een begeerigen blik zou hebben geworpen op dit veel besproken land, of zoowel de Engelsche als de Oostenrijksche pers is ijverig in de weer, om in de scherpste bewoordingen Pruisen’s gedragslijn te wraken en luide te protesteeren tegen die „nieuwe en brutale verkrachting van het volkenrecht”. Hoezeer nog niets, volstrekt niets zekers omtrent de zatik bekend is; hoezeer alles zich nog bepaalt bij losse, onbeduidende geruchten, slaan de voornaamste organen der Britsche en Oostenrijksche pers reeds een zoo vijandelijken toon tegen Pruisen aan, alsof zij voor een fait accompli stonden. Nogtans schijnt dit zoo niet, al is het ook niet onwaarschijnlijk, dat het protest van eenige vaderlandslievende Luxemburgers, zij ’t te avond of te morgen, eene annexatie bij het „Duitsche keizerrijk” niet zal beletten. Het valt overigens niet te ontkennen, dat een vreedzame afstand door den koning-hertog voor Nederland hoogstgewenscht ware. Ofschoon men vrij algemeen in ’t buitenland onze juiste verhouding tot Luxemburg leert kennen, stoort men zich daaraan weinig, en het zou niet onmogelijk zijn, dat wij, bij eventuëele verwikkelingen, in ’t geschil werden meegesleept. Wij zouden ons dan ook van harte verheugen, zoo ’t bericht van ’t Utr. Dagblad waarheid bevatte, en een minnelijke schikking dezen nieuwen twistappel spoedig van het forum, verwijderde. De Pruisen schijnen in de laatste dagen weer „nieuwe zegepralen” te hebben behaald, althans wanneer men henzelven gelooven wil. Koning Wilhelm blijft mevr. zijne echtgenoote maar voortdurend familière mededeelingen doen, die, door den onbeschaamden telegraaf onderschept, ’t verbaasde Europa Pruisen’s schitterende wapenfeiten verkondigen. Hoort men daarentegen de Eranschen, dan hebben ook dezen niet te klagen over hun krijgsgeluk. Zooveel echter is officiéél, dat Pruisen’s legerscharen bij alle overwinningen groote verliezen lijden. De hoogst-incompleete sterftelijsten zijn daarvan sprekende bewijzen. Voeg daarbij ’t kille weder, regen, sneeuw en vorst; de voortdurende speldeprikken van bevolking en franc-tireurs—speldeprikken, die wel is waar barbaarsch en onmenschelijk gewroken, maar volstrekt niet te niet gedaan worden door ’t verbranden en plunderen van tallooze dorpen en steedjes, ’t vermoorden van vrouwen en kinderen, en ’t meevoeren van duizenden gijzelaars — dan kon men denken, dat een leger van meer dan 800,000 uitgeputte krijgers in een vijandelijk land thans juist niet in „Abrahams schoot” is geherbergd. De berichten omtrent Parijs blijven weifelend. Terwijl, eenigen beweren, dat de val dier wereldstad nabij is en alle levensmiddelen uitgeput raken, verzekeren de regeeringsleden te Tours stijf en strak het tegendeel. Zij beweren, dat Parijs ’t nog maanden kan houden. Inmiddels verplaatsen zij zelf hun zetel naar Bordeaux en weerleggen daarmee ’t vermoeden, als zou er tusschen Tours en Parijs een onderaardsche telegraaf bestaan; terwijl Gambetta zich voortdurend met de organisatie en reorganisatie van nieuwe en oude strijdkrachten bezighoudt en onophoudelijk zwanger gaat van ’t denkbeeld, de Pruisen, midden in den winter, in den rug aantevallen, Parijs te ontzetten en den vijand vervolgens de grenzen over te jagen. Dat dit moeielijk zal gaan behoeft geen betoog, al ware ’t alleen wegens de vele vestingen, welke hij in bezit heeft. Zonderling is het, dat de Pruisen nog niet zijn overgegaan tot ’t bombardement van Parijs. Aan humaniteit valt niet te denken; zoovele, verbrande en platgeschoten steden bewijzen ’t tegendeel. Ook gebrek aan belegerings-geschut kan de oorzaak niet wezen.... Er is thans overvloed. Met spanning ziet men iederen dag beslissende maatregelen te gemoet, ook opdat weldra aan dezen wreeden, bloedigen verdelgings-oorlog een einde kome. Terwijl men te Berlijn in alle eer en deügd een keizerskroontje fabriceert, schijnt het Russisch-Engelsch geschil gelukkig op den achtergrond te geraken. Niemand twijfelt langer aan eene vreedzame oplossing, ’t Was een storm in een glas water, die wel een oogenblik de beurs deed trillen, maar door Engelands kalme waardigheid aldra bedaarde. Het eenig gevolg dier verwikkelingen was, dat enkele wrakke windhandelaars werden opgeruimd. Ongelukkig blijven er nog maar alteveel exemplaren van dat ellendig genus over.
---

FRANKRIJK.
BUITENLAND.
Naar de verzekering der Londensche Times van Maandag jl. heeft de heer Gambetta geen stap bij het Pruisische hoofdkwartier gedaan om tot een wapenstilstand te geraken, maar enkel aan den Britschen gezant te Tours te kennen gegeven, dat Engeland, indien het Erankrijk op de belegde conferentie vertegenwoordigd wilde zien, het door eene wapenschorsing in staat moest stellen tot vorming van een regelmatig gouvernement. Het Daily-News, hetwelk aan Gambetta stappen tot het verkrijgen eener wapenschorsing had toegeschreven, zegt in zijn nommer van den lilden: „Het verleden door ons gegeven bericht van Gambetta’s aanzoek om eene wapenschorsing was gegrond op een telegram, dooi eeD lid van het voovloopig bewind aan eenen Franschman te Londen gericht. „Een later telegram van dezelfde zijde meldt, dat de heer Gambetta, den geest en de stemming van het Loire-leger veel beter bevindende dan hij verwacht had, en inzonderheid door eenige welgeslaagde operatiën van den generaal Chanzy bemoedigd zijnde, voor het tegenwoordige het voornemen om eene wapenschorsing te vragen had laten varen. Hij zal in het hoofdkwartier van het Loire-leger blijven.” Toen het dezer dagen meegedeelde schrijven van den generaal von Molkte den 5den dezer laat in den avond te Parijs ontvangen was, werd, gelijk in een door de Indépendanee meegedeeld schrijven uit Parijs van den 6den gezegd wordt, door den generaal Trochu dadelijk een raadsvergadering der bewindslieden belegd. Een van hen, de heer Picard, gaf, naar verzekerd wordt, den raad om zich de opening, die in het gemeld schrijven te liggen scheen, ten nutte te maken en te beproeven of er nu een eervolle vrede te verkrijgen zou zijn. Dit gevoelen scheen eenigen bijval te vinden, toen generaal Trochu het woord nam. „Hij deed opmerken — zegt het schrijven — dat Pruisen juist door die opening een gevoel van ongerustheid verried; het besefte dat zijne positie, midden in een vijandelijk land en in het hart van den winter, gevaarlijk, ja hachelijk zou kunnen worden; daarom zocht von Molkte de Parijsche bevolking te ontmoedigen door het bericht van eene overwinning der Duitschers, die wellicht minder volledig was dan hij zeide. Indien Erankrijk nu onderhandelingen aanknoopte, zeide Trochu verder, zou het zich de hardste voorwaarden zien stellen, terwijl het thans, na de vorming van de legers der departementen, veel bij het voortzetten des strijds zou kunnen winnen; kortom, hij adviseerde voor aanhoudend strijden. „Trochu sprak zoo goed en zoo dringend, dat zijn gevoelen door de vergaderde bewindslieden eenstemming omhelsd werd.” Te Lyon is men diep verontwaardigd over het gevankelijk wegvoeren door de Duitschers van een dertigtal notabelen uit Dyon en Gray, waaronder de baron Thenard, lid van het instituut, de heeren Persigny, onder-prefect van Gray, enz. De officieren die de gevangeneming uitvoerden, verzekerden dat de gevangenen naar Bremen gevoerd zouden worden en beschouwd werden als gijzelaars voor de Duitsche koopvaardij-kapiteins, die met hunne schepen door de Eransche vloot zijn opgebracht. De twee Eransche ballonreizigers, die naar Noorwegen waren afgedwaald, waar zij ontvangen werden door de wolven en na veel omzwerving te Christiania aankwamen, zijn den 2en dezer van daar naar Londen vertrokken; de vrijmetselaarsloge te Christiania heeft hun ’s avonds voor hun vertrek een schitterend banket aangeboden, dat door 1000 personen werd bijgewoond. Een Noorweegsch poëet had gedichten vervaardigd, die bij deze gelegenheid op de wijze der Marseillaise werden gezongen. Het ondersteuningsfonds van het Daily News voor de noodlijdende boeren in noordoostelijk Erankrijk bedraagt thans reeds ruim 11,350 pond sterling.
---

GROOT-BRITTANJE.
De patronen-fabriek te Birmingham, die jl. "Vrijdag-middag op zoo noodlottige wijze in de lucht gesprongen is, behoorde aan de heeren Ludlow en was ongeveer drie kwartier buiten de stad gelegen. Zeventien personen werden op de plaats gedood en een vijftigtal werklieden, meestal vrouwen en meisjes, zwaar gekwetst naar het hospitaal vervoerd, terwijl nog verscheidene anderen, lichter gekwetst, naar hunne woningen overgebracht werden. Nog geen drie weken geleden had er een dergelijke noodlottige ontploffing plaats in een patronen-fabriek in dezelfde buurt, tengevolge waarvan acht personen sedert gestorven zijn. Het is bovendien het vierde
ongeluk, dat in den tijd van negen weken te Birmingham voorviel. Het tooneel van de ramp is een wijd veld, waarop vijftien houten schuren gebouwd waren, die elk 40 a 60 arbeiders bevatten, allen bezig met het vervaardigen der Enfieldpatronen voor de regeering. De schuren staan op 3 h 4 meters afstands van elkaar; maar die poging om ze af te zonderen is blijkbaar vruchteloos. Omstreeks 12 uur werden de bewoners der nabijheid verschrikt door een reeks van vijf ontploffingen vergezeld van schudding van den bodem en groote dreuning in den atmosfeer. De werklieden eener naburige fabriek snelden dadelijk toe om hulp te bieden. Het terrein der ontploffing bood een vreeselijk schouwspel aan. Drie schuren, waarin vijf minuten geleden ongeveer 100 vrouwen en meisjes werkten, boden slechts een rookenden puinhoop aan, waarin nauwelijks een teeken van leven zichtbaar was. Het terrein was bezaaid met menschelijke ledematen of fragmenten van verbrande kleederen. Omtrent de oorzaak der ontploffing loopen een aantal geruchten; volgens sommigen zou de zorgeloosheid eener vrouw, waardoor haar voorschoot in den brand vloog, de ramp veroorzaakt hebben. Van de verpleegden in het hospitaal zijn Vrijdag-avond en Zaterdag-morgen nog onderscheidenen bezweken. Men vreesde er wel twintig te zullen verliezen. Het Daily News verklaart in zijn nommer van Maandag, dat de minister Bright eenstemmig met de andere leden des kabinets omtrent de Afa^awa-quaestie en de zaak der Kanadasche visscherij is, en de daartoe betrekkelijke eischen der Vereenigde Staten niet gunstiger voor dezen beoordeelt dan zijne ambtgenooten. Uit dien hoofde en om andere redenen verklaart het genoemde blad zich tegen het in de Vereenigde Staten geopperde en in Engeland hier en daar beaamde denkbeeld, om den heer Bright als onderhandelaar ter vereffening der gemelde geschilpunten naar Washington te zenden. Het Engelsche gouvernement heeft in een telegram uit Peking, dd. 26 Nov., bericht van zijn zaakgelastigde ontvangen, dat het rustig in China was, en dat de buitenlanders den winter, naar gewoonte, te Peking zouden doorbrengen.
---

