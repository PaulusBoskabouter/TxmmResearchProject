Advertentie
Bericht.
HH. AB ONNENTEN op het AL GEMEEN LA GBLAD VAN NEDERLAND worden verzocht, de abonnementsgelden over het 3 de kwartaal, dat met uit. Sept. 1870 eindigt, te voldoen aan de Administratie, mterlijk vóór 1 Oct., ten einde geene staking in de toezending te ondervinden. Het bedrag kan gezonden worden per postwissel, aan alle postkantoren a 1 p Ct. verkrijgbaar. NB. POSTZEGELS worden niet in betaling aangenomen. Amsterdam, 13 Sept. 1870. DE ADMINISTRATIE.
---

HOE WERKT ONZE TWEEDE KAMER?
Op nieuw heeft de Tweede Kamer dan hare werkzaamheden hervat. Spoedig zullen de beraadslagingen over de staatsuitgaven voor 1871 aanvangen, en na afloop daarvan de discussiën over menig wetsontwerp, dat diep ingrijpt in ’t maatschappelijk leven. Wanneer we een blik slaan op het afgeloopen zittingjaar „hebben wij reden tot erkentelijkheid.'’ Ziedaar de gebruikelijke term. En inderdaad, veel is er op wetgevend gebied tot stand gekomen; voor velerlei andere onderwerpen zijn de grondslagen gelegd, en men mag aannemen, dat de iugetreden tijdkring niet, minder vruchten zal afwerpen. De vraag is echter niet, of er veel is tot stand gekomen, maar of er niet meer had kunnen geschieden. Sedert jaren wordt die vraag overwogen, maar steeds zonder eenig practisch resultaat. Wij wenschen nogmaals met een enkel woord de aandacht op het vraagstuk te vestigen. Beter dan ooit, gelooven wij, zijn de omstandigheden daarvoor geschikt. De Nederlandsche Juristen-vereeniging heeft het rond en ruiterlijk verklaard, dat langs den ouden weg aan geene hervorming in ons rechtswezen valt te denken; dat tal van noodzakelijke wijzigingen achterwege moeten blijven, en dat daardoor de oplossing wordt vertraagd van belangrijke sociale quaestiën, die reeds langen tijd „rijp” zijn voor beslissing. Onze opmerkingen zijn niet nieuw. Bij herhaling zijn zij reeds geuit; doch, helaas, steeds vruchteloos. Eu wij gelooven daarom, dat het wenschelijk is, ze nogmaals te berde te brengen. Er wordt in de Tweede Kamer veel en druk gesproken. Geenerlei onderwerp, al of niet van gewicht, of ieder lid legt zijne welsprekendheid aan den dag. Zonder gemeenschappelijk overleg, zonder intoomiug, zonder zelfbeteugeling wordt er op los, of liever, wordt er over heen geredeneerd. Wanneer men de naamlijst onzer sprekers en den omvang hunner oraties in het Bijblad nagaat, staat men verbaasd over ’t aantal doorluchtige oratoren dat wij hebben. Dringt men echter slechts eenigszins dieper door onder de schil, dan merkt men spoedig op, hoe weinig al dat schermen met woorden en leuzen te beteekenen heeft. Het is of de leden vreezen, dat hunne beurt niet komen zal; of zij hunne kiezers willen overtuigen, dat niets boven hun gezichtskring, niets boven hun verstand gaat. Vandaar vaak adviezen, die kant noch wal raken. Vandaar zoo weinig degelijken, van vlijt, van kennis, van ervaring getuigenden arbeid. In de Tweede Kamer wordt — waarom zouden wij het woord niet bezigen ? — over ’t algemeen gewerkt op effect, en slechts bij uitzondering kort, juist, correct en fair gesproken. Op deze wijze is men er toe geraakt, van lieverlede die betreurenswaardige onverschilligheid voor de publieke zaak in ’t leven te roepen, welke ieder onzer beklaagt en waaraan ieder onzer meedoet. Wij erkennen, dat de zaak moeilijk is. Ongaarne zouden wij de vrijheid van spreken belemmerd zien. Door bepalingen, van welken aard ook, het vrije ^oord aan banden te leggen, dit is een gevaarlijk denkbeeld, dat in geen enkel opzicht onzen steun verwerft. Toch zal men op de eene of andere wijze de zaak moeten doorhakken; hoe eer zoo liever doorhakken, willen we eene schrede vorderen op den langen ontwikkelingsweg, dien onze maatschappelijke instellingen nog hebben te doorjoopen. Het eenig-afdoend middel berust op eene radicale herziening van het reglement van orde. Algemeen wordt die noodzakelijkheid erkend, zelfs zoozeer, dat in eene vorige zitting der Kamer eene speciale commissie werd benoemd, aan wie ’t mandaat ten deel viel, zich met zoodanige herziening bezig te houden. Uit de openingsrede van den hr. Dullert echter hebben wij dezer dagen vernomen, dat die commissie nog lang niet gereed is — ook al is ze een heel eind op streek..,
Helaas! Het langzaam-vorderen der commissie is weer een dier vele vlekken van ons volkskarakter. Voor een gewoon menschenverstand is het onbegrijpelijk, hoe de samenstelling van een huishoudelijk statuut, met het oog op eene zoo rijpe ervaring als achter onzen rug ligt, zoo ontzettend moeilijk kan vallen, dat eene commissie, welke zich daarmee speciaal bezighoudt, niet wat vlugger kan vorderen. Immers, gesteld dat die commissie hare taak met buitengewonen ernst en degelijkheid opvatte; dat zij de bepalingen, in vreemde Kamers geldend, onderzocht; een enquête van deskundigen instelde; in overleg trad met de sectiën — kortom, zich met de meeste grondigheid kweet van hare taak, alvorens eene overtuiging te vestigen en die overtuiging neerteleggen in eene reeks van artikelen — ons dunkt, nog altijd zou de tijd, aan dien arbeid besteed, niet zoo betreurenswaardig-lang behoeven te zijn. Karakteristiek zijn dan ook de woorden van den heer Dullert. Wij hopen, dat de commissie zich s mans ernstigen wenk ten nutte zal maken, en spoedig met haar ontwerp-reglement voor den dag zal komen. De discussie daarover dreigt lang en scherp genoeg te zijn. ’t Wordt tijd dat wij die phase voorbijraken. Het spreekt wel van zelf, dat de commissie in de eerste plaats zal moeten intrekken de bespottelijke, door niets gemotiveerde bepaling, dat nietafgedane wets-ontwerpen bij het einde van elke zitting vervallen; dat alle arbeid, daaraan besteed, 'loo goed als verspild is; dat zij bij den aanvang der zitting op nieuw door de regeering moeten worden aangeboden en van meet af aan weer in behandeling worden genomen. In en buiten de Kamer bestaat er niemand, die deze bepaling verdedigt. Talrijke stemmen daarentegen verheffen zich vóór de afschaffing. Wij vertrouwen dan ook zeker niet te veel, zoo wij deze bepaling bovenal door de goede zorgen der commissie hopen te verliezen. In de tweede plaats de vloed van amendementen en inotiën. Dit nationaal gebrek vertoont zich heftiger dan ergens elders in onze wetgevende kamer. De Eerste Kamer moet er letterlijk over huiveren, dunkt ons, hoe de Tweede dat recht hanteert. Hier niet het minst ontbreken alle „zelfbeheerschingen zelfbeperking”; hier vooral straalt een noodlotttig particularisme door, dat in alle dingen personen en beginselen, zelden, zoo ooit, de zaken op den voorgrond plaatst. Moge inzonderheid te dien aanzien de arbeid der commissie van invloed zijn!
In de derde plaats de voorbereidende arbeid in de sectiën. Op dezen arbeid moeten de zittingen steunen. Hier moeten de ontwerpen onderzocht en ijverig besproken zijn, wil de openbare zitting van eenige beteekenis wezen. Nu bestaat juist tegen dezen arbeid in den laatsten tijd het grootste wantrouwen. Algemeen klaagt men over de lusteloosheid onzer volksvertegenwoordigers om anders dan in ’t publiek te „schitteren”. Het onderzoek in de sectiën wordt steeds vluchtiger; het aantal leden, dat daaraan deel neemt, steeds geringer. Hier niet het minst schuilt het kwaad. Alleen door beslissende maatregelen zal men ook dit euvel uitroeiep. Behandelt de commissie deze en nog een aantal andere punten van ondergeschikt belang; behandelt zij die grondig en met rijp overleg, dan heeft zij voorzeker behoefte aan tijd. Doch men maakt zich o. i. aan eene verregaande overdrijving schuldig, indien men de zaak zoo geweldig op de lange baan schuift als de bestaande commissie zich veroorlooft. In afwachting dus dat de regeering zal goedvinden, in ’t ontwerpen der wetten, buiten de Kamer, wat grootere degelijkheid en wat meerder spoed te brengen, hebben wij gemeend een nuttig werk te verrichten, door de 1 quaestie op nieuw aan de orde te stellen, en de 1 publieke opinie te bewegen tot een afkeurend oor- ■ deel over den ellendigen slakkengang, waarmee de i commissie, aan wie de herziening van ’t reglement < van orde is opgedragen, zich kwijt van hare taak. 1 Moge Onze stem, ter wille van de goede zaak, j alom weerklank vinden in den lande! , ——< ——— i
---

BUITENLANDSCHE POLITIEK.
Het valt moeilijk, zich eene juiste voorstelling te vormen van den stand van zaken in Frankrijk. Terwijl sommigen de hooggestemde vaderlandsliefde der ongelukkige natie roemen, beweren anderen weer, dat vooral de provinciën weinig lust aan den dag leggen om strijd te voeren voor beginselen, die haar tamelijk koel laten. De heer Jules Favre schijnt een wapenstilstand te hebben geweigerd, en de bondskanselier wilde geene onderhandelingen aanknoopen* alvorens men het omtrent den afstand van Fransch grondgebied in beginsel eens zou zijn geworden. Inmiddels wordt Parijs steeds nauwer ingesloten, en elke poging om den vijand afteslaan blijft te vergeefs. Koning Wilhelm schijnt zich voor goed te la Ferrières te hebben gevestigd, en de inwoners der hoofdstad, van hunne zijde, willen van geene
overgave of schikking weten. Zij zijn verontwaardigd over de Pruisische eischen, en willen nog altijd overwinnen of sterven „pour la gloire de la patrie!’’ Volgens dépêches, door den Times ontvangen, zou Bazaine, hoezeer hij met groote moeilijkheden heeft te worstelen, den moed niet verliezen, en telkens door nieuwe uitvallen, de belegeraars afbreuk trachten te doen. Zoo zou hij o. a. Vrijdag 11. in de richting van Thionville een verwoeden uitval hebben gedaan, maar na een strijd van vier uren met geweldige verliezen zijn teruggeslagen. Volgens anderen echter zou hij reeds lang onderhandelingen hebben aangeknoopt met prins Frederik Karei, en bestaat er mogelijkheid, dat Metz spoedig het voorbeeld van Sédan zal volgen. Het dagblad l’Italië kondigt aan, dat het plebiscit, waarbij de pauselijke staten over hunne toekomst zullen beslissen, den 2 October zal plaats hebben. Vermits die bevolking op alle wijzen den val van ’t wereldlijk gezag des pausen heeft trachten te bewerken, bestaat er omtrent den uitslag van dit plebiscit wel geen twijfel. Rome wenscht niets liever dan, in stede van door Fransche baionetten tot regeeringszetel des heiligen vaders bestemd te blijven, de vrije hoofdstad van ’t Vereenigd Italië te worden. De soldaten van ’t ontbonden pauselijk leger schijnen over Zwitserland naar Duitschland, België en Nederland terugtekeeren. De bondsraad is te dien aanzien geraadpleegd, en heeft, volgens een schrijven uit Bern in d<? Köln. Ztg-, geen bezwaar gemaakt, op voorwaarde dat de Italiaansche regeering de aftrekkende zouaven van toereikend reisgeld zou voorzien, en deze militairen op geenerlei wijze de eedgenootschappelijke republiek lastig zouden vallen. Het departement van justitie is belast, het vervoer der pauselijke krijgsmacht zoo snel en veilig mogelijk te bewerkstelligen. Men heeft te Lyon op de prefectuur bevelschriften tot inhechtenisneming en andere documenten gevonden, waaruit blijkt, dat reeds alles in Frankrijk was voorbereid op een nieuwen coup d'etat, die na de eerste de beste overwinning van Mac-Mahon zou plaats hebben. Alleen te Lyon zouden L500 hooggeplaatste tegenstanders van ’t persoonlijk gouvernement gearresteerd en naar Cayenne of Lambessa gezonden worden. Te Parijs is men slimmer geweest. De heer Pietri heeft zorg gedragen, de letlres-de-cachet, ook daar reeds in overleg met (Iraniër de Casagnac en den ex-caesar geteekend, vóór zijne vlucht te verbranden. Welk eene ontzettende legermacht Rusland bij een eventuëelen oorlog op den been zou kunnen brengen, blijkt daaruit, dat thans, nu de armee op voet van vrede, of hoogstens op „versterkten voet van vrede” verkeert, het cijfer der manschappen niet minder dan 400,000 tot 600,000 bedraagt. 3ok de artillerie is ontzettend. Alleen 15 nieuwe ariillerieWigades zijn dit jaar, mag men den Go los gelooven, van paarden voorzien. In Engeland — ’t „perfide Albion” — slaat de regeering met spanning den loop der gebeurtenissen gade. Met groo:ere spanning dan men zich wel voorstellen zou. Dit gaat <elfs zoover, dat zij, gelijk wij reeds in de telegrammen hebaen aangetoond, hare feitelijke tusschenkomst 'voorspelt, en ie noodzakelijkheid uitspreekt, dat de wonden, aan Frankrijk geslagen, hoe eer zoo liever worden geheeld. In ’t algemeen gelooven wij, dat Pruisen de zaak niet te ver moet Irijven. Anders kon het zich wel eens in de malaise der ïeutrale mogendheden vergissen, en plotseling voor onverdachte plannen en maatregelen staan.
---

BUITENLAND.
OORLOGSBERICHTEN. De vesting Bitch lijdt niet minder onder de belegering dan Strasburg. Den 19n heeft men ’t bombardement van de stad gestaakt en het vuur alleen gericht tegen de vesting; ook ’t schieten met brandganaten heeft opgehouden. De bommen en granaten havenen de rotsen, waarop dagelijks 2000 kogels afstuiten. Men verwacht nu nog een 24-pondsbatterij. Geheele straten zijn in de stad verwoest. De eigenlijke vesting ligt op een rots, en de gebouwen die zich daar bevinden, de kazernen, het hospitaal en een kapel, zijn geheel verwoest. De Fransche bezetting van Longwy heeft niet weinig ver-, sterking van garnizoen gekregen door de soldaten die, na le capitulatie van Sédan, zijn ontkomen. Men begroot het thans op 2000 man. Den 21n deed ’t een uitval in de rich.ing van Longuion en, volgens Belgische berichten, met goed je volg.
FRANKRIJK. In een schrijven uit Versailles, dd. 20 Sept., deelt een correspondent der Indépendance Beige bijzonderheden omtrent de capitulatie dier stad mede. Versailles heeft zich zonder poging tot verwering overgegeven, onder beding, dat de personen en de eigendommen, alsmede de gedenkteekenen en kunstgewrochten, door den vijand zouden worden ontzien; dat de nationale garde er gewapend en met ’t politietoezicht belast zou blijven; dat de stad geene branschatting opbrengen, maar al ’t voor de Pruisische troepen benoodigde tegen betaling verschaffen zou. De schrijver van dien brief, een Fraiischinan, erkent, dat er strenge en nauwgezette krijgstucht door den vijand gehouden wordt. In telegrafische berichten, door Londensche dagbladen uit of over Duitschland ontvangen en gisteren medegedeeld, wordt gemeld, dat de Duitsche legermacht in Frankrijk thans 650.000 man sterk is; dat de operatiën van de eigenlijke belegering van Parijs den 2 Oct. zullen aan vangen; dat er een corps Duitsche troepen, van 65,000 man, tegen Miihlhausen, Belfort en Lyon is afgezonden, en dat ’t aantal uit Parijs verdreven Duitschers, volgens officiëele opgaven, 102.000 bedraagt. De minister van marine heeft de keizerlijke jachten Prince Impérial, Prince Jérome, VImpératrice Eugénie, Jérome Napoleon en Reine Ilortense herdoopt. Ze hebben de navolgende namen gekregen: Juppiter, Üoclie, Turenne, Desaix en Kléber. De meeste departementale dagbladen, die vóór de plebiscitaire periode opgeheven werden, zijn thans weer verschenen.
Te Tours heeft zich, met goedkeuring van den minister Crémieux, eene commissie gevormd voor de verdediging dier stad. Aanvankelijk was daarvoor een crediet toegestaan van 10 millioen. Maar de heer Crémieux heeft dit bij besluit tot 16 millioen verhoogd. De Cloche me!dt het volgende : «Het publiek heeft genoeg gehoord van de winstgevende industrie, waaraan de heer Clément Duvernois, als redacteur van den Penple Francais, zich heeft overgegeven. Maar wat thans aan ’t licht is gekomen, is minder bekend. De keizerlijke regeering zond hem eiken dag twintig duizend gezegelde vellen papier gratis, om daarop de oplaag van genoemd blad te drukken. Maar de Penple Francais had maar 6000 it 8000 vellen noodig. Wat deed nu de heer Duvernois met de overige 12,000 a 14,000 gezegelde vellen? Hij verkocht die aan sommige dagbladen tegen 4 centimes het vel. En zoo streek hij maandelijks 15,000 francs netto-winst in den zak.” De heer Edgard Quinet heeft zich in het departement de 1’Ain candidaat gesteld voor de constituëerende vergadering. Uit Toul schrijft men van Pruisische zijde, dd. 24 Sept., omtrent de overgave dier vesting: „Nadat gisteren den ganschen dag een vrij levendige beschieting van Toul had plaats gehad, tengevolge waarvan de stad op twee plaatsen in brand was geraakt, zond de commandant ten 5 ure een parlementair aan den groothertog van Mecklenburg-Schwerin, die over de Duitsche afdeeling voor Toul ’t bevel voerde, met den wensch om te capituleeren. De groothertog telegrafeerde aan den gouverneur van Lotharingen, den heer von Bonin te Nancy, of hij de capitulatie mocht aannemen. De gouverneur zond hem nog dienzelfden avond het bevel, dat //het geschieden moest.” Zoo heeft dan evenals te Sédan de 3000-man sterke bezetting van Toul zich krijgsgevangen gegeven, en heden-morgen zullen de beide regementen no. 89 en 90 voorloopig tot bezetting naar Toul oprukken. De inneming dezer stad is voor ons van groot belang, omdat wij daardoor eindelijk eene vrije, onbelemmerde spoorwegverbinding met Parijs hebben verkregen.” GROÖT-BRITTANJE. De Times bevat een ingezonden stuk van den Britschen consul te Nizza, waarbij hij het particulier telegrafisch bericht, door het cityblad verspreid, als zou in Nizza en Mentana een opstand uitgebroken, het Fransche bestuur afgezet, de politieke gevangenen in vrijheid gesteld en de Italiaansche republiek uitgeroepen zijn, tegenspreekt. Het is in die plaatsen alleszins rustig; en niemand heeft blijken gegeven van den wensch, om weder met Italië vereenigd te worden. De ex-koningin van Spanje vertoeft thans met hare familie in de zeeplaats Brighton. DUITSCHLAND.
Den 20 dezer is eene Pruisische colonne proviand van 192 wagens nabij Königsmacheren door de Franschen overvallen en buitgemaakt. De colonne was slechts geëscorteerd door een onder-officier met zes man van de landweer. Zoodra zij de genoemde plaats was gepasseerd, werd uit het kreupelhout langs den straatweg vuur gegeven en kwamen er tegelijk Fransche soldaten te voorschijn. De voerlieden wilden met de wagens op de vlucht gaan, maar werden daarin verhinderd door de van alle kanten toegesnelde boeren, die den weg versperden met ploegen, eggen en al wat maar voor de hand kwam. Een commando Pruisische huzaren, hetwelk op verkenning was uitgegaan, en zich juist aldaar in de nabijheid bevond, wilde de voerlieden te hulp snellen, maar was tegen de overmacht niet bestand. De wagens, met brood, spek, haver en andere victualiën beladen, werden aangehouden en de onderofficier met twee zijner manschappen gevangen genomen. Slechts twee voerlieden, die in haast alles van hunne wagens hadden afgeworpen, eer de weg versperd was, konden er in slagen om over de grenzen te vluchten. Andere voerlieden maakten zich, met achterlating hunner wagens, uit de voeten; doch de meesten werden aangehouden. Van de 300 zijn er slechts 49, te zamen met 13 paarden bij zich, ontkomen. De overigen werden gedwongen, hunne ladingen naar Thionville te brengen. Den volgenden dag zijn er nog 52 teruggekomen, die ontslagen waren, nadat men hun al hun geld en wat zij verder hadden ontnomen had. Onmiddellijk op het bericht zijn er twee Duitsche compagniën naar Königsmacheren gezonden, om de boeren voor dit feit te straffen. Dat er verraad is gepleegd is zoo goed als zeker; maar niemand begrijpt toch, hoe het mogelijk is, dat de Duitschd militaire autoriteit aan zulk een colonne een escorte van slechts 6 man heeft medegegeven, en dat wel in eene landstreek, waar zoo weinig Duitsche militairen zijn, dat men zulk een aanval wel kon verwachten. De directie eener tapijtfabriek, in de nabijheid van Keulen, heeft eene premie uitgeloofd voor den Duitschen militair, die te Parijs de eerste Duitsche vlag op het paleis der Tuileriën zal doen wapperen. SPANJE.
De Imparcial, een orgaan der ministeriëele partij te Madrid, zeide in zijn nommer van den 22sten dezer: „In den schoot der republikeinsche partij hier te lande bestaat verdeeldheid en bijna scheuring, daar zij zich niet verstaan kan omtrent hetgeen haar in de tegenwoordige tijdsomstandigheden te doen zou staan. Een gedeelte van die partij was in den laatsten tijd van oordeel, dat de verdere loop der gebeurtenissen buiten’s lands afgewacht diende te worden, alvorens een definitief besluit te nemen. Dit gevoelen had tot dusver de bovenhand; maar sedert eenige dagen ontmoet het meer en meer tegenspraak, terwijl liet denkbeeld om dadelijk stappen te doen ter bevordering van het republikeinsch beginsel veldwint.” Blijkens latere berichten uit Madrid hadden al de republikeinsche Cortesleden zich vereenigd met een door den heer Castelar opgesteld manifest, strekkende om de oprichting eener republiek, die Spanje en Portugal vereenigen zou, aantebevelen. Dit manifest is den 25$ten ie Madrid in de dagbladen geplaatst. ITALIË.
volgens berichten uit Rome van den 24sten waren aldaar al de personen, die wegens politieke redenen opgesloten en
van de vrijheid beroofd waren, uit de gevangenissen ontslagen. Onder hen was Petroni, die zeventien jaren gevangen had gezeten wegens zijne geestdrift voor Italië s eenheid. In den tuin van het vaticaan waren Italiaansche troepen gelegerd. Er was in het Coliseum eene groote volksvergadering gehouden om een voorloopig bewind te benoemen. Intusschen waren door den generaal Cadorna achttien burgers gekozen en met het bestuur der stad belast. ïe Elorence werd den 24sten verzekerd, dat de generaal de la Marmora met den titel van commissaris des konings naar Rome zal worden gezonden. De generaal Bixio was reeds uit den Kerkdijken Staat teruggekomen. ZUID-AFRIKA. In het Kaapsche Volksblad van 18 Aug. leest men het volgende aangaande de diamant-delverij:
„Uit alle oorden der kolonie, uit aen vrijstaat, xrausvuui en Natal trekt eene verbazende massa menschen naar het verre noord-oosten, om eeuwenlang verborgen schatten optesporen. Die aanstekende ziekte is doorgedrongen tot alle rangen en standen der maatschappij, en het schijnt dat zij nog steeds in hevigheid toeneemt. Onder de. bonte mengeling van 4000 personen, die men zegt, dat zich reeds op het diamant-terrein bevinden, moeten haast evenveel handen zijn, die slechts gewoon waren de pen te voeren of den ellestok te hanteeren, als die bij ploeg, spade en houweel zijn grootgebracht. Hoe dichter bij het uitlokkend tooneel, hoe erger natuurlijk. Sommige dorpen zijn voor de helft ontvolkt, tot groot nadeel voor handel en nijverheid,, waaraan op die wijze de beste sappen worden onttrokken, ’t Spreekt wel van zelf, dat velen bedrogen zullen uitkomen, want de zware arbeid zal al heel goede vruchten moeten opleveren, als de verbazende offers, die velen zich getroosten om aan den uittocht deeltenemen, gedekt worden en ook maar eene matige belooning overlaten. „Ook bij de zendingsstatie Hebron is een nieuw diamantveld ontdekt. Hebron ligt drie uren verder op dan de tegenwoordige delvingen langs de Vaalrivier, en is het verblijf van het opperhoofd Barend Bloem. „Ook in den Oranje-Yrijstaat trekken de inwoners, vooral die van Bloemfontein, in gansche scharen op naar de niet ver van daar verwijderde Campbell-gronden, om diamanten te zoeken. Bloemfontein zelf is voor een groot gedeelte ontvolkt. De handel en meest alle bedrijven staan er stil. In de behandeling van openbare zaken wordt groote belemmering ondervonden, en zelfs de predikanten klagen, dat hunne anders welbezochte kerken thans des Zondags bijna ledig zijn.”
---

