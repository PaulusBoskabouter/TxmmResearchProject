DUITSGHLAND.
Omtrent den staat van zaken voor Metz deelt t rrutsische regeeringsblad het volgende mede : „In en om Metz heeft de maand September zich met kleine uitzonderingen door eene opmerkelijke werkeloosheid van den kant van het ingesloten leger gekenmerkt. De slag bij Noisseville op 30 Aug. en 1 Sept. is de laatste poging van belang geweest, welke de maarschalk Bazaine tegen ’t insluitende leger ondernomen heeft; sedert dien dag hebben geene belangrijke gevechten meer plaats gehad, en de gevechten, die den 22n en 23n zijn voorgevallen, zijn slechts het natuurlijk gevolg der omstandigheden van twee zulke talrijke legers, die thans reeds bijna acht weken lang in eene observeerende stelling tegenover elkander staan. Neemt men in aanmerking, dat de maarschalk Bazaine in den beginne nog over een leger van 80,000 man beschikte, waarbij zich nog een 30tal regementen cavallerie en 62 veldbatterijen bevonden, dan is deze werkeloosheid moeilijk te verklaren. Het oordeel over de handelwijs van den maarschalk moet evenwel anders uitvallen, wanneer men let op de oorzaken, welke, van zijn standpunt beschouwd, invloed daarop kunnen uitoefenen. „Men kan niet onderstellen, dat de maarschalk het oogmerk zou gehad hebben om het Pruisische hoofdkwartier door zijne werkeloosheid in slaap te wiegen. In ieder geval is hij in dit oogmerk, zoo hij het werkelijk mocht gehad hebben, in geenen deele geslaagd, gelijk hem bij ieder kleiner gevecht gebleken moet zijn, daar de waakzaamheid der voorposten van het omsingelende leger nog geen oogenblik verflauwd is. Meer invloed heeft waarschijnlijk bij den maarschalk de overweging uitgeoefend van de toekomstige gesteldheid zijns lands en van hetgeen zijne eigene militaire eer gebood. Zelfs in het gunstigste geval, dat een uitval hem gelukt was (hetgeen eenige weken geleden nog mogelijk was, maar nu niet meer, nadat het verlies van zoovele Eaarden de artillerie en de cavallerie verzwakt heeft), zou et insluitingsleger het aftrekkende Fransche leger op de hielen gevolgd zijn. Onder zulke bedenkelijke omstandigheden, schijnt de maarschalk het als zijne voornaamste taak te beschouwen, zijn eigen leger, of althans de overblijfselen daarvan, voor de toekomstige regeering van Frankrijk te bewaren. „Dit oogmerk moet men te meer bij den maarschalk Bazaine onderstellen, daar hij het uitzicht heeft van zich bij een ordelijk beheer nog weken lang in Metz te kunnen staande houden. Er zijn aanvankelijk ten minste 24,000 Eaarden mede in de vesting ingesloten geworden, waarvoor et waarschijnlijk aan fourage ontbreken zal, en waarvan zeker een groot deel voor het levensonderhoud van het ingesloten leger gebezigd wordt. Als verder hulpmiddel moet vermeld worden, dat in de eerste dagen der insluiting het Moezeldal op verscheiden mijlen afstands aan beide zijden der vesting voor het Fransche leger heeft opengestaan, zoodat van daar een groote voorraad levensbehoeften gehaald kon worden, tot dat de insluiting nauwer werd; terwijl ook nu nog zeven dorpen binnen den kring der insluiting en onder de bescherming der buitenforten liggen, waaruit de bezetting de benoodïgdheden kan ontvangen.”
---

BELGIË.
Van geachte zijde wordt ons medegedeeld: „Te Brussel wordt men overstelpt met gekwetste en krijgsgevangen Franschen en Beieren. De Pruisen worden naar hunne haardsteden gevoerd. „Prinses Mathilde heeft zich te BeTgen in Henegouwen gevestigd, alwaar zij een gemeubeld huis heeft gehuurd.”
---

Niet pradiscli genoeg.
Verdient het tegenwoordig kabinet om ééne reden ondersteuning, dan is het zeker wel wegens de krachtige wijze, waarop ’t het neutraal staats-onderwijs verdedigt. Juist daarom is de anti-revolutionaire partij dan ook zoozeer op den heer Fock gebeten. Is de wet van 1857 (Staatsbl. no. 103) haar een gruwel, de consequente wijze, waarop de minister van binnenlandsche zaken hare beginselen doorvoert, doet hen alle kans verliezen, om hunne inzichten te verwezenlijken. Nu spreekt het wel van zelf, dat allen, die met de regeering prijs stellen op het „godsdienstloos” staats-onderwijs, den minister, telkens waar dit noodig blijkt, krachtig ter zijde staan. Maar... juist de neiging om dit a tont prix te doen — reeds vroeger hebben we er op gewezen — brengt er ons wel eens toe, kleine gebreken en anomaliën over ’t hoofd te zien, die wij, bij minder „clericalen” tegenstand, zeker scherp zouden laken. Een der grieven, die meer en meer geopperd worden, is deze: dat het onderwijs niet practisch genoeg is. Men wenscht het ietwat minder theoretisch en wat beter geschikt, om later daadwerkelijk nut te trekken voor ’t bedrijvig leven. Sommigen wenschen, dat reeds op de lagere scholen de beginselen der staathuishoudkunde en van hetNederlandsch staatsrecht gedoceerd worden; anderen, dat enkele klassen tot nijverheids-onderricht worden bestemd. Weer anderen gelooven dat, onverschillig of men de vakken vermeerd ;re al dan niet, enkelen der bestaande vakken behooren te vervallen. Wij gelooven, dat er in die opmerkingen veel ligt, ’t welk de aandacht verdient. Het is inderdaad van belang voor den toekomstigen wereldburger, dat zijne opleiding zooveel mogelijk geëvenredigd zij aan zijne latere bestemming; dat hij zoo weinig mogelijk tijd verspille door vruchteloos onderwijs en dat reeds op de lagere scholen belangstelling bij hem worde opgewekt voor ’t publiek leven, waaraan hij later als staatsburger actief zal moeten deelnemen. De klachten, waarop wij boven doelden, mogen dus inderdaad niet worden gesmoord. Zij verdienen een nauwkeurig onderzoek, een enquête van degelijke, deskundige paedagogen, opdat men den vijand van het stelsel zooveel
mogelijk zijne wapenen ontneme. Op welke wijze ( toch zal dit beter geschieden dan door van lieverlee 1 de détails naar de maatschappelijke behoeften te wijzigen? De wet is thans 13 jaren oud. Gedurende dien tijd heeft men gelegenheid gehad, hare werking na tegaan, en bij veel goeds op enkele bezwaren ge- « stooten. Het beginsel handhavende, kan men dus wel geen nuttiger werk verrichten, dan die enkele j bezwaren met verstandig overleg uit den weg te , ruimen. Indien de regeering het werkelijk wil, : zullen die bezwaren haar gemakkelijk bekend wor- \ den, en het zal haar blijken, dat de drie punten, ^ waarop wij wezen, tot de meest-urgenten behooren. ( I. Er zijn enkele vakken overbodig. — Niet daarom , wijl ’t niet nuttig ware, daarin onderwijs te geven, maar omdat dit onderwijs door den korten duur, en den jeugdigen leeftijd der leerlingen toch zoo weinig vrucht kan dragen. Zoo b. v. het onderwijs in de kennis der natuur en in de geschiedenis. Wanneer men in ’t algemeen de vorderingen der leerlingen in het eerste vak nagaat, komt men tot -^e overtuiging, dat dit onderwijs ± niets te beteekeTten- heeft. Het kweekt zulke losse, onbeduidende begrippen, dat het zonde is voor den kostbaren tijd. Ook het onderwijs in de geschiedenis heeft weinig om ’t lijf. Over ’t algemeen bepaalt het zich tot de histoire-bataille: eene dorre opeenstapeling van feiten en jaartallen, even spoedig vergeten als aanr ’eerd; daargelaten nog dat door dit onderwijs t wordt bevorderd wat men meer en meer tracht te voorkomen: het stichten en bestendigen van de noodlottigste en bekrompenste begrippen omtrent vaderland, nationaliteit, eer, roem, enz. Een en ander maakt het wenschelijk, dat beide vakken, althans op ’t platte land, worden overgebracht naar het meeruitgebreid lager onderwijs. Den tijd, door deze vakken uitgespaard, kan men besteden öf tot degelijker onderricht in de overige vakken, of wel — wat wij nog wenschelijker zouden achten — tot het onderwijs in II. De staathuishoudkunde en het Ned. staatsrecht. — Dat de kennis der beginselen, waarop deze beide takken van wetenschap rusten, van onmiskenbaar belang is, zal men evenzeer toegeven als dat zij algemeen ontbreekt. Van lieverlede mogen de hoogere burgerscholen en de burger-avondscholen in dat gebrek
trachten te voorzien, zoolang het onderwijs in de staathuishoudkunde en het Nederlandsch staatsrecht niet tot de lagere scholen is doorgedrongen, zal de opvoeding der jeugd dóór eene treurige leemte blijven ontsierd, die niet anders dan nadeelig kan terugwerken. De kennis toch van de wetten, die ’t maatschappelijk leven in ’t algemeen en de Nederlandsche maatschappij in ’t bijzonder beheerschen, zal niet alleen aanzetten tot een krachtiger publicspirit, maar tevens menig dwaalbegrip uitroeien en menig gevaarlijk streven in de geboorte verstikken. Men mag het onderwijs in beide vakken dan ook inderdaad beschouwen als een der beste middelen, om ons volk door een kloeken, wakkeren, gezonden geest te bezielen. III. tiet industrieel of handwerks-onderwijs. — Hier zijn wij ’t volstrekt niet .eens met de klagers. Wij gelooven, dat de regeering zeer verkeerd zou handelen met aan dien wensch te gemoet te komen. Méér verdient o. i. de aandacht een plan, door den architect Leliman dezer dagen in de Opmerker besproken. Laat ons zien, hoe de heer Leliman aan de behoefte aan industriëele en ambachts-kennis bij ons volk tracht te gemoet te komen.
---

FRANKRIJK.
BUITENLAND.,
Het te Tours gevestigd bewind heeft uit Parijs het onderstaand schrijven van den heer Favre ontvangen en openbaar gemaakt. Het is den 29 Sept. gedagteekend en gericht aan den heer Crémieux, den minister van justitie, te Tours; „Zeer waarde vriend, ik hoop dat dit aan de luchtpost toevertrouwd briefje u wel zal geworden. Het zal u de betuiging van onze vriendschap, onze hoop en onze wenschen brengen. Hier gaat alles verwonderlijk goed. Nooit is er een grootscher schouwspel aan de wereld te zien gegeven dan hetwelk men hier thans ziet, namelijk: eene door de vrijheid tot wedergeboorte gekomen bevolking, die oprijst om hare woonsteden en hare eer te verdedigen. Wij zijn dan ook vol goeden moed; en het kost ons groote moeite de nationale garde, die uitvallen wil doen, te weerhouden. Gij kunt deze tijdingen aan de departementen onzes lands en aan Europa bekend maken.” Een bij de Independance Beige ontvangen schrijven uit Parijs van 28 September zegt: „Sedert gisteren is bij de bevolking dezer stad de moedige stemming nog verhoogd door berichten uit Tours, volgens welke de departementen blaken van geestdrift om Parijs te hulp te komen, en de diplomatie ernstige geneigdheid tot tusschenkomst laat blijken. Indien Pruissen nu verklaarde, de door den heer Favre in het Pruisisch hoofdkwartier gedane voorstellen te willen aannemen, zou men hier thans daartegen opkomen en zelfs weigeren, eenige vergoeding der krijgsuitgaven aan Pruisen te betalen; en de gruwelijke handelingen, die hier door eenige dagbladen nog steeds van de Pruisische troepen worden verhaald, hebben hier zooveel verontwaardiging verwekt, dat men thans niet -anders dan na volkomen verdelging der Pruisische legers vrede zou willen sluiten. „De eigenaardigheid van den Franschen volksgeest, de overhelling tot de uitersten, vertoont zich hier weder; overdreven gerustheid is gevolgd op eene stemming, die schier wanhoop mocht heeten. Hier wordt reeds geloofd, dat, zoo de diplomatie in beweging begint te komen, dit evenzeer ten doel heeft, Pruisen uit ongelegenheden, als Frankrijk uit gevaren te redden. „De innerlijke gesteldheid der hoofdstad is goed. Wel is er nog bij sommigen on verbeterlijke zucht tot dwarsboomen; zoo zijn gisteren 107 officieren van de nationale garde, waaronder Blanqui, naar ’t stadhuis gegaan, om er van ’t bewind te vorderen, dat de gemeentelijke verkiezingen onverwijld zouden plaats hebben, en dat er regeerings-commissarissen voor de departementen zouden worden benoemd. Maar deze stap is bij het publiek schier onopgemerkt gebleven. Uitgezonderd Delescluse en Blanqui, zijn al de invloedrijke personen van de democratische en zelfs van de revolutionaire partij alhier meer en meer gezind, om zich te onthouden van hetgeen moeilijkheden aan ’t bewind zou kunnen baren. De hr. de Lasteyrie en andere mannen van de koningsgezinde partijen schenken toetreding aan ’t republikeinsch bewind. „De bewindslieden hebben gisteren beraadslaagd over de voeding der Parijsche bevolking, het gewichtigste vraagstuk na dat der verwering. Gevaar van hongersnood is er niet, maar wel vrees voor hongersnood, die tot eene paniek aangroeit. Heden-ochtend is een vleeschwinkel door een volkshoop aangetast en als stormenderhand ingenomen. Wat de vleeschhouwer niet wilde schenken, hebben de aanvallers genomen en onderling verdeeld.”
---

GROOT-BRITTANJE.
Het Daily-News van eergisteren doet uitkomen dat ko- 1 ningin Victoria en haar hof zich met de keizerin der Franschen sedert hare komst in Engeland schier niet heb- a ben ingelaten, en zegt dat een beleefd maar koel schrijven v alles was wat de koningin over had voor de gevallen vorstin, d die in Engeland eene wijkplaats kwam zoeken. Deze handelwijze mishaagt in Engeland aan sommige lieden, die her- I inueren, dat de koningin te Parijs de gast der keizerin ge- v weest en er door haar luisterrijk ontvangen is. Zij wordt a verdedigd door het genoemde blad onder opmerking, dat het Britsche hof in der tijd eveneens jegens de gevluchte prinsen van Orleans heeft gehandeld, en dat Hare Majesteit in [: deze niet met haar gevoel, maar met het staatsbelang en * met hare ministers moet te rade gaan. J Het hier en daar in Engeland onder het publiek geopperde denkbeeld om schriftelijke betuigingen van achting en deelneming aan keizerin Eugenie te wenden, wordt dooi * het Daily-News afgekeurd. ‘
---

BINNENLANDSOH OVERZICHT.
De Oude Yalentiju steekt in ’t laatste no. van zijn Dompertje op de meest-overdreven wijze den draak met de „emancipatie der vrouw.” In een droom spiegelt hij zich allerlei akelige oudevrijers-schrikbeelden voor omtrent de vorderingen, Welke de zwakkere sekse zou kunnen maken in de mathesis, het staatsrecht, de kanselwelsprekendheid, enz. Die droom is een flauwe, kakelbonte carricatuur, die zelfs den gewonen lof der clericale artikelen niet verdient, n.1. dat hij breed is opgezet en zich kenmerkt door een goeden, logischen stijl. W aarlijk, de Oude Yalcntyn moet zijn „exclusief” publiek] al zeer laag geplaatst achten in intellectuëele ontwikkeling, wanneer hij het zulk eene spijze waagt voortezetten. Wij twijfelen echter, of iemand het wel der moeite waard zal keuren, in een emstigen strijd te treden met den eerwaarden Domper. De eenvoudige lezing van ’t artikel is genoeg, om aantetoonen, dat de man het zelf niet ernstig meent, wanneer hij een zoo keurig, zoo uitnemend-logisch geschrift als dat van prof. van Wijck „over de opvoeding der vrouw” op eene dergelijke wijze refuteert. Brutaliteit, eigendunk en grofheid beslissen geen geschil. De dwaas of eerzuchtige, die zich daaraan schuldig maakt, verdient alleen ’t medelijdend schouder-ophalen en de verachting van weldenkenden. Klagen alleen is niet genoeg! — Onder dezen titel bevat het weekblad de Werkman een hoofdartikel, waarin op krachtige wijze de „menschonteerende oorlog” wordt veroordeeld. Opmerkelijk vooral zijn de slotwoorden van ’t betoog: „Terecht, werklieden, veroordeelt gij den oorlog. Uwe klachten zijn gegrond. Maar zegt eens, wat zal al dat klagen baten, wanneer gij de daders van al die gruwelen ongestraft laat voortgaan; wanneer gij, die alléén onmachtig zijt, u niet vereenigt, om een krachtigen dam tegen de vijandèn des volks optewerpen? „Onze tegenstanders ook maken zich de vereenigiug ten nulte. Immers, die groote legers, zijn ze niet eene vereeniging van werkmanskinderen? Moeten wij niet zeggen,
dat ’t onze eigen schuld is, als wij, die aan hen de macht g geven, deze voor ons niet weten in werking te brengen? k „Ja, gezellen, ons gedrag moet veranderen ten opzichte b van hen, die ons regeeren. Geen geld meer, geen armen d meer voor den roem der wapenen, geene vivats meer voor e de schitterende legers of de overwinnende veldheeren. Onver- li schilligheid voor den krijgsdienst, boven welke wij elke andere bezigheid moeten verkiezen, en ons geheel toeleggen op de verbetering van ’t lot van den werkman — dat is ’t geen ons v te doen staat. c „Werklieden, laat ons elkaar de handen reiken om ge- j zamenlijk te strijden voor de verkrijging onzer rechten en de verzekering van een duurzamen vrede, en vergeten wij nimmer, dat wij met klagen weinig of niets zullen winnen !” r In de Kerkelijke Courant leest men: 1 „Men zou zeggen, dat de oorlog den oorlog doodeu moest, omdat de afkeer er van voor het vervolg den oorlog onmogelijk maakte. < «Een Amsterdammer vindt een nieuw kanon uit. » „Dichters maken krijgsliederen op de wijze van „Wien j Neerlands bloed,” en I //Nederlandsche dagbladen dringen, met het oog op den gevoerden krijg, op de algemeene dienstplichtigheid aan. „Zou de wereld ongeneeslijk zijn ?” Deze vraag mag inderdaad gedaan worden, zegt de Kamp. Ct., als men ziet, hoe onder den verschen indruk van de vreeselijke oorlogsfeiten, in ons vreedzaam Nederland van verscliilende kanten met alle macht word aangedrongen op sterker wapening. Men dweept met het Pruisische leger, dat met zooveel succes duizenden en duizenden menschelevens wegmaait; men wil ons leger zooveel mogelijk aan dat alles vernielend leger gelijk maken, en predikt het van de daken, dat de allerheiligste plicht van den mensch is moordwapens te dragen en zich in het doodschieten te oefenen. Men kent niets schooners en edelers dan het militarisme, en zou zelfs wel van onze grijsaards soldaten willen maken. Liberale bladen zelfs geven den toon aan, en eischen dat onze natie eene militaire natie worde. De Tijd verklaart het bericht, als zou de paus eene maand tractemeut hebben aangenomen uit de handen van Yictor Emmanuels regeering voor een „leugen”. Dit heeft niet plaats gehad en zal niet plaats hebben. Z. H. zal zijne rechtvaardige zaak tot het uiterste verdedigen en in geenerlei transactie toestemmen. Wij moeten ons oordeel natuurlijk vooralsnog opschorten, doch ook wij betwijfelen het, of de paus zich reeds zoo spoedig zal hebben verzoend met het fait-accompli. Eene andere vraag echter is, of ’t nou-possuinus hier wel veel om ’t lijf heeft. Een Haagsch correspondent van V Ami du Limbourg houdt vol, dat er Sprake is van den afstand rail Luxemburg aan Pruisen, en dat naar aanleiding daarvan de ministerpres. Servais zich dezer dagen naar den Haag heeft begeven. De berichtgever zou zelfs bijzonderheden kunnen mededeelen omtrent de voorwaarden, voor den afstand gesteld. Maar hij wil niet onbescheiden zijn. De correspondent schijnt in den afstand van Luxemburg door den groothertog het middel te zien, om Frankrijk en Pruisen een voor beide eervollen vrede te doen sluiten. Of de Luxemburgers vóór of tegen die annexatie zijn, verklaart hij niet te kunnen beslissen. De redactie van l’Ami zelve verklaart daarbij, dat Luxemburg volstrekt niet op eene inlijving bij Pruisen gesteld is.
---

BUITENLANDSCHE POLITIEK.
Keizer en paus zijn van ’t staatstooneel in Frankrijk en Italië verdwenen en de menschelijke ontwikkeling is niet meer gebonden aan de uitspraken van een tyran als Napoleon was, van een vorstelijk opperhoofd der geloovigen als de paus. Beide individuen, nog voor korten tijd bekleed met groote wereldlijke maakt, zijn thans teruggetreden in de rangen der gewone stervelingen. Heeft de paus als geestelijke in de kerk een verheven standpunt, ;n dep staat kan hij voortaan geene onrust meer veroo zaken, omdat hij geen wereldlijk gezag meer bezit, Deze veranderingen zijn voor Italië en den Kerkdijken Staat zeer wenschelijk geweest, en blijkens de volksstemming algemeen goedgekeurd. De onfeilbaarheidsmannen behoeven nu slechts te bewijzen dat zij in de kerk onfeilbaar zijn. Door ze uit den staat te verwijderen, heeft men hen inderdaad ’t werk gemakkelijk gemaakt. De geleerde Duitsche bestrijder der onfeilbaarheid beweert nog altoos, dat ’t ecumeniscli concilie geen recht had de onfeilbaarheid tot een kerkelijk dogma te verheffen. Bij Parijs wordt nog altoos met gestadig voordeel aan de Duitsche zijde gestreden. Van 17 tot 19 September hebben, volgens een officiéél bericht, in den Staats-Anzeiger voorkomend, de Duitsche legers Versailles bezet met eene afdeeling cavallerie van ’t vijfde legercorps, terwijl het zesde legercorps over de Seine trok om over Villeneuve, le Roi en Orly op de vestingwerken aanterukken. In den avond van 19 September had ’t derde armeecorps de linie BougivalSévres-Meudon-Bourg-l’Hay-Chevilly-Thiais-Choisy -le RoiBonneuil bezet. Sedert zijn er schermutselingen voorgevallen, en wordt Parijs steeds nauwer ingesloten, de belegeringswerken en het artillerie-materiëel aangevuld, en men kan dus aan eene ernstige belegering niet meer twijfelen. De verdeeldheid onder ’t Fransche volk duurt iutusschen voort. Sommigen verwijten de voorloopige regeering te Tours, dat zij de keuze voor de constituante heeft uitgesteld, omdat zij zich niet over den volkswil bekommert; la Gazette de France zegt: „De regeering zoekt slechts middelen, om belastingen en manschappen te heffen, de rechtspleging te onderdrukken en fantasie-vaandels te planten.” De Union schrijft: „De militaire krachten van Frankrijk beteekenen niets meer; het ontbreekt aan leiding; discipline is er niet, en er bestaat geen tijd tot africhting der militairen.” In Duitschland heeft Z. M. besloten, zoo bericht de Kö™ „1 1 J „ , 4- L *4- trnlrl in Li nnn nrin ITAA i*
ingsberger Zt.y de jongelieden*niet in ’t veld te brengen, voorat zij drie maanden in dienst zijn geweest. Naar uit Rusland ingekomen berichten, is de stemming aar jegens Duitschland niet bevredigend. De oud-Russen kunnen hunne woede over de zegepraal er Duitschers kwalijk verbergen, en zooveel zij kunnen stelsn zij de gevolgen van den strijd tusschen Duitschland en ’rankrijk in een voor ’t eerste rijk ongunstig daglicht. De ud- of groot-Russische partij zou niets, liever willen dan en oorlog tegen Pruissen, die hen evenwel slecht bekomen ou, indien het er toe kwam. Thans schijnen zij tegen de Tur:en hunne woede te keeren, en wanneer die partij in Rusand den boventoon kreeg, zouden zij voor de Turken wel ens lastig kunnen worden. Bij het Russische leger zijn achterladers en gietstaal-kaïonnen ingevoerd. De regeering van Beieren heeft voor ’t leger te velde f000 flanellen hemden doen maken, om die uittereiken aan le soldaten, indien de krijgsbedrijven de troepen nog lang n Frankrijk terughouden. In den ouden keizersdom te Spiers werd in de vorige week le nieuwe bisschop bevestigd. De bewoners, waaronder vele protestanten en israëlieten, hadden bij die gelegenheid hunne ruizen met vlaggen versierd. In Denemarken heeft men over de wijze van oorlogvoeren Ier Fransclien op zee eene opmerkelijke kritiek in Dagllaiet medegedeeld. Het schijnt, dat het gebrek aan orde, voorbereiding, een stellig en zeker plan, hetwelk zulke bittere nederlagen aan het leger te velde berokkende, in nog hoogere mate bij het Oostzee-escader heeft bestaan, en men kan geene uitdrukkingen bezigen, sterk genoeg om dit aantewijzen. Reeds ’t feit, dat in de laatste 4 jaren geen enkel Fransch oorlogschip in de Oostzee was verschenen, om zich eenigszins met. de daar bestaande gesteldheid bekend te maken, bewijst duidelijk ’t gebrek aan omzichtigheid bij de Fransche marine. In dit opzicht waren de Franschen zoo onwetend, dat zelfs i
de hoofdofficieren in den waan verkeerden, dat de Oostzee slechts tot in October vrij bleef van ijs. Daar verder Frankrijk, en niet Pruisen den oorlog verklaard heeft, zoo ware ’t niet te veel gevergd geweest, iudien op den dag der oorlogsverklaring, 16 Juli, 6 of 8 gepantserde fregatten Cherbourg hadden verlaten om dadelijk de vijandelijke vloot uit de zeeën te verjagen, de Duitsche havens te sluiten en den zeehandel aftesnijden. In stede daarvan werden 8 of 9 dagen ongebruikt gelaten. Toen werden met veel ceremoniëel in ’t bijzijn van de keizerin de scheepsvoogden feestelijk uitgeleid, en stak ’t Oostzee-escader in zee. Men verwachtte nu althans ernstige daden. Hoe ’t admiraalschip van Bouet Willaumier er inwendig uitzag, weet men wel niet met zekerheid, maar dat er geen on waakzaamheid, om niet te zeggen onbekwaamheid heerschte, zal niemand beweren die weet, hoe op den 27sten Juli bij Frederikshaven de Arminius ’t admiraalschip voorbij stoomde. Een groot deel voor proviandeering en uitrusting moest nog in de Oostzee worden ingeladen; de manschappen werden hier gekleed, en alles duidde aan, dat de dienst slecht geregeld was. Het is dus gemakkelijk te verklaren, waarom de blokkade zoo slecht werd uitgevoerd.
---

RUSLAND.
s Het Journal de St. Pétersbourg zegt, dat door de dagbladen ai it voor eenige dagen ten onrechte de aankomst van den genes. raai Ignatieff uit Konstantinopel gemeld is; dat die gezant te fs wel binnen kort zijn gewoon verlof aanvaarden en naar St. ee
Petersburg komen zal, maar dat deze reis geenerlei politiek doel heeft. Volgens bericht uit Odessa van den lsten dezer was de keizerin aldaar aangekomen, en werd de keizer er den 4dcn dezer verwacht.
---

