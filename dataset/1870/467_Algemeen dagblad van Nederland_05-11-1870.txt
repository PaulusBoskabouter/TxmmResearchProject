DE SOCIALE QUAESTIE.
11. Er wordt dikwerf veel ophef gemaakt van de nei- 1 ging der arbeidende klasse, om naar recht te vra- 1 gen, zonder zich om haar plicht te bekommeren; maar ' men vergeet daarbij niet minder dikwerf, dat plicht- } besef uit rechtsbewustzijn ontstaat, en dat er geen plichten zijn zonder rechten. ] Wanneer nu ’t plichtbesef bij de hoogere klassen evenzeer vooruitging als de technische bekwaamheid bij de arbeidende klasse, zou er van strijd op sociaal gebied nimmer sprake zijn. Maar dat plicht- I besef is voor nieuwe begrippen op geestelijk en ze- ’ delijk gebied vrij wat minder toegankelijk dan de arbeid ’t is. Daardoor wordt de ontwikkeling van ’t plichtbesef ook bij de arbeidende klasse verstoord. Immers, wel verre van voor alle uitwendige veranderingen in de volkshuishouding op ’t gebied van wetgeving steeds zuiver zedelijke en rechtvaardige oorzaken aantewijzen, tast men wel eens in den blinde, of dringt somtijds den volke beginselen op, die niet overeenkomstig de natuur der dingen zijn. Het is nog niet zoolang geleden, dat met allen ernst als een volkshuishoudkundige wet geleeraard werd, dat, terwijl de voortplanting van ’t menschelijk geslacht onbeperkt is, de productie integendeel beperkt was. Zoo dat stelsel nu niet meer gehuldigd wordt in de wetenschap, in de praktijk heeft men ’t daarom nog niet vaarwel gezegd, en zij die in ernst meenen, dat er een ijzeren wet der productie is, die de voortplanting noodzakelijk beperken moet, kunnen niet toegeven, dat zij, door de arbeidende klassen hooger loon en minder werktijd toetestaan dan de sleur aan wijst, zouden medewerken tot vermeerdering der productie. Toch zal niemand ’t tegenspreken, dat bij toenemende welvaart de vermeerdering der bevolking een zegen is, zoo grootere beschaving en vermeerderde kennis in de volkshuishouding gelijken tred houden met de grootere dichtheid. Indien handel, landbouw en nijverheid bloeien, en wetenschap en kunst ruime bijdragen leveren ter verbetering des arbeids, is de vermeerdering der productie evenmin als de voortplanting van ’t menschelijk geslacht ontheven van de wet, die wij als de natuur der dingen eerbiedigen. Maar stellig zal men dan minder zondigen tegen die wet dan wanneer de hoogere klassen onderling twist voeren over abstracte, wijsgeenge stelsels ol subtiel-uitgeaacüte ttieoriën, en de lageren over theologische en philanthropische instellingen, en de hoogere en lagere klassen met elkander over hooge en lage arbeidsloonen en over langere of kortere dagtaak. Indien men erkent, dat dit juist is, komt ’t er slechts op aan te weten, of inderdaad de voortplanting van ’t menschelijk geslacht, of wel de productie der middelen tot onderhoud en veredeling van ’t leven beperkt is, of dat een van beiden onbeperkt is, of wel, dat beiden onbeperkt zijn. Met dat onderzoek houdt zich de staathuishoudkunde dan ook ernstig bezig. Zij heeft daartoe de statistiek dienstbaar gemaakt, maar ’t laat zich aanzien, dat er nog lange jaren verloopen zullen, alvorens de einduitkomst zal verkregen zijn, en allen ’t over die einduitkomst eens zullen wezen. ’t Is dus niet wetenschappelijk, nu reeds, uit vrees dat er geen levensmiddelen voor zijne kinderen zullen zijn, den werkman de middelen te onthouden, die hij behoeft om zich voortteplanten. Evenmin is ’t den werkman ten goede te houden, dat hij eischen zou, alles te bezitten, omdat hem nog ’t een en ander ontbreekt. Maar ’t is eene andere vraag, of de staathuishoudkundige, wanneer hij de wetten der productie wil nasporen, iets te maken heeft met de natuur der menschen, en of de werkman, die op zelfbehoud is aangewezen, iets te maken heeft met volkshuishouding. Wel zijn er nu en dan enkele staathuishoudkundigen geweest, en ook nu nog worden er aangetroffen, die van den arbeid eene studie maken; wel hebben zich ook hier en daar werklieden vereenigd, om iets dieper doortedringen in de volkshuishouding dan zij tot hiertoe gewoon waren; maar bij de langgebruikelijke methode der maatschappij om aan de kerk de zorg voor verminkte of verzwakte werklieden overtelaten, zijn dat eigenlijk lieden, die van ketterij niet geheel zijn vrij te pleiten in de oogen van hen, die nog altoos in de kerk den hefboom, zoo niet ’t middelpunt van maatschappelijke orde zien. Blijft alzoo de vraag, of meh niet, in stede van aan de wetenschap de nasporing der stoffwisseling ten behoeve van ’t menschelijk geslacht optedragen,
die zou moeten overlaten aan de kerk; en inderdaad is voor de bevestiging dier vraag veel te zeggen. Vooreerst. Wat heeft een vakgeleerde met de praktijk en ’t dagelijksch leven te doen ? Vele vakgeleerden houden er bovendien reeds een winstgevend bedrijf op na, omdat zij door hunne geleerdheid hun levensonderhoud niet kunnen goedmaken. Hoe zal men dan van die wetenschappelijke mannen nog vergen, zich met zulke moeielijke vraagstukken bezig te houden? Vervolgens hebben wetenschap en kunst hare' poëzie, em de poëzie van ’t leven is zoo verre te zoeken voor de meesten, die in wetenschap en kunst naam willen maken en uitblinken, en ’t veld der wetenschap is zoo ruim — hoe zou men dan van de wetenschap mogen vergen, dat zij in ernst van de sociale quaestie eene studie maken zou? Zoo redeneren velen. De kerk daarentegen, zoo beweren zij, regelt de verhoudingen tusschen den Schepper en zijne schepselen, en in den schoot der kerk vindt ieder troost in ’t lijden. Daar worden tranen gedroogd en smarten gelenigd; ieder kan daar ’t matte hoofd te ruste leggen, en ’t juk der kerk is evenmin zwaar te dragen als dat van den man van smarte. Dat de kerk hoogere en andere eischen te vervullen zou hebben dan die, welke de stoffelijke en zedelijke verhoudingen der menschen raken, is immers voor hem, die gelooft, dat wij stof zijn en tot stof zullen wederkeeren, niet aantenemen. Maar er zijn ook anderen, zoowel in de kerk als daar buiten, en hun getal wordt dagelijks grooter, die nog in iets anders gelooven, dan in dat zinnelijk streven naar kennis der stoffelijke verhoudingen, n 1 . 1 J H 1H„
wreiKe cie mensciieii uimermjg vcrumui, uclv nu neenen, dat de sociale quaestie, de arbeiders-bewering, toch nog niet zoo dor en onnaspeurlijk is, dat alle onderzoek, daaraan gewijd, vruchteloos ware. Zij spreken en schrijven over onderwijs en techtiische vorming; over spaarbanken en ziekenverpleging, over organisatie van arbeiders-vereenigingen, irbeiders-woningen, stukwerk en dagloon, over iniustriëel partnership, consumptie-crediet en productievereenigingen, fabrieksarbeid voor kinderen, gezondheids-commissiën en wat niet al meer! Daar is evenwel in hun spreken en schrijven veelal iets onbestemds, dikwerf ook iets ontzettend geleerds, somtijds ook iets meesterachtigs, en ’t arme menschenhart klopt angstig, en ’t zwakke hoofd duizelt bij al die geleerdheid, waarvan men in vroeger dagen nooit iets hoorde! Toch willen wij beproeven, van al die dingen nog iets naders te vernemen, om althans voor ons-zelven uittemaken, o: de sociale quaestie in de kerk, in den staat of ir de maatschappij te huis behoort, dan wel, of aller ze ter harte mogen nemen.
---

DUITSCHLAND.
Een merkwaardig proces wordt te Berlijn gevoerd. Dr. Max Hirsch, lid van den rijksdag, heeft in de Gewerheverein jen stuk geplaatst, waarin hij de voorkomende behandeling, lie Lodewijk Napoleon Sr., de bewerker van den ontzettenlen oorlog, in Duitschland van de zijde der Pruisische regeering ontvangt, afkeurde als kwetsend voor het zedelijk gevoel. Hij wees o. a. ook op het keukengereedschap, dat uit het koninklijk paleis te Berlijn naar Wilhelmsköhe was gezonden. Het Op. Min. diende hierop een aanklacht in tegen dr. Hirsch wegens majesteitsschennis, op grond dat het vertrek van Napoleon naar Wilhelmshöhe en zijn behandeling aldaar een persoonlijke daad des konings was. Dr. Hirsch werd verdedigd door den bekenden nationaal-liberalen afgevaardigde Lasker, die aanwees dat hier geen sprake was van kritiek van ’s konings persoon, maar van regeeringhandelingen, waartoe men in een constitutioneelen staat volkomen gerechtigd was. De rechtbank was van een ander gevoelen dan de verdediger en veroordeelde dr. Hirsch tot 2 maanden gevangenissraf. Hetzelfde lot trof Dedo Muller, redacteur van de StaatsBurger Zeit. om een dergelijk artikel. Men ziet, de vrijheid gaat er in Duitschland niet op vooruit met al die overwinningen ! De vrouwen — zoo schrijft Hans Wachenhtxsen uit Nanteuil — hebben in dezen oorlog weder talrijke bewijzen gegeven van moed en onverschrokkenheid, die niet genoeg kunnen bewonderd worden. In menige stad en menig dorp hebben de mannen zich lafhartig verscholen of zijn gevlucht bij het naderen van den vijand; de vrouwen bleven echter om hunne haardsteden te verdedigen. Onlangs kwam ik te Villeneuve aan en verzocht een in de deur staand echtpaar, mij den weg te wijzen; de man keek mij eerst met verbazing aan en nam daarna, zonder een woord te spreken, de beenen onder zijn arm en liep naar binnen. De vrouw schaamde zich blijkbaar over hem, toen eenige soldaten, die zich in de nabijheid bevonden, hem uitlachten. Zij naderde mij en ik voegde haar toe: «Merci, madame, de votre bonté; lesfemmes ont plus de coeur qne les hommes.” —— // Vous avez raison, monsieur /” antwoordde zij, tevens een gezicht zettende alsof dat van zelf sprak. Waar men in Frankrijk in kwartier komt, kan men zeker wezen, dat, als de bewoners zich niet uit de voeten hebben gemaakt, de vrouw alles bestiert en ook het woord voert. De man balt in onmacht zijne vuisten in zijne broekzakken, of is zoo lomp en onbeschoft mogelijk tegenover zijne ongenoode gasten, en ofschoon de vrouw met veel takt laat doorschemeren, dat zij liever wilde dat wij ons een paar duizend uren ver bevonden dan in hare woning, vervult zij hare plichten als gastvrouw toch nauwgezet. Soms zelfs geeft zij een lachje ten beste. De Kreuzzeitung bevat onder het opschrift „Krieg dem Franzosenthum” een artikel, welks inhoud op het volgende nederkomt: Crinoline, chignon en liberalisme zijn drie dingen, die veel kwaad hebben gesticht; alle drie zijn zij van de Franschen afkomstig. De beide eerste zaken hebben wij den oorlog verklaard — het gevaarlijkste echter wat de Franschen ons op den hals geworpen hebben, en dat wij evenals de crinoline en cliignons slechts hebben aangenomen, omdat wij, zooals Luther zegt: de Franschen slechts naapen en ezels zijn — namelijk het liberalisme, moet ook uit de wereld gebannen worden. Het constitutioneele regime heeft Frankrijk te gronde gericht; dit moge ods ten voorbeeld strekken om slechts het beginsel, dat beantwoordt aan de waarachtige behoeften des volks, te blijven huldigen, n. 1.: er bestaat geen overheid dan die van God; waar evenwel eene overheid bestaat is zij door God verordend. Uit Versailles wordt gemeld: „Naar men weet, werd door Frederik den groote een gebod uitgevaardigd, krachtens hetwelk het den prinsen uit de familie Hohenzollern niet -1 4-U^l Ir. TTC1V1 tt r» 1 rl rn n nunnh nll.' ,y
yerooriooia was aen luei ie voeren van „veiumaarscuaiK. Met het oog op den buitengewonen krijgsroem, dien de Duitsche legers in dezen oorlog hebben behaald, heeft kouing Wilhelm gemeend te mogen handelen als bestond dit gebod niet, en benoemde den kroonprins en prins Frederik Karei beiden tot generaal-veldmaarschalken bij de Pruisische ivmp.e.”
---

BUITENLANDSCHE POLITIEK.
Het antwoord, door lord (iranville aan graat Bernstortt gegeven over de door Duitschland ingebrachte beschuldiging, dat Engeland niet streng genoeg de onzijdigheid gehandhaafd heeft; integendeel, dat de uitvoer van oorlogscontrabande door de regeering niet voldoende was verhinderd, schijnt een einde te maken aan de valsche positie, waarin Engeland zich ten aanzien van Pruisen bevond. In Engeland is men evenwel over de houding der Engelsche regeering niet tevreden. Men beweert dat wel degelijk zwakheid bestaat, zij ’t ook dat men bij argumenten geen materiëele kracht bezigt om ze te wederleggen, en de tegensprekers vergunt op hunne valsche stellingen terugtekomen, dat men hen den terugtocht vrij laat zoo zij verklaren, dat zij niet in de positie verkeeren, welke zij wenschen; dat hunne woorden verkeerd begrepen zijn, dat hunne argumenten door de tegenpartij misduid worden, dat zij zich daarover bekommeren, enz. Zoolang de diplomatie een geheime kunst was, en men uitging van de stelling, dat beide partijen ’t a priori eens zijn over de verdiensten der argumenten, en over ’t recht van beiden om te vragen en te antwoorden, zoolang konden dergelijke voorvallen onopgemerkt blijven. Maar thans, nu de bevolking zich langzamerhand onledig houdt, om toeschouwer te zijn bij de handelingen der diplomatie, en de hartstochten bij een volk allicht ontbranden, zoo diplomatieke kunstgrepen te ver worden gevoerd, acht men de houding der Engelsche regeering niet voorzichtig. Waarom heeft de Engelsche regeering toegegeven, dat ex een gebrek bestaat in de Engelsche wetgeving, en niet tevens gewezen op ’t gebrekkige in de internationale wetgeving, dus vraagt men, of is de logica van Duitschland beter dan die van Engeland? ’t Heeft er veel van of Engeland tegenover Duitschland de rol van ’t lam wil spelen, in de fabel van ’tlam en den wolf. De Times heeft over dit onderwerp eene uitvoerige beschouwing meegedeeld, waarin beweerd wordt, dat de Duitsche regeering blijkbaar de Duitschers tegen Engeland wil innemen, en dat haar dit ook des te beter gelukt, naarmate de bevolking minder nauwgezet is in ’t onderzoek der internationale wetgeving; naar mate zij zich laat leiden door den indruk van ’t oogenblik. Toch is ’t naar die beschouwing een gebrekkig moment in de internationale wetgeving, dat een onzijdige staat verplicht is zijne burgers in hun handel te belemmeren, ook dan zelfs wanneer de oorlogvoerende staten, ondanks den wil van de onzijdigen, met elkander krijg voeren. Het gevolg daarvan is, dat twee staten, wanneer zij oorlog willen voeren, daardoor tevens buitengewone verplichtingen en verantwoording leggen op neutrale rijken, zelfs op dezulken, die den oorlog afkeuren. Hoe willen echter de oorlogvoerende staten die internationale bepalingen handhaven, zoo er staten zijn, welke zich aan die bepalingen niet storen, maar als neutralen de belangen ider handeldrijvende bevolking niet opofferen willen aan de strijdvoerende mogendheden ? Slechts een internationaal congres der groote mogendheden, met Duitschland, kan die vraag beslissen.
---

FRANKRIJK.
BUITENLAND.
Bij een besluit van <31 Uctober heelt het te iours gevestigde bewind bepaald, dat, de commissie, die zich te Marseille onder den naam van departementale commissie der Rhöne-mpnden gezag aanmatigde, hare werkzaamheden staken en zich ontbinden moet. Sedert de capitulatie van Metz wordt in Erankrijk meer en meer verschil van inzichten zichtbaar tusschen de republikeinsche en revolutionaire dagbladen eenerzijds en die van monarchale en conservatieve richting aan den anderen kant. Aan eerstgemelde zijde wordt door le Siècle verkondigd, dat Frankrijk na de capitulatie van Metz, gelijk daarvóór, den strijd zal doorzetten, en dat het door die capitulatie evenmin ten onder is gebracht als door de overgave van Sédan. Daarentegen wordt door de Patrie eene wapenschorsing aangeraden. Dat blad verklaart onbewimpeld, niet te gelooven dat Frankrijk thans bij machte is of in de eerstvolgende maanden bij machte zal zijn, om den vijand van zijn grondgebied te verdrijven, terwijl zijn inwendige toestand meer en meer verergert en dreigt op verbreking of verzwakking van ’s lands politieke eeiiheid, op foederalismus en zelfstandig bestuur van zekere groepen van departementen, te zullen uitloopen. Uit dien hoofde acht de Patrie eene wapenschorsing ter verkiezing eener staatsregelende volksvertegenwoordiging raadzaam; die vergadering zou ’s rijks innerlijke eenheid knnnen behoeden, en tevens de onderhandelingen tot herstel des vredes kunnen leiden, doch hierbij, naar de meening van dat blad, het afstaan van grondgebied evenzeer weigeren als het bewind van nationale verdediging. De Gazette de France laakt de bekende proclamatie van Gambetta betreffende de capitulatie van Metz, en geeft te kennen, dat zulk eene taal in Frankrijk niets kan uitwerken dan verbittering en verdeeldheid der gemoederen. De Londensche Times zegt: dat het bewind van Tours onbillijk handelde met Bazaine te veroordeelen alvorens hem te hebben gehoord, maar dat het even verkeerd zou zijn hem van alle blaam en verdenking vrij te verklaren voordat de toedracht der zaak volledig toegelicht zal zijn; dat er zeer i veel grond bestaat om te denken dat Bazaine eene poging i heeft gedaan om den keizerlijken troon weder op te richten . en Napoleon IV daarop te plaatsen, wellicht in de hoop I van gouverneur en leidsman van den minderjarigen souverein te worden; maar dat, welke dan ook de innerlijke ' drijfveeren voor zijn gedrag mogen zijn geweest, de gronden ■ voor zijn besluit tot capitulatie afdoende moeten geweest - zijn dewijl zij werden beaamd door een krijgsraad, waarin f niet alleen de maarschalk Leboeuf, maar ook de maarschal-
ken Canrobert en Changarnier zaten. De Moniieur, te Tours, beklaagt zich over het gedrag van Garibaldi en Cambriels, die Dijon in ’s vijands macht hebben laten vallen, alsmede over het Loire-leger, hetwelk 100,000 man sterk en ruim van artillerie voorzien is, en toch niets uitricht. Volgens berichten uit Saarbrücken van 31 October, bij den Londenschen Times ontvangen, was Metz toen geheel door de Bruisen bezet; het gedrag der bevolking jegens de soldaten was goed; er bestond in de stad eene sterke partij, die aanhechting bij Pruisen wenschte. Evenwel had de Pruisische overheid de ontwapening der bevolking gelast en samenscholingen op de straten verboden. De toevoer van levensmiddelen was op groote schaal begonnen. De Lïberté meldt, dat er eiken dag in de vleeschhallen te Parijs kleine oproeren plaats hebben. De vrouwen betwisten elkander met geweld de levensmiddelen, hoewel er genoeg voor ieder is. Waarom, vraagt het blad, reikt men den menschen, die in de hal komen, geen kaartjes uit met nommers, om hen op die wijze naar volgorde te laten binnenkomen? Een nieuw soort van vleesch is in den handel gebracht. Een slachter heeft een ezel verkocht. Het schijnt dat men dit vreezame dier gelasterd heeft en dat het spreekwoord: „stug als een ezel” liegt. Er wordt althans gezegd, dat zijn vleesch beter is dan paardenvleesch. Ziehier de prijzen van eenige levensmiddelen op 10 Oct. Sedert zijn de prijzen verdubbeld. Ossen vleesch, dat weinig gezouten is, fr. 2,50 het halve kilo; groote groene erwten fr. 3, witte boonen fr. 1,50 het liter; gezouten boter, die zeer schaarsch en middelmatig is, 4 fr. het halve kilo. Aardappelen, zeer goede, fr. 3,50 het schepel; eieren fr. 2,30 per dozijn.
---

GROOT-BRITTANJE.
De internationale tentoonstelling voor aen wernman in de Agricultural-Hall te Londen is Dinsdag-avond gesloten. De heer Gladstone, die het presidium bij die gelegenheid bekleedde, beschouwde de tentoonstelling als een stap voorwaarts tot de voltooiing van een groot werk, en gaf de hoop te kennen, dat de vreedzame wedstrijd, waaraan zoovele volken deelnamen, zich over geheel Europa zou uitstrekken, als de oorlog geëindigd was. De spreker maakte gewag van de groote vorderingen der Engelsche industrie en achtte zich gelukkig te mogen aannemen, dat de vereeniging van kapitaal en arbeid door zulke tentoonstellingen werd bevorderd. De minister onderstelde, dat het deficit van 1000 p. st. door de handels-corporatiën der city zou worden gedekt; deze toch hadden eene ruime kas, waarvoor zij, volgens sommiger meening, niet altijd een goede gelegenheid vonden, om er gebruik van te maken.
---

ITALIË.
De Londensche Times van Dinsdag geeft een schrijven uit Florence, waarin gezegd wordt: „Groote moeilijkheden van materiëelen aard zullen de Italianen hebben te overwinnen bij ’t overbrengen van den zetel hunner regeering naar Rome; doch die moeilijkheden zijn beuzelingen in vergelijking met de politieke bezwaren, die hun voor de deur staan. Dag op dag beraadslagen de ministers over de den paus te geven waarborgen, die toch zullen blijken hersenschimmen te zijn; zij raadplegen al de deskundigen, doch vinden daarbij weinig baat; meer dan eens zijn zij reeds op ’t punt geweest, van onderling in tweespalt te geraken. Er is dan ook sprake van een nieuw ministerie, een ministerie van coalitie, waarin de nu populaire minister van finantiën Sella den heer Ratazzi en eenige andere mannen van de gematigde linkerzijde tot ambtgenoten zou hebben, en hetwelk bij de rechterzijde ondersteuning zou vinden. Doch de vraag is niet, welke partij het bewind zal voeren, maar hoe Italië in ’t bezit van Rome zal blijven, zonder gegronde reden tot klachten aan den paus en aan de kerk te geven.” Een bij hetzelfde blad ontvangen bericht uit Florence van 30 Oct. zegt,# dat het ministerie het eindelijk omtrent het plan der waarborgen van ’s pausen onafhankelijkheid eens was geworden en het den 3den November definitief zou vaststellen.
---

SPANJE.
De Cortes hebben verleden Maandag hunne door eene langdurige vacantie afgebroken zitting hervat, en zijn, na eenige voorbereidende bezigheden verricht te hebben, uiteen gegaan tot den 14den, om alsdan eene mededeeling van de regeering omtrent het bezetten van den troon en eene voordracht daartoe te ontvangen. Volgens den Madridschencorrespondent van (Jen Londenschen. Times vindt de candidatuur van den hertog van Aosta in
Spanje vrij algemeenen bijval bij het publiek, en zal hij hoogst-waarschijnlijk. door de Cortes verkozen worden. Uit New-York is bericht ontvangen, dat de aldaar gevestigde junta Van Cuba, eene vereeniging van personen die den opstand op Cuba ondersteunden en gaande hielden, eindelijk hare taak nedergelegd en zich ontbonden heeft, en wel wegens den onverzetteiijken tegenstand, dien hare plannen en woelingen bij het bewind van president Grant vonden.
---

