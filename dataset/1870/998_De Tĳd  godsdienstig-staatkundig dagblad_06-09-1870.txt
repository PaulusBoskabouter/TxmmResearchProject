AMSTERDAM, 5 September.
Rampzalig, diep rampzalig Frankrijk!
Nadat gij verwonnen werd door den vijand van buiten, zegepraalt over u de binnenlandsche vijand, die nog meer te duchten is! Nieuwe verschrikkingen staan in dit ongelukkig, zoo straf gekastijd land voor de deur! Immers, onder de tien onverzoenlijken, die zich bij overrompeling meester'gemaakt hebhen van het hoog gezag, is er niet één, wiens naam eenig vertrouwen kan inboezemen ,¦ en zijn er verscheidene, van wie de maatschappelijke orde alles te vreezen heeft. En, al mogt des ondanks dit voorloopig bewind ook beproeven willen haar te handhaven, welke middelen zou het daartoe bezitten, nu het leger reddeloos verslagen is, en de meeste steden van bezetting ontbloot zijn ? De roode socialistische republiek is in aantogt, of bestaat zelfs reeds feitelijk! God zij Frankrijk genadig!
---

De feiten hebben een onverbiddelijke logika.
Zekerlijk, de val van den Keizer der Franschen, zóó ontzaggelijk diep, zóó vernederend, en binnen zulk een korten tijd voltooid, wekt in de eerste plaats een gevoel van deernis op. Deze deernis mag ons echter niet terughouden, om de oorzaak van de verpletterende gebeurtenis na te speuren, waarin zoo duidelijk de vinger Gods zigtbaar is ! Zeer oppervlakkig zou men handelen, wanneer men die oorzaak slechts wilde zoeken in de feiten van deze laatste weken. Het is noch de geniale strategfe van den generaal von Moitke, noch het voortreffelijk krijgsbeleid der pruissische veldheeren, noch de overmagt en de onversaagdheid hunner talrijke legers geweest, welke Napoleon 111 genoodzaakt hebben, om zich verslagen en vernietigd aan de genade van Koning Wilhelm over te geven. Alleen zijn eigen politick heeft hem tot den gevangene van Pruissen gemaakt, dat het nooit zou hebben onderstaan of kunnen beproeven hem en zijn groot enmagtig keizerrijk te belagen, wanneer hij niet zelf het daartoe den weg gebaand en de wapenen in de hand gegeven had. En die politick, welke hem zulke onbeschrijfbaar rampzalige uitkomsten heeft bereid, had tot eenig dpel: de ondergang van den Paus.
. Om dit elkeen duidelijk te doen zien, is het noodig, dat wij met onze gedachten teruggaan tot het gedenkwaardige jaar 1859. Het fransche keizerrijk, sterk naar binnen en naar buiten, waarvan toen met regt kon getuigd worden, dat het aan de spits der staatkundige orde van Europa stond, verbrak eensklaps den algemeenen vrede en verklaarde den oorlog aan Oostenrijk. Wezenlijke grieven tegen die mogendheid had Napoleon niet, en met haar hoofd stond hij in vriendschappelijke en wederzijds welwillende verhouding, Het was dan ook eigenlijk niet Oostenrijk, dat hij bevocht, maar den Paus, wiens val hij, in geheim verbond met de europeesche revolutie, had besloten.
Den Paus kon hij niet van zyn troon stooten, zonder eerst de verschillende italiaansche staten tot een groot, den Paus vijandig, geheel zamengevoegd te hebben, en geen uitzigt bestond, tot die vereeniging te geraken, zoolang Oostenrijk niet onvermogend gemaakt zou zijn om zich daartegen gewapenderhand te verzetten. Be onderneming slaagde niet aanstonds volkomen. Wel gelukte het, om het oostenrijksche leger, in herhaalde veldslagen verwonnen, tot aan den Mincio terug'te drijven, doch daar moest de zegevierende fransche krijgsmagt blijven staan. De houding van Pruissen, dat in den beginne niet zonder welgevallen de nederlagen van zijn mededinger Oostenrijk had aanschouwd, begon Napoleon ongerustheid in te boezemen. Het scheen nu aanstalten te willen maken, om gezamenlijk met het overige Duitschland parlij tegen Frankrijk te kiezen, uit vrees dat dit, na Oostenrijk verslagen te hebben, welligt beproeven zou de zoo innig begeerde Rijngrcris te vermeesteren. Toen sloot hij in allerijl te Villa Franca vrede met den oostenrijkschen Keizer. Doch spoedig daarop trachtte hij, langs een omweg, lot het doel te geraken, dat hij op het slagveld niet geheel had kunnen bereiken. Bij het verdrag van Villa Franca was vastgesteld, dat, op den afstand van Lombardijë na, alles in Italië weder op den ouden voet zou worden hersteld. Napoleon wist dit echter, in overleg met den sardinischen minister Cavour, onder de hand te beletten. Het baatte niets, dat de verdreven italiaansche vorsten, dat Pius IX zich bij hem beriepen op het pas gesloten verdrag. En toen de laatste bij den Keizer zijn klagt inleverde tegen den snooden en sluwen vijand, die de Romagna aan den Kerkelijken Staat had ontweldigd, schreef Napoleon tot antwoord, dat de Paus niets wijzer doen kon, dan die provincie aan Viktor Emanuel af te staan, dewijl zij zich eenmaal in het bezit van den Koning bevond en y>d'e feiten een onverbiddelijke loirika hebben'"
Niet lang daarna werden, met medeweten en onder aansporing van den Keizer, ook de Marken en de Legatiën aan den Paus ontroofd, terwijl het Koningrijk der beide Siciliën inmiddels door geweld en list mede aan het gebied van het eenig Italië was toegevoegd.
Het doel, waar Napoleon naar streefde, was hij alzoo aanmerkelijk nader gekomen. Het eenig Italië was bijkans gevormd. Rome en het kleine nog overgebleven deel van den Pauselij ken Staat, kon daarvan als een enclave worden beschouwd, die zich eenmaal van zelve in het groote geheel zou moeten oplossen. Wanneer, was nog slechts eene vraag yan tijd en omstandigheden. Deze geduldig af te wachten, was alles wat noodig gerekend kon worden, om tot die oplossing te geraken. Maar Oostenrijk was door zijn sterke veslingsvierhoek nog altijd krachtig in Italië gevestigd; van dien kant bleef een gevaar dreigen voor het italiaansche eenheidsrijk, en bijgevolg voor het doel, waarmede Napoleon het had opgerigt. Intusschen had het geschil wegens Sleeswijk-Holstein een hevige verdeeldheid doen ontstaan tusschen Pruissen en Oostenrijk en beide staten bereidden zich voor tot een oorlog, die uit zou moeten maken, wie van beide over Duitschland heerschen zou. Hier waren Frankrijks belangen volkomen één met die van Oostenrijk. Pruissen, toen nog de minste der groote mogendheden, met eene bevolking van slechts 19 miilioen zielen, was voor Frankrijk een nabuur, wien het niet behoefde te vreezen. Pruissen, opperheer van Duitschland daarentegen, zou veel magtiger wezen dan Frankrijk zelf en een voortdurend gevaar opleveren , dat van den duitschen Bond, met zijn voortdurende tweespalt en rusteloozen wedijver tusschen Weenen en Berlijn, niet te duchten viel. Frankrijk was het dus aan zijne eigene veiligheid — gezwegen nog Van de nationale belustheid op de Rijngrens — duur verpligt, Pruissen tegen te houden in zijn streven, om Oostenrijk uit Duitschland te verdrijven en het laatste onder zijne vanen te vereenigen.
Frankrijk had dit zonder groot'e inspanning vermogt. Een tijdig en ondubbelzinnig' woord van verzet ware toen genoegzaam geweest, om Pruissen te doen afzien van zijn strijd tegen Oostenrijk, welke in die dagen nog als een zeer vermetele onderneming kon aangezien worden. Wanneer door Frankrijk zulk eene iiouding ware aangenomen, het zou de verdragen en het regt aan zijne zijde gehad, in Oostenrijk een zeer waardeerbaren bondgenoot gewonnen, het evenwigt van Europa beschermd en zijn eigen grootheid gehandhaafd hebben. Maar hetgeen hier geëischt werd voor het belang, de eer en den pligt van Frankrijk, was ten eenemale in wede?spraak met het doel van den Keizer i;en de revolutionnaire politiek, door hem, van 1859 af, gevolgd om zijn doel te bereiken. Hoe, in dat jaar had hij, ten voordeele vanhet begunstigd Italië, het nationaliteitsbeginsel uitgeroepen, en daartegen zou hij nu ten velde trekken'? Hij zou Oostenrijks stelling in Duitschland versterken, met zijn mededinger te beteugelen? Hij zou het op die wijze ook in Italië de oude kracht terug geven, en aldus de middelen verschaffen, om vroeger of later het vredesverdrag van Villa Franca tot eene werkelijkheid te maken'? Wat zou er dan worden van het eenig Italië, van den beraamden ondergang des Pausen, van het hoofddoel zijner politiek?
De feiten hebben een onverbiddelijke logika. Wat door Napoleon in 1859 ondernomen en voor een groot deel volvoerd was, dwong hem in 1866 om Pruissen in de hand te werken, en het tegen Oostenrijk aan te vuren. Men weet, welke daar de gevolgen van geweest zijn. Oostenrijk bloedde ten tweede male en werd zoo verzwakt, dat het zich niet meer weeren kon, en verheugd mogt zijn den vrede te kunnen koopen voor den afstand van Venetië, het verlies van zijn bondgenooten, en het opgeven van al zijn regten op Duitschland.
Pruissen vergrootte zijn onmiddellijk gebied aanzienlijk, en strekte zijn oppermagt over Noord- en Zuid- Duijschland uit. Een militair rijk, door een forsch en degelijk menschenras bewoond, met meer dan veertig miilioen ingezetenen, was in wording aan Frankrijks grens. Na het eenig Italië in het Zuiden, een eenig Duitschland in het Oosten, beide de schepping der napoleontische politiek tegen den Paus.
De geschiedenis van alle eeuwen leert het, dat de vorst, die het durft bestaan aan den ondergang van den Paus te arbeiden, slechts zijn eigen ondergang bewerkt, en in leed en vernedering eindigt. Napoleon 111 is een nieuw voorbeeld van dezen regel zonder uitzonderingen. Maar nog nooit is het voorbeeld zoo treffend geweest als nu. Nog nooit hebben de feiten , die voortgebragt en aaneen geschakeld werden, om den Paus omver te werpen, zich zóó, met al de onverbiddelijkheid hunner logika, tegen den man gekeerd, die ze in het leven riep. Oostenrijks zelfbehoud, niet minder dan dat van Frankrijk, vorderde een kloeken wederstand tegen het oppermagtig Pruissen. Oostenrijk bloedt echter nog altijd aan de wonden, die Frankrijk het in 1859 sloeg met eigen hand, en het in 1866 liet slaan. Hoe dringend zijn hulp thans afgebeden werd, het kon die niet geven. Frankrijk moest alleen ten strijde strekken. x Daartoe was het niet sterk genoeg. Het had moedige en geoefende strijders, bedreven veldheeren, keur van oorlogswapenen, geduchte vestingen , maar zijne legermagt was te gering. En waarom? Altijd dezelfde oorzaak! De arglistige politiek yan Napoleon 111 tegen den Paushad een standvastig verzet ontmoet bij het beste deel van Frankrijk, dat — het zij tot zijne onvergankelijke eer gezegd! — met onbezweken geestdrift het wereldlijk gezag des Pausen verdedigde, en den Keizer belette zijn werk le voltooijen, door Rome uit te leveren. Om tot zijn doel te geraken, moest Napoleon dat verzet breken. Hij zocht daartegen steun bij de massaas, die in Frankrijk van nature reeds door revolutionnaire lusten bewogen worden, liet die lusten overprikkelen, trachtte elk godsdienstig gevoel door zijne begunstigde dagbladen bij haar te dooven, vergunde dat zij zich in goddelooze klubsen vergaderden, en hield booze begeerlijkheden bij haar wakker. Langs dien weg hoopte hij er toe te komen, de stem van de fransche Katholieken tot zwijgen te brengen, door eene socialistische openbare meening te vormen , welke-, in plaats van hem te beletten den Paus aan de revolutie prijs te geven, integendeel daartoe zou aansporen. Om het groote Duitschland aan zijn grens, dat in de ure des gevaars al zijn weerbare mannen onder de vanen roept, het hoofd te kunnen bieden, was het noodig, dat Frankrijk evenzoo de volkswapening voorbereidde. Die kwam dan ook, en de mobile garde werd opgerigt, om in oorlogstijd dezelfde diensten te bewijzen als de pruissische landweer. Het bleef nogtans bij een regeling op het papier. De regering deinsde er voor terug, om in den vredestijd de massaas te organizeeren, haar wapenen in de hand te geven, en te oefenen. Zij vreesde, en met grond, haar revolutionnaire gezindheid, dewijl zij voorzag, dat de gewapende volksklasse weldra in Frankrijk een binnenlandschen oorlog zou aanvangen tegen het gezin, de Kerk, den eigendom en al de grondslagen der maatschappij. Zorg voor de veiligheid van den Staat noodzaakte haar het plan te laten varen, om de duizenden en duizenden, waarvan de politiek des Keizers bondgenooten had willen maken voor zijn strijd tegen den Paus, tot soldaten te vormen.
De verdediging des vaderlands moest als vroeger overgelaten worden aan het leger, zooals de konscriptie het zamenstelde. Hoe dapper en goed uitgerust ook, was het te zwak om stand te houden tegen de ontzaggelijke hoeveelheid krijgers, welke 'de militaire organizatie van Pruissen en zijn duitsche bondgenooten daartegen in slagorde kon scharen
Die gewapende menschenzee overstroomde nu met onwederstaanbaar geweld Frankrijk, en sloeg ten laatste haar golven boven het hoofd des Keizers te zamen.
Zóó heeft de natuurlijke loop der omstandigheden, onder de leiding der goddelijke Voorzienigheid, van zelve de straf aangevoerd van den man, die in de dagen van magt en voorspoed den val beraamde van den gezalfde des Heeren, en zóó werd die straf voltrokken, alleen door middel van de onverbiddelijke logika der feiten.
Een korrespondent van het Noorden schrijft uit Bar-le-Duc onder datum van verleden Donderdag voor acht dagen het volgende: »Terwijl de troepen defileerden , vond een dwaze slager goed, om een onwilligen os tusschen twee regementen heen tot vlak voor den Koning te brengen. Naauwelijkswas het dier in de vorstelijke tegenwoordigheid, of het begon, van streek geraakt door zooveel glans, eene reeks van klagelijke toonen uit te stooten, waaraan geene slagen en stooten een einde vermogten te maken. De Koning lachte even hartelijk als de rest, en toen daarop een buurman mij uitnoodigde, om eens op te zien naar een venster, een wemig ter linkerzijde van ons, zag ik de forsche buste van graaf Bismarck uit het venster kijken, gehuld in een kamerjapon en gekapt met een wezenlijke nachtmuts, en vrolijk medelagchen. Hij zag er in dat kustuum veel ouder uit, dan toen ik hem te St. Avold ontmoette. Misschien had hij den ganschen nacht gewerkf, en begaf zich juist naar bed."
De kommissie tot ondersteuning der onverzorgd achtergebleven betrekkingen van miliciens blijft haar omvangrijke taak voortzetten. Tot dusverre zijn 591 partijen ingeschreven, van welke reeds cirka een 500-tal een persoonlijk bezoek van een der leden van de kommissie en vervolgens het, naar aanleiding van dit bezoek en verder noodig gekeurde informatie vastgestelde cijfer van wekelijksche toelage ontvingen. Bij den laatsten betaaldag j. 1. Vrijdag, toen tot een gezamenlijk bedrag van ƒ 1400 is uitgekeerd, werden de kaarten ingetrokken van de gezinnen der gehuwde miliciens; dit getal bedroeg evenwel slechts 85 zeer gering, in verhouding tot het totaal. De wekelijksche toelagen variëeren van ƒ 1 tot ƒlO en bij de toekenning gaat de kommissie uit van het denkbeeld dat de gezinnen voor verarming tijdens de afwezigheid van den milicien zooveel mogelijk moeten worden gevrijwaard. Nog voortdurend melden zich personen aan, die uit bescheidenheid of onbekendheid met het bestaan der kommissie eerst nu zich laten inschrijven. Het is verblijdend te vernemen, dat het overgroote deel der teruggekeerde miliciens onmiddelijk weder in hun betrekking zijn geplaatst of op andere wijze werk hadden bekomen. Gelijk reeds vroeger is gemeld, zijn de betrekkingen van plaatsvervangers, nommerverwisselaars en lotelingen van het jaar 1870 van de ondersteuning verstoken; de kommissie behoudt zich echter voor, om aan het einde van haar taak genaderd, hierop nader te besluiten.
Wij vernemen dat de direktie vanhet Paleis voor Volksvlijt aangemoedigd door den algemeenen bijval, welke de Vruchten- Tentoonstelling, ten vorigen jare op de terreinen der Maatschappij sLinnasus" gehouden, heeft mogen ondervinden, besloten heeft op nieuw zulke eene Tentoonstelling te doen plaatshebben en wel van 8 tot 16 October a. s.
Naar men verneemt, is hier ter stede de ingenieur Liernur bezig met het nemen van voorbereidende maatregelen voor de uitvoering van de rioleering der Looijersloot volgens zijn stelsel.
's-GRAVENHAGE, 4 Sept. Heden is de 30e verjaardag van Z. K. H. den prins van Oranje, thans opperbevelhebber van het leger en als zoodanig thans niet hier aanwezig, plegtig in de rezidentie gevierd; o. a. werd eene groote parade door de bezetting gehouden. Heden namiddag is er dinee ten hove.
— Z. M. de Koning keerde heden morgen ten 11.20 ure met den Rijnspoorweg, per extra-trein in de rezidentie terug. Zr. Ms. gevolg bestond, met uitzondering van den heer baron Snouckaert van Schauburg, uit dezelfde heeren, als waarmede Z. M. onlangs naar Utrecht is vertrokken.
BRIELLE, 4 Sept. De officier van justicie alhier berigt, dat teOude-Tongen is aangehouden een 2} guldenstuk, voerende de beeldtenis van Koning Willem HI met het jaartal 1855; dat het is gegoten in eenen vorm, vervaardigd naar een echt 2J guldenstuk; dat het mitsdien het uiterlijk voorkomen heeft van een echt 2J guldenstuk, doch in zamenstelling daar niet mede overeenkomt; dat het alzoo is valsch en vervaardigd in nabootsing eener echte Rijksmuntspecie.
BOXMEER, 4 Sept. Den 31» Augustus 1.1. had hier een koncert plaats, door eenige heeren en dames ten voordeele van het Boode Kruis gegeven. Eene algemeene deelneming gaf het bewijs van de groote ingenomenheid van Boxmeers ingezetenen met het verheven doel, dat hier voorzat; nimmer smaakte men hier zulk een kunstgenot, nimmer zag men hier eene bijeenkomst, waarop alle standen zoo ruim vertegenwoordigd waren als thans, nu het deze edele instelling gold.
WAALWIJK, 2 Sept. De R. K. parochie alhier mogt gisteren het voorregt genieten, hunnen nieuw benoemden pastoor, den Eerw. heer van der Haagen, een plegtstatigen intogt aan te bieden. Reeds vroeg in den morgen wapperde allerwege de nationale vlag als getrouwe gezellin van openbare feesten en vréugdebetoon.
De komst van Z.Ew. was tegen den namiddag aangekondigd. Eene eerewacht te paard is het rijtuig tot buiten onze naburige gemeente Besoijen tegemoet gereden. Vergezeld van dezelve en voorafgegaan door ettelijke maagdekens heeft Z.Eerw. in gezelschap van eenige heeren geestelijken, de gemeente Voori zoover de gemeentenaren den stoet niet volgden, had men zich voor de woningen geschaard, om met den geachten herder een eersten groet te wisselen. Bij het afstappen aan de pastorij werd ZEw. op hartelijke wijze welkom geheeten bij monde van den heer sekretaris kerkmeaster, welke toespraak door ZEw. waardiglijk werd beantwoord.
In den loop van den avond bragt de Harmonie van S* Crispijn eene serenade aan de pastorij, waarna ZEw. nogmaals een treffend woord van dankbetuiging en sympathie tot heeren muzijkanten en de vergaderde menigte rigtte, en nam daarmede deze eigenaardige festiviteit in de beste orde een einde.
---

