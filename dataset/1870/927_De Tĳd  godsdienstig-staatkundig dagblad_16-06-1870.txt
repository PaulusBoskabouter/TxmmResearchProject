AMSTERDAM, 15 Junij
Pius IX is in zijn hoogen ouderdom , na al de verschrikkingen van het geweld, die hem gedurende zijn lang en moeijelijk pausschap zijn aangedaan, niet ligt vervaard. Ais opvolger van Petrus, den prins der Apostelen, kent hij zijne pligten en zijne regten en handhaaft hij die onverschrokken. Het is met zijn gezag, dat het hoogste op aarde is, gelijk met alle gezag: de voorregten, die er aan verbonden zijn, leggen pligten op, die vervuld moeten worden en zonder de voorregten niet kunnen vervuld worden. Tot voorbeeld diene zijne onfeilbaarheid, waartegen zich thans de moderne wereld met eenparige stem verzet. De Paus is onfeilbaar, niet om de eer, die hemdaarvan toekomt, maar om het geloovige volk, dat hij moet voeden met de ware leer van Christus en tevens behoeden voor de dwaling, die haar bestrijdt. De geloovigen immers hebben regt ten allen tijde met zekerheid te weten, welke de leer van Christus is en wat daarvan afwijkt. En daarom rust op de Pausen de pligt om de geloovigen te leeraren omtrent de waarheid en te waarschuwen tegen de dwaling. En daarom heeft Christus hun de onfeilbaarheid gewaarborgd, zoo dikwerf zij als leeraren der Kerk optreden. De onfeilbaarheid is alzoo het voorregt der geloovigen, dat den Pausen dure pligten oplegt, die zij kennen en handhaven moeten. De onfeilbaarheid behoort alzoo tot het toevertrouwde pand des geloofs, dat zorgvuldig bewaard moet worden.
Dit is in de eerste plaats de taak van den Paus zelven, die daaraan niet te kort blijft. En vandaar het voortreffelijk schouwspel, dat Pius IX thans aan de wereld geeft, nu de wereld-— die wereld namelijk, welke Christus veroordeeld heeft — tegen hem opstaat, om hem zijn voorregt, dat eigenlijk ons voorregt is, te betwisten.
Een ieder weet hoe sinds 8 en meer maanden de gansche pers van Europa en Amerika, alleen de echt katholieke uitgezonderd, in de weer is, om de pauselijke onfeilbaarheid, den Paus en het Koncilie door alle middelen te beoorlogen. En een treurig verschijnsel is het, dat in dat jammerlijk koor de toon wordt aangegeven door liberale katholieke organen. Helaas! ja, liberaal katholieke schrijvers staan in den vreeselijken strijd in de voorhoede en geven protestantschen, israëlietischen en revolutionairen schrijvers de argumenten aan, waarmede men poogt eenvoudige Katholieken te verschalken. De gansche revolutionaire bent, gelijk ook de protestantsche dweepzucht, met al wat tegen de katholieke Kerk vijandig is, leert van de liberale Katholieken den Paus en het Koncilie bevechten, bespotten en verguizen. Gezamenlijk maken zij een schrikwekkend rumoer in de wereld en roepen alle kwade hartstogten op tegen het H. Koncihe en den Stedehouder van Christus.
En alsof dat nog niet genoeg ware, is, zooals wij gisteren zagen, de liberale Katholiek Daru gekomen en heeft zich aan het hoofd van al dat rumoer geplaatst en verschillende goevernementen in zijn gevolg meegesleept, om nu met magt te spreken, ten einde den Paus en het Koncilie te bedreigen. Dat moest, zou men zeggen, wel in staat zijn om te Rome indruk te maken en er terug te deinzen voor het schema, waartegen die geweldige storm is aangelegd.
Werkelijk zijn eenige prelaten van het Koncilie, die dezen storm hadden verwacht en gevreesd, en, helaas! door hunne vrees bevorderd, daarvoor teruggedeinsd en hebben de ontijdigheid bepleit van de dogmaverklaring, waartegen zoovel geweld wordt gebruikt.
Maar zoo niet de overgroote meerderheid van het Koncilie, noch de Paus zelf.
Wel verre van door eenige vrees bevangen te worden, hebben de Paus en de overgroote meerderheid van het Koncilie uit den storm, die tegen hem gerigt is, veeleer geleerd hoe groot het gevaar is, waarin de Kerk verkeert, als men de onfeilbaarheid niet uitspreekt, en hoe noodzakelijk het is, de onfeilbaarheid tot een geloofspunt te maken. Moedig trotseert Pius IX, gesteund door het hem omringend episkopaat, den storm, kalm en bedaard den weg bewandelende, dien hij zich had afgebakend, zonder daarvan een vinger breed af te wijken en zelfs zonder zich te haasten: wat eene zware proef is voor de prelaten, die de italiaansche hitte niet kunnen verdragen.
Inmiddels heeft de katholieke pers, met behulp van eenige geleerde prelaten , waar het noodig was, moedig het hoofd geboden aan de pers, die nu al maanden lang bitter en scherp het Koncilie en den Paus bekampt. Uoddank met welslagen onder Gods zegen! De tegenstanders hebben zoo weinig gelet op de keus der wapenen, dat zij op zichzelven hebben toepasselijk gemaakt hot woord dor Ecuwiye Waarheid: »de ongeregtigheid heeft zich zelve belogen!" Dit is zoo klaarblijkelijk, dat een engelsch protestantsch blad, dat geen sympathie voor de katholieke Kerk heeft, maar eerlijk is, openlijk heeft verklaard, dat, als men de waarheid wil kennen omtrent het Koncilie, men dan juist het omgekeerde moet nemen van hetgeen de bestrijders daarvan verhalen.
En nu de diplomatieke vertoogen, voorafgegaan door officieele bedreigingen van graaf Daru in Frankrijks naam gedaan? Wat hebben zij te Rome uitgewerkt? Niets, niets hoegenaamd. De Paus heeft ze eenvoudig ter zijde gelegd, als waren zij niet ontvangen geworden. Als misschien de Kardinaal Antonelli daarop mondeling het een of ander kon gezegd hebben, dan weet niemand daarvan. Want niemand heeft goedgevonden mede te deelen, of de Kardinaal daarop iets en wat hij gezegd kan hebben. Hel is dan ook blijkbaar, dat de goevernementen in hunne vertoogen zijn getreden op een veld, dat, blijkens hunne eigene beginselen, geheel buiten hunne bevoegdheid ligt.
Alzoo te Rome hebben de diplomatieke notaas en bedreigingen niets hoegenaamd uitgewerkt, niet zooveel, dat men haar een antwoord heeft waardig gekeurd. Het eenige antwoord, althans dat bekend is, en dit feit, dat het Koncilie het aangeklaagde schema onder handen genomen heeft juist op het oogenblik, dat daartegen op diplomatieke wijze gewaarschuwd werd. Dit schema is alle dagen aan de orde van het Koncilie en nadert zijne voltooijing.
Van die zijde is derhalve niets uitgewerkt. Maar de oppozitie, die zoowel ep het gebied der publieke opinie als op het gebied der diplomatie van Frankrijk is verrezen, heeft er uitkomsten geleverd, waarop men niet gerekend had. En het is daarop, dat wij nog moeten wijzen. Want het is zeer opmerkelijk en zeer providentieel. Frankrijk is de bakermat van het Gallikanismus en van het liberale Katholicismus. Daar hebben beiden zich het eerst tegen het Koncilie doen hooren. En wat hebben zij in Frankrijk geleverd?
Dit troostrijk verschijnsel, dat daar sinds maanden dagelijks al meer en meer uit alle bisdommen adressen naar den Paus worden gezonden, voor het meerendeel door bijna alle priesters onderteekend, waarin zij warm aandringen op de dogmaverklaring der onfeilbaarheid, van welke zij getuigen, dat zij haar met de Kerk belijden als eene geloofswaarheid. Men kan zeggen, dat deze beweging onder de fransche geestelijkheid, behoudens eenige weinige bisdommen, algemeen geworden is, zelfs in de bisdommen, waarvan de bisschoppen bekend staan als niet gunstig voor de onfeilbaarheid gezind. Alzoo ziet men het gallikaansche Frankrijk, bij monde van zijne geestelijkheid, genoegzaam eenparig zijne verderfelijke beginselen verzakend, optreden voor de pauselijke onfeilbaarheid. En zelfs is er door leeken in sommige streken een begin gemaakt om dergelijke adressen naar den Paus op te zenden!
Zoo heeft dan in Frankrijk de oppozitie tegen de onfeilbaarheid, verre van kwaad te stichten, veeleer de openlijke verklaring uitgelokt, dat de geestelijkheid opgehouden heeft gallikaansch te zijn en ultramontaansch geworden is en daarop roemt. Men ziet daaruit, dat de oppozitie wel gepoogd heeft het Gallikanismus te handhaven, maar het eigenlijk gedood heeft, en dat de waarheid, door het Koncilie uit te spreken, geen schade of verduistering' heeft. nn<Wgraan, maar met des te meer luister en in helderder licht overwinnend optreedt.
De Pr. Nbr. en 's Hert. Ct. bevat het volgende ingezonden stuk van den direkteur van het geneeskundig gesticht voor krankzinnigen te 's Bosch, den heer Merkx, nadere bijzonderheden inhoudende over de daar plaats gehad hebbende vergissing: »Het artikel, omtrent het voorgevallene in het geneeskundige gesticht te 's Bosch, opgenomen in het n° 45 der Grondwet, is in zooverre bezijden de waarheid, dat de direktie zich niet zou vergewist hebben omtrent de.indentiteit van den ontslagen A. B. De zaak komt hier op neder : Gelijktijdig met B. uit Rosendaal zou ook een, aldus genaamden , B. uit L., die evenmin gevaarlijk voor de maatschappij is, worden afgehaald. De personen, belast met de afhaling van B. uit Rosendaal, geven een bevestigend antwoord op de vraag: of zij B. uit L. komen halen. Deze lijder wordt bijgevolg aan hen voorgesteld, door hen herkend en medegenomen. Het kan dus der direktie niet worden aangewreven als een onvergeeflijke misslag, wanneer zij behoorlijk den vader en den broeder van B. ondervraagd hebbende of zij uit L. komen, en hierop een bevestigend antwoord gekregen hebbende, ook B. uit L. medegeven. »Het is toch de schuld der direktie niet dat vader en broeder zoo onnoozel zijn, dat zij hunnen eigen zoon en broeder niet herkennen!"
Men leest in het D. v. Z.
»Er loopt een gerucht, dat Dirkje Veldhuizen, de lieve brandstichtster, niet 16 maar 23 jaren oud zou zijn. De minister van Justicie zou, in dat geval, op het dwaalspoor gebragt door eene geboorteakte van eene andere Dirkje, de Tweede Kamer verkeerd hebben ingelicht; de ware Dirkje zou zich op 22--jarigen leeftijd het genoegen hebben vergund om de stroomatras onder drie slapende menschen in brand te steken, en dus volkomen te regt door het Hof van Utrecht veroordeeld zijn; de koninklijke gratie zou op grond van verkeerde inlichtingen zijn uitgeoefend!
Wij hopen dat het gerucht onjuist is."
Het Utr. Dagblad verneemt uit goede bron, dat het berigt omtrent de zoogenaamde verregaande baldadigheid ineen der lokalen van de hoogere burgerschool te Zalt-Bommel zeer onjuist is. 't Zou hier de ontploffing gelden van eene onbeduidende hoeveelheid kruid achter een teekenblok.
Een der leeraren had de jongelui opgewekt om te bewerken, dat de schuldige of schuldigen bekend werden; dit niet gebeurd zijnde, heeft de direkteur den volgenden morgen de lessen in de betrokken klasse willen schorsen, 't geen echter door toevallige omstandigheden niet heeft plaats gehad. Er is dus geen sprake geweest van de lessen tijdelijk te staken.
In 's rijks munt zijn in 1869, na aftrek der ongebruikte proefpenningen, en met inbegrip der gebruikte proefpenningen en afgekeurde stukken, vervaardigd 5,049,233 rijksdaalders; 1,000,937 tien-cents-stukken; 502,016 vijf-centsstukken en 2,014,000 halve centen; totaal 8,566,186 stukken, ter gezamenlijke waarde van ƒ12,750.550.
Volgens eene in het Weekblad van het Begt voorkomende naamlijst van hen, die op 4 Junij waren toegetreden tot de Ned. Juristen Vereeniging, bedroeg het aantal daarvan 100, waaronderde ministervan Justicie voorkomt.
De minister van Marine brengt ter kennis van belanghebbenden, dat het examen der adspiranten voor de betrekking van adelborst der 3' klasse bij het Koninklijk Instituut voor de Marine te Willemsoord zal aanvangen op Woensdag den 22" dezer maand, te 's Gravenhage.
De Staats-Courant bevat de wet van den 1" Junij 1870, houdende wijziging der wet van 28 Jynij 1854, tot regeling van het armbestuur.
Z. M. heeft benoemd: tot lid van den geneeskundigen raad voor Friesland en Groningen, dr. J. Baart de la Faille; tot nl,aatsvfirvar.So«a haiuuiuegier ie Maastricht, mr. L. J. van Oppen; tot plaatsvervangend kantonregter te Gouda, mr. G. A. S. Huygens; tot griffier bij het kantongeregt te Maarssen, mr. A. P. R. C. van der Borch tot Verwolde; tot prokureur-generaal in de kolonie Curacao, mr. W. K. C. Sassen; aan L. L. Kléyn, te Gorsel, is vergund het aannemen der groote gouden medalje voor kunst en wetenschap, hem door Z. M. den Koning van Wurtemberg toegekend, en aan P. M. H. S. Cornelis, zijne notariëele standplaats over te brengen van de gemeente Heythuizen naar de gemeente Roermond.
Verkorte balans der Ned. Bank, volgens de Staats-Courant:
Diskonto-rekening. . . ƒ 53,729,093.08* Beleening-rekening . . » 31,263,745.— Munt en muntmat. . . » 94,711,236.04 J Belegd rezerve-fonds . » 3,374,085.— Geb. enmeub. d. Bank. » 300,000.00 Diverse rekeningen . . » 31,949.10 ƒ183,410,108.23 Kapitaal ƒ 16,000,000.— Rezerve-fonds » 3,625,598.87 Bankbiljetten in omloop.» 131,532,095.— Bank-assignatiëninoml.» 5,130.37 Rekening-cour .-saldo's. » 31,400,207.35 J Diverse rekeningen. . . » 847,076.633 ƒ183,410,108.23 De heer Alma Tadema, de talentvolle nederlandsche historieschilder, die, sedert zijn verblijf aan de antwerpsche akademie, te Brussel woonachtig is, bevindt zich thans te Amsterdam. Men brengt zijne komst in verband met de reorganizatie der akademie van beeldende kunsten alhier, waartoe eerlang zal worden overgegaan.
'sGRAVENHAGE, 14 Junij. Z. M.de Koning is gisteren-avond van het Loo in de rezidentie teruggekomen. — Heden is in de zitting van" den Hoogen Raad behandeld het beroep in kassatie van H. Strikker tegen een arrest van het hof in Zuid-Holland, waarbij hij wegens moedwilligen manslag tot vijftien jaren tuchthuisstraf is veroordeeld. Er was geen memorie ingekomen of advokaat aanwezig om deze voorziening te verdedigen. Advokaat-generaal Romer konkludeerde dan ook dadelijk tot verwerping. De uitspraak is bepaald op 29 Junij.
HAARLEM, 13 Junij. In den laten avond van Zondag jl. is er tusschen drie huzaren (miliciens), eerst in Mei bij het 3e regement alhier ingedeeld, twist ontstaan m den Haarlemmerhout, onder Heemstede. De gemeente-veldwachter Schellenberg, het gerucht vernemende, begaf zich tot de twistenden, en maande hen aan, zich rustig te gedragen en hunnen weg naar Haarlem te gaan. De huzaren lieten zich niet gezeggen en lieten het niet bij kwade monden blijven, maar de kling werd getrokken en de veldwachter Schellenberg derwijze verwond, dat men voor het behoud zijns levens beducht is. De drie huzaren zijn gearresteerd en naar het huis van arrest overgebragt.
ENKHUIZEN, 14 Junij. Gisteren morgen zijn onze zes buizen, na behoorlijk uitgerust te zijn, ter haringvangst uitgevaren. Drie dezer schepen behooren aan de reederij de Herstelling, een aan de Hoop en twee aan die der Volharding.
RHENEN, 14 Junij. Eene treurige gebeurtenis viel heden nacht onder deze gemeente voor. De opzieners van de jagt en visscherij, van Lunteren en van den Burg en de gemeente-veldwachter Bos, hadden zich ter surveillance geposteerd op de rernmersche waarden. Twee stroopers meenden te profiteeren van de gunstige gelegenheid tot uitoefening hunner liefhebberij (het was te Rhenen kermis, en zij dachten dat het toezigt zich daér had gecentralizeerd) — kwamen in aanraking met genoemde surveillanten, met dat gevolg, dat de gemeente-veldwachter Bos door. een schot hagel in de zijde werd getroffen, wat aan het behoud van zijn leven doet wanhopen; de dader, zekere de Groot uit Ingen (Betuwe), is gevat en heeft zijne schuld bekend. (N. B. Ct.) LEERDAM, 13 Junij. In verschillende dagbladen komt een berigt voor over kostbare schilderijen, die op het hofje alhier op eene slechte wijze zouden bexbo-oju] «-.rj0.., j„<, net, zeer moeijelijk is die te bezigtigen, en dat het in het belang der kunst en ook van het gesticht zou zijn, dat er een onderzoek naar de waarde dier schilderijen werd ingesteld. Tot geruststelling van alle kunstliefhebbers en ten wille der waarheid kan hieromtrent gemeld worden, dat de bewuste schilderijen op de regentenkamer van het hofje van mevrouw van Aarden op behoorlijke wijze worden bewaard, en kosteloos te zien, doch niet te koop zijn. De stichting zelve voorziet in veler behoeften en hare gebouwen zijn in uitmuntenden staat. (jy.)
---

Telegrammen
PARIJS, 14 Junij. Het Wetgevend Ligchaam heeft het wets-ontwerp op de geregtelijke aankondigingen, na verwerping van al de daarop voorgestelde amendementen, met 144 tegen 60 stemmen aangenomen.
Heden is de diskussie over het wetsontwerp op het zegelregt geopend. — 15 Junij. Het Journal officiel deelt de benoeming mede van de heeren Montholen en Bourée tot leden van den Senaat; van den heer Laguéronnière tot gezant te Konstantinopel; Armand tot gevolmagtigd minister te Lissabon; Berthemy tot gezant te Brussel en Prévost- Paradol tot gezant te Washington. Bij keizerlijk besluit van 11 dezer wordt het hooggeregtshof tegen 18 Julij a. s. te Blois bijeengeroepen.
WASHINGTON, 14 Junij. De Prezident Grant heeft eene boodschap aan het Kongres gezonden, met betrekking tot den opstand op Cuba; hij geeft daarin te kennen, dat de toestand op dat eiland geen verbetering heeft ondergaan en dat de worsteling aan beide zijden wordt voortgezet met eene barbaarschheid, vreemd aan de wetten en gebruiken der beschaving. De Cubanen trachten Amerika in moeijelijkheden te wikkelen door hun verzoek, om hen als oorlogvoerende partij te erkennen; de Prezident zegt, de worsteling op het eiland niet te beschouwen als een oorlog in internatiolen zin; de verwikkelingen, ontstaan doordien Spanje de regten van amerikaansche burgers heeft geschonden, vormen naar zijn oordeel eene geheel afzonderlijke kwestie. — Het Huis der Vertegenwoordigers heeft met 130 tegen 16 stemmen het ontwerp van wet aangenomen, waarbij strenger straffen dan de nu bestaande worden gesteld tegen bedriegelijke naturalizatie.
WEENEN 14 Jurij. De algemeene kiesvergadering, door de gezamenlijke vereenigingen van koophandel en nijverheid bijeengeroepen, werd door 3000 kiezers bijgewoond. Met algemeene stemmen werd het volgende programma aangenomen: bevordering van den inwendigen vrede en van de verzoening van alle volken van Oostenrijk, vrijheid van godsdienst, wijziging van de wetgeving op de valuta, nieuwe wetgeving op de spoorwegen en de nijverheid enz.
BUCHAREST, 13 Junij. De uitslag der verkiezingen in het derde distrikt is nog niet bekend. Te Piteschti hebben bij de verkiezing eenige rustverstoringen plaats gehad. Na herhaalde aanmaningen van de overheid, en nadat een aanhanger van Bratiano op den officier van justicie had geschoten, hebben de opgeroepen troepen van de wapenen gebruik gemaakt. Vier oproermakers zijn doodgeschoten, waarna de rust is hersteld.
FLORENCE, 14 Junij. In de Kamer der Afgevaardigden heeft de minister Lanza, in antwoord op een vraag van den heer Bertani met betrekking tot den St. Gotthardspoorweg, gezegd, dat de gedragslijn van de regering was afgebakend door de konventie van Bern. Het Kabinet had de aanbieding van het desbetreffende ontwerp tot de volgende zitting willen uitstellen, uit hoofde van de vele werkzaamheden, waarmede de Kamer als overstelpt is, doch indien de Kamer zulks verlangt, zal de regeering onmiddellijk tot de aanbieding overgaan. De heer Bertani, in de meening dat de aanbieding noodzakelijk is, heeft aangekondigd dat hij eene interpellatie tot de regering zal richten, ten einde de Kamer in de gelegenheid te stellen om te beslissen.
---

