NEDERLANDEN. 's GRAVENHAGE , den 17den September 1870.
Bij Koninklijk besluit van 17 September 1870, n°. 14, is tot voorzitter van de Eerste Kamer der Staten-Generaal, gedurende de zitting die zal aanvangen op den derden Maandag van September 1870, benoemd dr. H. van Beeck Vollenhoven, lid dier Kamer. Bij Koninklijk besluit van 17 September 1870, n°. 17, is: 1°. de Koninklijke Akademie van Beeldende Kunsten, gevestigd te Amsterdam, opgeheven; 2°. aan de heeren mr. C. .T. A. den Tex, J. de Vos Jz., L. Split— gerber. W. J. Hofdijk, C. Rochussen, J. W. Kaiser, A. N. Godefroy, dr. J. C. Hacke van Mynden, C. P. van Eeghen, M G. F. Tetar van Elven, B. Wijnveld jr., P. E. H. Praetorius, jhr. J. P. Six eervol ontslag verleend uit hunne betrekking van lid van den raad van bestuur van voorschreven Akademie, onder dankbetuiging voor de door hen in die betrekking bewezen diensten. 3°. onder gelijke dankbetuiging aan de heeren B. Wijnveld jr., J. W. Kaiser, M G. F. Tetar van Elven eervol ontslag verleend uit hunne betrekking van directeur-hoofdonderwijzer respectivelijk van de schilder- en teekenschool, school voor graveerkunst, school voor bouwkunde aan voorschreven akademie; 4°. bepaald dat de Rijks-Akademie van Beeldende Kunsten, vermeld in art. 1 van de wet van 26 Mei 1870 (Staatsblad n c . 78), zal gevestigd zijn te Amsterdam ; 5°. goedgevonden en verstaan tot leden der commissie van toezigt vermeld in art. 8 van voorscheven wet te benoemen de heeren P. L. Dubourcq, dr. J. C. Hacke van Mynden, Joh. C. Zimmerman, allen te Amsterdam, J. E. Knight te Rotterdam en dr. W. J. A. Jonckbloet te 's Gravenhage, en tot hoogleeraar on directeur van voorschreven Akademie de heer B. de Poorter, kunstschilder te 's Gravenhage ; tot hoogleeraren aan die instelling de heeren : J. W. Kaiser, graveur te Amsterdam; F. Stracké, beeldhouwer te Arnhem; B. Wijnveld jr., voormalig directeur en hoofdonderwijzer der opgeheven Koninklijke Akademie van beeldende kunsten te Amsterdam; Aug. Allebé, kunstschilder te Amsterdam. Bij Koninklijk besluit van 15 September 1870, n°. 15, is benoemd tot bewaarder van de hypotheken , het kadaster en de scheepsbewijzen te Roermond, de heer C. D. Roëll, thans ontvanger der registratie voor de geregtelijke en administrative acten en der domeinen te Middelburg. Bij Koninklijk besluit van 15 September 1870, n°. 16, zijn benoemd tot ontvanger der registratie en domeinen: te Gulpen, de heer jhr. J. A. Wichers, thans ontvanger der registratie en domeinen te Texel; te Texel, de heer C. A. Vriesendorp, thans surnumerair dor registratie en domeinen; te Gennep, de heer H. Kaijsor, thans surnumerair der registratie en domeinen. Bij besluit van den 16den September jl., n°. 18, heeft Zijne Majesteit goedgevonden te benoemen tot Hoogstdeszelfs adjudant in buitengewone dienst den generaal-majoor W. K. J. baron van Dedem, bevelhebber in de 2de militaire atdeeling. Bij besluit van den 16den September jl., n°. 19, heeft Zijne Majesteit goedgevonden aan den lsten luitenant der infanterie M. W. Jaeger, thans op non-activiteit, op het daartoe door hem gedaan verzoek, een eervol ontslag uit de militaire dienst te verleenen. MINISTERIE VAN BINNENLANDSCHE ZAKEN. De Minister van Binnenlandsche Zaken brengt ter kennis van belanghebbenden dat de spoorwegbrug over de Maas bij Crevecoeur voltooid is, en dat mitsdien de termijn van één jaar, bepaald bij art. 7 der wet van 30 December 1865 ( Staatsblad n°. 192) — binnen welken de eigenaars van vaartuigen, die aanspraak hebben op schadeloosstelling krachtens de bepalingen dezer wet, vsrpligt zijn om met die vaartuigen, voorzien van vervaardigden, gewijzigden of verbeterden toestel tot het strijken en weder oprigten van masten of schoorsteenen, onder de vaste bruggen over de Maas van Yenlo of' van Crevecoeur door te varen en die vaartuigen tot onderzoek te brengen aan den wal te Hedel, — zal eindigen met 1 October 1871. 's Gravenhage , 16 September 1870. Voor den Minister, De Secretaris-Generaal, Hübrecht. Bij beschikking van 17 September heeft de Minister van Binnenlandsche Zaken bepaald, dat de verkiezing van een lid van de Tweede
Kamer der Staten-Generaal in het hoofdkiesdistrict Middelburg, noodzakelijk geworden ten gevolge van het door den heer mr. G. A. Fokker genomen ontskg als lid dier Kamer, zal geschieden op Dingsdag 11 October aanstaande, en dat, zoo eene herstemming noodig is, deze zal plaats hebben op Dingsdag 25 October daaraanvolgende. MINISTERIE VAN F IN A NT IE N. Telegrafie. De Rijkstelegraafpost te Muiden is, zoo lang de openstelling daarvan ten behoeve der militaire autoriteit wordt gevorderd , voor het algemeen verkeer geopend. Op de berigtenwisseling van dit met alle overige Nederlandsche kantoren is het uniforme tarief van 0.30 gl. per enkelvoudig telegram toepa sselijk Blijkens ontvangen mededeeling zijn, behalve de reeds vroeger aangekondigde, thans ook weder de navolgende Fransche departementen niet meer voor bijzondere telegrammen toegankelijk: Calvados, Cötesdu-Nord, Eure, Enre et Loire, Finistère, 111e et Vilaine, Indre et Loire, Loire et Cher, Loiret, Loire Inferieure, Maine et Loire, Manche, Mayenne, Morbihan , Orne , Sarthe, Seine Inférieure. De voornaamste hierdoor buiten telegrafische gemeenschap gestelde Fransche kantoren zijn: Alen^on, Ancénis, Angers, Argentau, Avranches, Bayeux, Blois, Brost, St. Brieux, Caen, Chartres, Chateaudun, Chateaulin, Cherburg, Coutances, Dieppo, Dinan, Dreux, Evreux, Falaise, Fougères, Guingamp, le Havre, Lannion, Laval, St. Lö, Lorient, Louviers, St. Malo, le Mans, Mayenne, Morlaix, Nantes, Nogent-leRotrou, Orleans, Paimboeuf, Pont-l'Evêque, Quimper, Rennes, Rouaan , Saumur, Tours, Vannes, Vendöme en Vitré. 's Gravenhage, den 17den September 1870. Voor den Minister, De Secretaris-Generaal, Bartstra.
MINISTERIE VAN KOLONIËN. Ter aanvulling van het contract, op den 8sten Februarij 1870 gesloten tusschen den Minister van Koloniën en de Commissie ter bevordering van nationale stoomvaart op Nederlandsch Indie. en opgenomen in de Nederlandsche Staatscourant van 3 Maart 1870, is een additioneel contract tot stand gekomen van dezen inhoud : Zijne Excellentie de Minister van Koloniën en de Stoomvaartmaatschappij «Nederland" te Amsterdam, zijn overeengekomen de volgende wijzigingen te brengen in het contract, gesloten op den 8sten Februarij 1870, tusschen den Minister van Koloniën en de Commissio ter bevordering van nationale stoomvaart op Nederlandsch Indie, welk contract door genoemde Commissie met al zijne baten en lasten is overgedragen aan de Stoomvaartmaatschappij » Nederland", blijkens schrijven van die Commissie en van de Stoomvaartmaatschappij aan den Minister dd. 13 Mei 1870. Artikel 1. De vijfde alinea van de tweede paragraaph van het contract, aldus luidende: » Omtrent het aantal dagen voor de inlading te verleenen en het overliggeld zal later eene billijke regeling tusschen partijen worden vastgesteld", wordt vervangen door de volgende bepalingen : Voor de belading in Indie worden toegestaan: ingeval zes honderd lasten worden geladen, twintig dagen; —ingeval vijfhonderd drie en dertig lasten worden geladen, achttien, — en wanneer-vier honderd tachtig lasten worden geladen, zestien, allen achtereenvolgende werkdagen, telken male in te gaan daags nadat de kapitein verklaart tot laden gereed te zijn en dan ook gereed is. Wanneer een gedeelte der lading op eene, en een ander gedeelte der lading op eene andere plaats moet worden ingenomen, wordt de tijd voor de inlading door de reis van het schip van de eene tot de andere plaats geschorst, zonder dat dit tusschenbeide komend tijdsverloop in berekening kan komen. De dagen waarop de belading door overmagt (force majeure) wordt belet, zullen niet worden medegerekend. Bij langer oponthoud zal voor overliggeld worden betaald: tweehonderd gulden per dag voor den eersten tot en met den vijfden dag; vijfhonderd gulden per dag voor den zesden tot en met den tienden dag. Nadat die termijn verstreken is, kan het stoomschip vertrekken, en blijft het overliggeld even als de eventuele wanvracht verschuldigd. De lossing hier te lande zal met den meesten spoed moeten geschieden. Artikel 2. Aan de vierde paragraaph van het contract wordt eene slotalinea toegevoegd van dezen inhoud: » De beslissing zal in Nederland of in Nederlandsch Indie plaats hebben, naar mate het geschil in Nederland of in Nederlandsch Indie is ontstaan."
Artikel 3. De kosten vallende op dit additioneel contract zyn voor Tekening der Stoomvaartmaatschappij. Hiervan twee eensluidenden geteekend, welke voor één zullen valideren. De Minister van Koloniën, de Waal. 's Gravenhage, ^ A g 187ö . Amsterdam, Stoomvaart-maatschappij » Nederland", Boelen. Boissevain. Directeuren. In duplo geregistreerd te 's Gravenhage, den vijftienden September 1800 zeventig, deel 81. folio 34, vak 6: geen renvooi. Ontvangen oen gulden tien en een halve cent, als: regt f0.80, opcenten f0.30V s , te zamen f 1.10V». De ontvanger g. a., Bisdom.
---

