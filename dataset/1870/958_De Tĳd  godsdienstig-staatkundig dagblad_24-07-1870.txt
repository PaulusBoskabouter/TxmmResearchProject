AMSTERDAM, 24 Julij.
In ons nummer van eergisteren komt de korte inhoud voor van eene nota door den hertog de Gramont, minister van Buitenlandsche Zaken van Frankrijk, opgesteld en door het Journal Offtciel openbaar gemaakt. Die nota, aan de bevriende mogendheden toegezonden, betoogt, dat het fransche goevernement niet zonder reden het woord des Konings van Pruissen heeft willen hebben, alvorens zich door de terugtrekking van prins Leopold van Hohenzollern te laten geruststellen. Die eisch van Frankrijk mag misschien tegen de diplomatieke vormen zijn, dewijl de vorsten in den regel slechts onderling handelen door het kanaal van hunne wederzijdsche ministers, maar er is geen regel zonder uitzondering, en het fransche Kabinet heeft gemeend, dat een uitzondering in dit geval allezins gemotiveerd was.
Graaf von Bismarck heeft onlangs ih den Rijksdag van den Noord-Duitschen Bond gezegd, dat er geene officieele diplomatieke stukken tusschen Frankrijk en Pruissen aanwezig zijn. Dit is zoo. Maar dit belet niet, dat er, bij gebrek aan geschrevene stukken, officieele gesprekken kunnen plaats gehad hebben, welke in de diplomatie noodwendig dezelfde kracht hebben als officieel geschreven dokumenten. Dit is eene punt niet uit het oog te verliezen; want daarvan hangt voor een groot gedeelte de mogelijkheid af, of er diplomatieke onderhandelingen kunnen plaats hebben.
Nu verhaalt de hertog de Gramont in zijne nota, die in het Journal Offi-ciel (de Staats-Courant van Frankrijk) opgenomen is en thans voor ons ligt, dat de kandidatuur van prins Leopold van Hohenzollern reeds in 1869 tusschen den Franschen gezant te Berlijn, den heer Benedetti, en de diplomatieke agenten van het pruissische goevernement besproken is. Metterdaad, de kandidatuur van prins Leopold dateert van 1869. Toen die opkwam, is door den heer Benedetti aan het kabinet van Berlijn medegedeeld, dat Frankrijk geen pruissischen prins op den spaanschen troon kon toelaten. Wat was daarop het antwoord van het pruissische goevernement? »De heer von Bismarck", zegt de fransche minister, «antwoordde daarop, dat wij ons geenszins behoefden te bekommeren over eene kombinatie, welke hij zelf onuitvoerbaar achtte."
Met dit antwoord niet volkomen tevreden, wendde zich de heer Benedetti ook tot den heer von Thile, als plaatsvervanger en alter ego van von Bismarck, in de diplomatie van Pruissen een officieel agent, en ontving tot bescheid: »dat hij (von Thile] zijn woord van eer verpandde, dat de prins van Hohenzollern geen ernstige kandidaat voor den spaanschen troon kon worden."
Na deze dubbele verklaring mogt Frankrijk zich verzekerd achten, dat er nooit ernstig sprake zou kunnen komen van de kandidatuur van dezen Pruissischen prins naar den troon van Spanje, en men mogt verwachten, dat kandidatuur in geen geval door het hoofd van den Staat zou worden geautorizeerd.
En nu is het door den Koning van Pruissen zelven erkend, dat hij prins Leopold gemagtigd heeft, om die kandidatuur te aanvaarden; en let wel °p, dat de Koning verder erkend heeft, dat hij die magtiging niet heeft vereend, zonder vooral' zijn minister v&n Buitenlandsche Zaken, von Bismarck, gesproken te hebben. Wel is waar, maakt de Koning van Pruissen dit onderscheid, dat.hij v°ormelde magtiging niet als soever?.hi van Pruissen maar als hoofd van Zi.Ïïi familie heeft verleend. Het is fijn bonden; maar hef gaat ongelukkig niet op. Die sluwe uitvlugt is in de diplomatie onaannemelijk, want het hoofd van de familie Hohenzollern is en blijft soeverein en moest dus weten-, .«lat hij met het geven van zijn magtiging moedwillig Frankrijk- een slag in het aangezigt gaf. Te regt wijst de hertog de Gramont er op en zegt: »Indien men de opregtheid zou moeten verdenken van de pozitieve en officieele verzekeringen, »door von Bismarck en von Thile gegeven," dan zouden de diplomatieke mededeelingen ophouden een waarborg voor den europeeschen vrede te zijn. Het onverwachts terugkomen op zijn gegeven woord was, van den kant van Pruissen, voor ons een werkelijke uitdaging." Metterdaad, in rond hoilandsch gezegd, heeft de heer von Bismarck hier op nieuw beproefd, om met Frankrijk een loopje te nemen en het te misleiden. Maar daardoor had dan ook het Kabinet te Berlijn aan dat van Parijs het regt gegeven, om zich regtstreeks tot den Koning van Pruissen te wenden en het woord van den Koning te vragen, dewijl dat zijner ministers niet langer eenig vertrouwen verdiende.
»Wij moesten," zoo vervolgt te regt de hertog de Gramont, »wij moesten derhalve aandringen, om thans zekerheid te verkrijgen, dat de afstand der kandidatuur ditmaal definitief en ernstig gemeend was. Het is billijk, dat het hof van Berlijn voor de geschiedenis de verantwoordelijkheid drage van den oorlog, welke het in zijne magt lag te vermijden, doch dien het wilde."
Verder herinnert de hertog de Gramont dat Frankrijk gedurende vier jaren aan Pruissen overvloedige bewijzen heeft gegeven van zijne voortdurende bezadigdheid en gematigdheid, zelfs, toen Pruissen de traktaten scheen te vergeten, die door de tusschenkomst van den franschen Keizer waren gesloten. En volkomen waar is de opmerking, dat de pruissische regering, toen zij die traktaten sloot, er reeds op bedacht was, zich daaraan te onttrekken. Wij erkennen hier gaarne, dat het naar onze innigste overtuiging een geschiedkundig feit is, onmogelijk te loochenen door al wie eenige kennis van den gang der zaken heeft; weshalve wij in de laatste jaren er herhaaldelijk op gewezen hebben, hoe Pruissen steeds in de weer was, om zich aan het Prager traktaat te onttrekken, dat te overschrijden en te vernietigen.
Eéne zaak echter verwondert ons niet weinig, namelijk dat de heer de Gramont eerst nu met deze openbaringen voor den dag komt. Waarom die niet dadelijk medegedeeld op den oogenblik, dat de kwestie in de volksvertegenwoordiging en in den Senaat besproken werd? Toen immers was het de tijd om op de publieke opinie van Europa en zelfs van Duitschland invloed uit te oefenen. Nu die invloed zich gevormd en gevestigd heelt, komt deze mededeeling achteraan als het hinkende paard en als mosterd na den maaltijd. Wanneer de opiniën eens bij de groote menigte gevormd zijn, dan is het zelden mogelijk, om ze daarvan terug le doen komen dan eerst geruimen tijd later. Waarom dan gezwegen toen het oogenblik daar was, om van deze openbaringen een nuttig gebruik te maken? Immers, gelijk de zaken nu staan, is het blijkbaar, dat het fransche goevernement tot dusverre juist datgene verzwegen heeft, wat het behoefte had op de eerste plaats alom bekend te maken.
Er ligt daarin óf eene onvergeefelijke onhandigheid, óf iets anders, dat wij welligt van graaf von Bismarck vernemen zullen. In allen geval zijn wij zeer nieuwsgierig en is het billijk te hooren, wat deze tegen de nota van den heer de Gramont zal hebben in te brengen. Voorloopig hebben wij aangenomen wat de fransche minister yan Buitenlandsche Zaken zegt. Een ieder zal moeten toestemmen, dat het moeijelijk is de waarheid te betwijfelen van de besproken nota. De hertog de Gramont zou anders in een officieel openbaar stuk von Bismarck en von Thile valschelijk beschuldigen, dat beide staatsmannen Frankrijk bedrogen en belogen hebben. Een beschuldiging, die, mogt zij ongegrond zijn, dadelijk door de beschuldigden kan worden gelogenstraft!
---

Een boek uit Amerika voor Nederland. (1)
Met een geest van duitsche volhardende navorjjjching en met den prakti schen blik van den scherpzinnigen Amerikaan is het belangrijke boek geschreven, dat uit Amerika tot ons is overgekomen, dat reeds in de meeste hoofdtalen van Europa is vertolkt, in korten tijd reeds vele uitgaven heeft gehad, en nu eindelijk ook voor alle Nederlanders is opengelegd in de keurige vertaling van F. W. Tschierschke. De vertaling is bewerkt naar de elfde engelsche uitgave. Welk boek is dat 1 Wat behelst het ? Wat is er het doel van en wie heeft het geschreven? Ziedaar vier vragen, die zich bijna elkeen bij het lezen der vorige regels zal hebben gesteld en waarop wij antwoorden, ten einde dit gouden boekje in ons vaderland meer en meer bekend te miken.
Dat boek wordt te regt genoemd: F. X. Weninger's Beroep: het is dus geschreven door dien Weninger, Duitscher van afkomst en geboorte, Amerikaan als burger, sedert vele jaren, van de Vereenigde Staten; een man, die, alvorens hij dit werk schreef, gedurende meer dan vijftien jaren geheel het uitgestrekt gebied van Noord-Amerika heeft bezocht, gedreven als hij wordt door belangloozen ijver en zuivere liefde voor de waarheid en het heil van den medemensch. In dit boek, de vrucht van zijne waarnemingen, van zijne ondervinding en van zijne overtuiging, roept hij de Amerikanen op tot een onderzoek van de belangrijkste vraagstukken, die zich een mensch kan stellen, namelijk de vraagstukken van zijn eeuwig welvaren en de tijdelijke middelen om tót den eeuwigen heilstaat te geraken. Praktiesch man als hij is, onderzoekt hij met de Amerikanen: »ka- TIIOLICISMUS, PROTESTANTISMUS en ONGELOOF." Het boek is dus eene aansporing tot onderzoek voor alle Protestanten en niet-Katholieken en is tevens eene leering en bemoediging voor alle Katholieken. Het is geschreven met eene diepe kennis van leeringen en toestanden , zoowel van het Katholicismus als van het Protestantismus, zoo van het verleden als van het heden; het is geschreven, niet alleen met een waren geest van redelijke verdraagzaamheid, maar, wat veel meer zegt, met eene broederlijke sympathie en liefde. Het verwondert ons dan ook niet dat dit werk van den eerw. schrijver door ontelbare Protestanten gretig wordt gelezen in Amerika, Engeland en Duitschland. Verschillende protestantsche leden van het amerikaansche goevernement hebben in de vleijendste brieven, tot den schrijver gerigt, hunne ingenomenheid met dat werk doen blijken. Zou ook een van onze niet-katholieke Kamerleden of van onze hooggeplaatste protestantsche landgenooten in staat zijn zoo iets te doen? Of zou dit werk, dat reeds voor een jaar twaalf uitgaven in het Engelsch en reeds vijf in het Hoogduitsch beleefde, alleen door die Nederlanders, wier eerste beginsel in het vrije onderzoek bestaat, met onderzoek niet gelezen worden? Het betoog is duidelijk , kort en levendig. Het stelt de leerstukken van het Protestantismus naast die van het Katholicismus en onderzoekt in chronologische orde, het eene voor, het andere na; doch stelt in deze vergelijking geene bewering met betrekking tot het Pro testantismus, zonder haar te staven, door aanhalingen uit de geschriften en goedgekeurde geloofsformulieren der eerste Hervormers of zonder verwijging naar openbare feiten of bekentenissen, welke aan een ieder, die goed onderwezen is, bekend zijn.
(1) Katholicismus, Protestantismus en Ongeloof, of F. X. Weningor's Beroep: eene aansporing tot onderzoek voor aUe Protestanten en niet Katholieken. Uicgegeven bij Mosmans, te 's Bosch.
De organen van onze protestantsche broeders, te beginnen met de Kerkelijke Courant voor de Nederlandsche Hervormde Kerk, hebben thans weer eene goede gelegenheid om een schitterend blijk te geven van hunne opregtheid of hunne bekrompenheid, met dit werk aan hunne lezers bekend te maken of zooveel mogelijk voor hen verborgen te houden. Ook kunnen zij bewijzen of zij al dan niet in staat zijn dit handboekje te wederleggen. Vooral roept de duitsche Amerikaan ons onderzoek in en vestigt ons oordeel op het psychologiesch, het zielkundig karakter van het Protestantismus: een merkteeken, waarop welligt tot heden de aandacht nog niet genoeg gevestigd is geworden. Men onderzoeke — en zal bevinden aan den eenen kant zooveel, wat hoop en troost inboezemt; aan den anderen kant, helaas! zooveel, wat de ziel onvermijdelijk bedroeft en den geest met twijfel en onzekerheid kwelt.
Ook voor de Katholieken is dit werk eene bron van bemoediging, troost en leering. Niet één zal het lezen of hij zal in zijn geloof verlevendigd en bevestigd worden: meer dan. dat, hij zal bij de lezing van dit werkje nieuwe wapenen, berekend voor de aanvallen van onzen tijd, kant en klaar vinden. De eerw. vertaler verklaart in zijne voorrede, zich betrekkelijk datgene, wat meer uitsluitend voor Amerika bestemd was, eenige vrijheden en wijzigingen te hebben veroorloofd, doch tevens den oorspronkelijker, zin en vorm zooveel mogelijk ongedeerd te hebben gelaten, wat eene dubbele verdienste is. Hem zij derhalve onze opregte dank gebragt voor het gouden boek, waarmede hij ons verrijkt heeft.
Gaarne geven wij, ingevolge het tot ons gerigt verzoek, aan de volgende oproeping eene plaats:
De Amsterdamsche afdeeling van de Nederlandsche Vereeniging tot het verleenen van hulp aan zieke en gewonde Krijgslieden in tijd van Oorlog, hetzij Nederland er al dan niet in betiokken is, gevoelt zich gedrongen, om de Ingezetenen der Hoofdstad uit te noodigen tot het geven van bijdragen.en het verleenen van hulp voor de or gelukkige slagtoffers van den krijg. Reeds vóór meer dan twee jaren werd het van wege dit Comité opentlijk uitgesproken: »deze Vereeniging is het gevolg van de grootsche en verheffende omstandigheid , dat een Internationale Bond is tot stand gekomen, die zich ten doel stelt het lijden door den oorlog verwekt, zooveel mogelijk te verzachten en dat voor vijanden zoowel als vrienden te doen.
»leder, die dat heerlijk vindt, werke daartoe meê."
Die roepstem wordt thans, zoo mogelijk met nog meer warmte, overtuigd als wij zijn van den ernst van het oogenblik, herhaald.
Ons Comité wenscht zich voor te bereiden , om onder alle omstandigheden aan zieke en gewonde krijgslieden hulp te kunnen verleenen en zoodoende met inspanning van alle krachten de rampen van den oorlog te helpen lenigen en verzachten.
Daartoe behoeven wij al dadelijk eene algemeene medewerking. Waar wij die met aandrang vragen, in dagen waarin wellicht spoedig het bloed van duizenden zal moeten vloeien, meenen wij er op te mogen kunnen rekenen, dat de bijdragen tot dit der menschheid waardige doel vele en groot zullen zijn. Want vergeten wij het toch niet, dat ook wanneer er menige slag zal geslagen zijn, nog groote overwinningen te behalen blijven in dien edelen strijd voor ware humaniteit. Wij houden ons overtuigd, dat Amsterdam ook nu wederom Nederland in het uitoefenen van milddadigheid zal willen voorgaan. W y wenschen te ontvangen: I°. Geldelijke bijdragen ter aanschaffing van liet noodige materiaal en ter tegemoetkoming in de uitrusting en verzorging van Geneeskundigen en Ziekenverplegers. 2°. Materieele hulpmiddelen als: katoenen en flanellen zwachtels, gipswindsels, doeken, kompressen, pluksel, linnen verbandlakens, hoofdkussens, watten, gewaste taf en geolied doek, caoutchouc blazen voor ijsbeudels, wonddouches, blikken bakken voor hand- en armbaden. 3°. Verkwikkingsmiddelen, waaronder: wijn in soorten, brandewijn, rum, eau de cologne, blikken bussen met ingelegde groenten, gember. 4». Vervoermiddelen: hand- en raderbaren.
Wij roepen in de eerste plaats H.H. Genees- en Heelkundigen op, om zich bij ons Comité aan te sluiten, ten einde bij het onverhoopt uitbreken van den oorlog, van wege onze Vereeniging aan zieke en gewonde krijgslieden hulp te gaan verleenen. Diezelfde oproeping richten wij tot allen, die genegen mochten zijn, om als Ziekenverpleger of Verpleegster hunne diensten aan te bieden. Amsterdam, 20 Julij 1870. Het Bestuur van het Comité te Amsterdam, D. BICKER, President. J. W. R. Tilanus, Vice-President. E. Fuld , Penningmeester. E. Laurillard, Secretaris. E. J. Everwijn Lange. J. J&GÏÏR. M. W. C. Gori. De geldelijke bijdragen, Materieele hulpmiddelen, Verkwikkingsmiddelen en Vervoermiddelen worden van wege het Comité in ontvangst genomen door Jhr. D. Bicker, Heerengracht over hetCorvershof, Q 17, E. Fuld, Keizersgracht, hoek Molenpad, HH 447, Dr. M. W. C. Gori, Heerengracht bij de Reguliersgracht, X 488, Mr. J. Jrger, Raamgracht, C 553, Prof. J. W. R. Tilanus, Rokin , E 107. In het verslag der Eerste Kamer, over de vier wets-ontwerpen, reeds door die vergadering aangenomen, leest men o. a.: »Vrij algemeen heeft men zijne tevredenheid uitgedrukt over de mededeelingen door de Regering gegeven, dat zij besloten heeft eene strikte neutraliteit aan te nemen en te handhaven, en verheugde men zich, dat de beide thans oorlogvoerende mogendheden hebben verklaard die onzijdigheid te zullen eerbiedigen. Men wenschte hulde te brengen aan de Regering over de wijze waarop door haar in deze ernstige verwikkelingen is gehandeld, sommige leden speciaal ook aan den minister van Oorlog,\veger.s den korten tijd binnen welke hij zijne maatregelen heeft genomen en de kalmte, waarmede hij getoond heeft gereed te zijn voor de behoeften van het oogenblik. Nu de neutraliteit van Nederland erkend en de Regering bereid is die te handhaven, dienen de noodige voorzorgen genomen te worden, maar behoort men zich daarbij van overbodig vertoon te onthouden om zich niet door al te groote voortvarendheid tot onvoorzigtigheid te laten verleiden."
»Op het eerste der in den hoofde dezes vermelde wetsontwerpen werd door eenige leden aangemerkt, dat het wenschelijk schijnt, niet al te spoedig over te gaan tot het oproepen van schutterijen. Zij hadden zich verheugd over hetgeen deswege door de Regering aan de Tweede Kamer is medegedeeld en gaven de hoop te kennen, dat eene mobilisatie der schutterijen zal blijken niet noodzakelijk te zijn.
De minister van Oorlog: Overwegende dat in de tegenwoordige omstandigheden de goede diensten worden gevorderd van de onderofficieren en korporaals, die zich bij hun ontslag uit de dienst voor het rezerve-kader hebben verbonden;
Gelet dat die onderofficieren en korporaals daarbij de verpligting op zich genomen hebben om, zoodra zij daartoe in de Staats-Courant worden opgeroepen, zich ter beschikking van het departement van ooriog te stellen, ten einde in hunnen graad, hetzij by het leger, hetzij bij de schutterijen militaire diensten te verrigten;
Roept, bij deze, alle onderofficieren en korporaals, die tot het rezervekader behooren en niet bij de schutterij zijn ingelijfd, op, om zich op den lsten der volgende maand aan te melden bij éen chef van het korps waarbij zij laatstelijk hebben gediend, of wel bij een der plaatselijke of garnizoens kommjvndanten, die hen, voorzien van een reiswijzer en het hun aankomend reisgeld, op den staf van voorschreven korps zal dirigeren. J. J. van Mulken.
Omtrent de nederlandsche wapenen leest men in de M. C.;
»De nederlandsche infanterie verkreeg in 1863 een zeer goed trompgeweer met
een naar evei redigheid zeer klein kali
ber — 12.6 millimeter. Vier jaren later
deed zich de noodzakelijkheid gevoelen . om de achterlading toe te passen, en 'men begon spoedig met de vervorming der nieuwe trompgeweren, naar een model dat veel met dat van Snider ge-
meen heeft. Die arbeid is afgeloopen en
thans is men voornemens de infanterie een nieuw wapen te verschaffen, waartoe men geweren zal nemen volgens het model van Remmington en Beaumont. »Het vervormde trompgeweer is echter een zeer goed wapen, en bij de gunstige verhouding tusschen de kruidlading en het geheele schot, levert het uitmuntende rezultaten.
»De veldartillerie heeft getrokken voorlaadkanonnen van brons, die geheel volgens het fransche systeem la Hitte ziju. vervaardigd, en waarbij de drijfkracht van het schot wordt versterkt door hulzen , die om de lading worden gedaan. De stukken heeten vierponders, d. i. hun kaliber omvat een vierponds kogel, doch de lading weegt acht pond. De stukken zijn, zooals ze nu zijn, niet nieuw gemaakt, doch het zijn de oude 6-ponders, van welke de groeven eerst met brons zijn volgegoten, waarna de stukken op het nieuwe kaliber zijn ge boord en getrokken. Behalve deze getrokken kanonnen heeft de nederlandsche artillerie nog gladde, stukken van 12 pond. Men heeft pogingen aangewend om die, even als de oude 6-ponders, te veranderen en er getrokken 8-ponders van te maken, doch de proefnemingen hebben nog geen gewenschten uitslag geleverd."
Maandagavond, zoo verhaalt lePeuple Beige, heeft zich in het station te Antwerpen een geval voorgedaan, dat zeer erge gevolgen had kunnen hebben. In de wachtkamer was eene menigte Duitschers, Oostenrijkers, Nederlanders, enz., die naar hun land moesten terugkeeren; er heerschte veel geestdrift onder de jongelingen. De Hollanders zongen het: »Wien Neêrlandsch bloed" en de Duitschers de nationale pruissische hymne. Eensklaps roept een persoon, men meent een Belg, die zich op dit oogenblik insgelijks in de wachtkamer bevond: »Leve Frankrijk! Weg met de Pruisen!" Onmiddellijk ontstond er eene groote verwarring in de zaal; woedend wierpen de Pruissen zich op den persoon, welke dien onbezonnen kreet had geuit, en deze zou er waarschijnlijk zeer slecht zijn afgekomen , indien de stationschef en eenige bedienden niet waren toegesneld. Dank zij de woorden van verzoening, door hen gesproken, slaagde men er in, de Duitschers tot bedaren te brengen.
Het Dagblad van Nederland deelt het volgende mede: «Gisteren avond had op den Buitensingel alhier een droevig ongeval plaats. Eenige onbezonnen jongens waren in een der boomen aan den waterkant geklommen. Eensklaps breekt een tak die vermolmd was af, en de twee gymnastici vallen in het water. Zij doken onder, en, hoewel een man in allerijl te water sprong, duurde 't geruimen tijd alvorens hij eene hand zag uitsteken. De man zwom daarop toe, en had het geluk, den drenkeling op te halen. Verbeeld u zijn schrik, toen hij van den geredde vernam, dat zijn zoon, de zoon des redders, nog te water lag! Weer sprong de vader in de Vest, en mogt na schier bovenmenschelijke klachtsinspanning het geluk smaken, ook zijn eigen zoen, geheel buiten kennis, in het leven te behouden.
sEen oogenblik later, en de arme jongen was in den modder gestikt."
Aan een partikuliere korrespondentie uit Hannover ontleent de Zutphensche Courant het volgende:
»Ware de zaak niet zoo ernstig, men zou zich amuseeren bij de verschillende inzigten, die de menschen er over hebben (n. 1. over den oorlog). Sommigen meenen zelfs, dat de Koning van Hannover nog eens weder in zijne regten zal hersteld worden. Vele Hannoveranen zijn nog altijd vijandig tegen de Pruissen, hoewel daarom niet Fransch-gezind; anderen echter zouden reeds hebben te kennen gegeven, liever onder de Franschen dan onder Pruissen te staan. Zondag ontstond er vlak voor ons huis een groote volksoploop, doordien een paar lieden het Hannoveranen-lied hebben aangeheven.
ïBehalve een groot troepen-vervoer is hier overigens tot nóg toe alles vrij rustig."
Het kanongebulder, op onze kusten vernomen, wordt door den Pays aldus opgehelderd: De adviesboot de Hirondelle, op verkenning uitgezonden, heeft op zee een pruissisch schip ontmoet, dat een kanonschot op haar loste. De Hirondelle heeft daarop terstond met vier kogels geantwoord, en is vervolgens naar Frankrijk teruggekeerd, om verslag te doen van hare zending.
Behalve 9000 gulden, die Z. M. de Koning aan het hoofd-komitee van het Boode Kruis heeft doen toekomen, heeft Z. M. aan het komitee van het Boode J£rui_ te 's Hage een waarlijk vorstelijk geschenk gemaakt van verband- en verplegingsmiddelen.
Naar wij met zekerheid vernemen, is gisteren eene proefneming met de inundatiewerken van de Berkel bij Zutphen volkomen geslaagd. {Arnh. Ct.)
De gewone audiëntie van den minister van Koloniën zal op Woensdag den 27" Julij en die van den minister van Oorlog op Donderdag-den 28" Julij danstaande niet plaats hebben.
Z. M. heeft benoemd: tot burgemeester der gemeente Koudekerke, P. Boone; tot schoolopziener in het zesde schooldistrikt vau Gelderland, mr. J. J. de Meyier; op hun verzoek eervol ontslagen : als plaatsvervangend kantonregter te Berlicum, J. A. Osinga; als schoolopziener in het zesde schooldistrikt van Gelderland C. W. graaf van Limburg Stirum.
Bij Zijner Majesteits besluit van den 22° Julij jl., is aan Andreas Petrus Albrecht graaf von Bernstorff, en aan Carl Georg Moriz Alexander prins von Sayn- Wittgenstein-Hohenstein, edel-expectanten der duitsche Orde, Balye van Utrecht, agreatie verleend hunner admissie als ridders-expectant der Orde.
's GRAVENHAGE, 24 Julij. Gisteren morgen ten half 10 ure, vereenigde zich in de Maliebaan het garnizoen der rezidentie, bestaande uit twee bataljons grenadiers, twee bataljons jagers, twee batterijen veldartillerie, eenige eskadrons van het lste regiment huzaren en eene batterij rijdende rijdende artillerie. De troepen waren in marsch tenue. Het kommando over deze troepen werd gevoerd door den kolonel van het regiment huzaren des Tombe. Ten 10 ure verscheen op het exercitieveld Z. M. de Koning in generaals uniform en te paard gezeten, vergezeld van een adjudant en een ordonnance-officier. Z. M. weid met gewone eerbewijzen ontvangen, als het uitvoeren door de muziekkorpsen van vaderlandsche stukken en het prezenteeren der verschillende wapenen. Daarna reed de Koning langs de gelederen, ten einde die in oogenschouw te nemen. Na de inspektie werden onderscheidene manoeuvers uitgevoerd, die soms door Z. M. zelven met luider stem werden gekornmandeerd. Vooral de beide bataljons jagers trokken 's Konings aandacht, zoodat Z. M. dikwijls door een sgoed zoo" zijne tevredenheid te kennen gaf. Toen aan do infanterie eenige rust werd gegeven, was het de beurt van de kavalerie en artillerie. Vooral voor de artillerie had men oogen tekort, om de snelheid der bewegingen gade te slaan. In vliegende ren werden de bevelen uitgevoerd en waren de manschappen voor de bediening van het geschut afgestegen en even snel weder te paard. De snelle en afwisselende bewegingen verschaften groot genot aan de talrijk zaamgestroomde toeschouwers. Ook de charges zoowel van kavalerie als van artillerie werden met juistheid uitgevoerd. Na afloop van dezekrijgsbewegingen plaatste Z. M. zich in het midden van het veld en werd, onder uitvoering der gewone en geliefde defileermarsch, twee malen voor Z. M. gedefileerd. Ten ruim 12 ure verlieten de troepen de maliebaan en keerde de Koning naar HDs. paleis terug, voorafgegaan en gevolgd door eene groote menigte. Aan het zingen van vaderlandsche liederen en het aanheffen van hoera's, scheen geen einde te komen. Toen Z.M. was afgestegen en met de hand de menigte minzaam had begroet, ging zij langzamerhand uiteen.
Het prachtigste zomerweder begunstigde deze wapenschouwing. — Z. K. H. prins Hendrik is gisteren weder van hier vertrokken.
UTRECHT, 23 Julij. Gisteren namiddag ten 5 uur is Z. K. H. de prins van Oranje, van 't leger, vergezeld van HD. adjudant, baron Bentinck, per Rijnspoorweg uit 's Hage alhier aangekomen, om gedurende eenigen tijd burger onzer stad te worden. Aan 't station waren de kommissaris des Konings, het gemeentebestuur en enkele hooge militaire autoriteiten bijeen, om Z. K. H. op te wachten; ook een groot aantal ingezetenen was aan 't station, om den opperbevelhebber een luid vivat te vrengen, terwijl in de stad door vele burgers de vlag was uitgestoken , als welkomstgroet.
Z. K. H. werd door de ekwipaadje van den heer Twiss naar diens woning geleid , die in alle opzigten was gereed gemaakt , om zulk een hoogen gast te ontvangen. Z. K. H. heeft in den loop van den avond de lokalen van 't hoofdkwartier in het Akademiegebouw in oogenschouw genomen.
Z. K. H. prins Alexander zal, als hij hier ter stede komt, zijn intrek nemen in 't hotel des Pays-Bas.
MAASSLUIS, 23 Julij. Volgens partikulier berigt zou de 2e haringvanger, aan boord hebbende 116 ton haring, voor de Maas zijn; het schip, genaamd Afhankelijkheid, stuurman B. Boon, behoort hier te huis; het mag echter volgens jagerovereenkomst niet vóór den 25n dezer binnenkomen.
's HERTOGENBOSCH, 23 Julij. De spoorwegbrug bij Hedel is gereed, zoodat de spoorwegaansluiting van hier tot daar is tot stand gebragt. Heden middag heeft een proefrid plaats gehad, die goed is afgeloopen. {D. v Z. H.)
TILBURG, 25 [Julij. Tengevolge van de tegenwoordige politieke omstandigheden , hebben reeiis eenige voorname fabriekanten de werkuren op hunne fabrieken bijna op de helft verminderd; alles doet voorzien dat, wanneer de vrede niet spoedig volgt, weldra de fabrieken zullen ophouden te. werken. Wat moet er dan van onze tien duizend werklieden, zonder middelen yan bestaan, worden? De angst en vrees zijn hier op dit oogenblik onbeschrijflijk; daarbij komt een algemeene geldkrizis; de magazijnen zijn opgestapeld met goederen en geen kooper daagt op; de reeds gedane bestellingen voor het najaar worden meestal afgeschreven ; ook aan steenkolen komt meer en meer gebrek. (A. It. Ct.)
BREDA, 23 Julij. Gisteren middag had hier een werkman, Rijpers genaamd, met het sloopen der vestingwerken bezig, het ongeluk tusschen de buffels van een paar zandwagens te geraken, met het ongelukkig gevolg dat zijne ingewanden weiden uitgestort, en hij spoedig daarna overleed.
OOTMARSUM, 23 Julij. Woensdag 11. heeft hier in den laten avond een dubbele moord plaats • gehad. De schilder H. K... heeft namelijk zijne vrouw, als mede zijn dochtertje, een meisje van zeven jaren, dat bij de moeder te bed lag, terwijl beiden in slaap waren, met een scheermes den hals afgesneden. Terstond daarna heeft hij den nachtwacht hiervan kennis gegeven en is, na door den burgemeester gehoord te zijn , in verzekerde bewaring genomen. Men gist dat armoede en valsche schaamte hem tot dezen 'verschrikkelijken stap hebben gebragt.
---

