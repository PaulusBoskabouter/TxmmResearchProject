Advertentie
Bericht.
HH. AB ONNENTEN op het AL GEMEEN DA GBLAD FAN NEDERLAND worden verzocht, de abonnementsgelden over het 3 de kwartaal, dat met uit. Sept. 1870 eindigt, te voldoen aan de Administratie, uiterlijk vóór 1 Oct., ten einde geene staking in de toezending te ondervinden. Het bedrag kan gezonden worden per postwissel, aan alle postkantoren a 1 pCt. verkrijgbaar. NB. POSTZEGELS worden niet in betaling aangenomen. Amiteidam, 13 Sept. 1870. DE ADMINISTRATIE.
---

Onze tweede natuur.
IL J „ Gewohnheit isl dem Narrenfusz ein trockener Wassersleg, „Bern Weisen ober spart sie wohl des < Stromes Segelweg.” i Wilh. Muller. i Welk eene macht de gewoonte op de maag kan ; uitoefenen, zien wij daaraan, dat men zich zelfs aan vergiften kan wennen. Reeds Plinius verhaalt ons van Mithridates, koning van Pontus, die zich bijzonder aan de werking van vergiften had gewend, uit vrees voor eene eventuëele vergiftiging. Naar hem is dan ook, onder den naam van Mithridaat, een in vroegeren tijd zeer algemeen bekend geneesmiddel voorgeschreven, dat in den vorm van een „likkepot”, als een algemeen tegengift in hoog-aanzien stond, en uit wel 54 verschillende zelfstandigheden bereid werd, naar ’t voorschrift van zekeren Damocrates, lijfarts van Nero. Ook van de arsenik-eters, uit de bergstreken van Oostenrijk, met name Stiermarken, Salzburg en Tyrol, weten wij, dat zij zich van der jeugd af gewennen aan het gebruik van dit vergift. En alle andere talrijke, onontbeerlijke genotmiddelen, die men zoowel bij de beschaafde, als bij de wilde volken aantreft, hebben hunne kracht alleen aan de gewoonte te danken. Ofschoon Humboldt meent, dat de bewoners van Peru door het coca-kauwen meer tegen vermoeidheid bestand zijn, is het veeleer aan te nemen, dat de werking niet aan eene bijzondere kracht der coca, maar wel aan de aangewende kauw-werking moet worden toegeschreven. Van de Spaansche matrozen weet men, dat zij dezelfde uitwerking onaervmaen aoor net Kauwen van het onschuldig „zoethout”; ook bij ons merken wij dergelijke kauw-gewoonten op, die vooral door de mindere klasse door „pruimtabak”, door anderen weer door het kauwen op rijst, koffieboonen, enz., bevredigd worden. Gewoonte, anders niet! Wat is het drinken van koffie anders dan gewoonte? De arme voelt zich even opgewekt, of verbeeldt zich dit ten minste, na het gebruik van zijn cichorei-nat, als de rijke na zijne geurige koffie. Het is vrij duidelijk, dat het caffeïn, of liever de physiologische werking daarvan, met dat genot niets te maken heeft. En is het iets anders bij het tabakrooken? Het veelbesproken nicotin, dat in het proces Bocarmé zulk eene treurige vermaardheid heeft gekregen, kan hierbij evenmin in rekening komen. In de middeleeuwen rookte men hennepbladeren, om zich daardoor min of meer te bedwelmen. Doch dit is het niet wat onze tabakrookers naar de pijp of sigaar doet grijpen. De knaap rookt louter uit navolging, en de man omdat hem het rooken tot gewoonte geworden is, daar het hem bij het werk behulpzaam schijnt, hem den tijd kort en hem ontberingen, moeite en zorgen van allerlei aard doet vergeten. Het is dan ook niet noodig, dat het juist tabak zij, dat er gerookt wordt, daar we b. v. weten, dat de Hottentot de gedroogde mest der olifanten rookt. Doch zoover behoeven we niet eens te gaan. Het is bekend, dat soldaten met evenveel genot als zij tabak „verteeren”, zich aan het rooken van hooi, zeegras uit de matrassen en allerlei gedroogde bladeren vergasten, gelijk is optemaken uit het traditioneele gezegde van dien Duitschen wachtmeester: „ Wenn’s nur brennt!” terwijl hij, bij gebrek aan iets beters, zijne pijp met hooi stopte. Erger nog dan de gewoonte van het rooken is die van het verorberen van sterke dranken, waardoor letterlijk het zenuwleven wordt vergiftigd. De gewoonte wordt daarbij zóó sterk, dat het ten laatste onmogelijk is, er weerstand aan te bieden, welke goede voornemens men ook in nuchteren toestand
koesteren moge. Wanneer zich na eenigön tijd de ‘ behoefte weer begint te gevoelen, is dit behoefte | zoo gebiedend geworden, dat alle goede voornemens | weder spoedig verdwenen zijn. Men heeft geen macht meer over zich zelven. De voorbeelden, dat volslagen dronkaards zich aan het genot van sterke dranken hebben onttrokken, zijn dan ook uiterst zeldzaam. 11 Ook kan men zich aan willekeurige secretiën des lichaams gewennen. Kleine kinderen kunnen op bepaalde uren uit den slaap worden opgenomen, om aan eene natuurlijke behoefte te voldoen, terwijl zij, wanneer dit soms veronachtzaamd wordt, juist op datzelfde tijdstip een onwillekeurigen aandrang gevoelen. Van sommige menschen weten wij, dat zij hun lichaam aan aderlatingen, koppen en fontanellen zoodanig hebben gewend, dat het nalaten daarvan zelfs gevaarlijk zou kunnen worden. Beter is het daarom, zich niet daaraan te gewennen. Zelfs de ademhaling kan aan de gewoonte ondergeschikt worden gemaakt. Men kan zich gewennen, meermalen en spaarzamer, of minder en dieper te ademen, en bij ondervinding weten wij, dat men zich gewennen kan, ongezonde lucht inteademen. De arbeiders in vele fabrieken gewennen zich aan de inademing van geuren en gassoorten, die bepaald nadeelig zijn voor hen, welke er niet aan gewoon waren; de bewoners
der laagliggende lauden en moerasstreken ade- ] men, zonder groot nadeel, eene lucht in, waardoor , ieder vreemdeling door een dikwijls doodelijke koorts j wordt aangetast. Zoo zijn de Zeeuwsche- en Noord-Hollandsche koortsen terecht gevreesd. Dat men zich ook aan bedorven of met onreinheden bezwangerd water kan gewennen, daarvan levert het drinken van Maaswater te Rotterdam, te Dordrecht, enz., de sprekendste bewijzen. Terwijl b. v. de inwoners dier steden hoegenaamd niets nadeeligs daarvan ondervinden, worden vreemdelingen en zij, die niet aan dat water gewoon zijn, meestal dadelijk ongesteld. Die ongesteldheid is algemeen bekend onder den naam van „de Rotterdammer” of „de Dordtenaar”. De bewoners dier steden daarentegen gevoelen zich onwel, wanneer zij gedwongen zijn, iets anders dan hun geliefd Maaswater te drinken. Daargelaten, dat ik ’t drinken van onzuiver water — wat toch altijd het rivierwater is — sterk afkeur, pleit de onschadelijkheid sterk voor de kracht der gewoonte.
Sommige gevangenen aie, na jarenlange KerKerstraf, de vrijheid terugkregen, gevoelen zich onwel en beklemd, wanneer zij weder de zuivere lucht inademen. Zoo verhaalt Sanctorius van een man, die twintig jaren lang in eene verpeste gevangenis gezeten had, onmiddellijk na zijne *bevrijding zwaar ziek werd, en eerst genas, nadat hij in de gevangenis was teruggekeerd. Unzer verhaalt van eene vrouw, die zoovele jaren binnenskamers had doorgebracht, dat ze zelfs in ’t beste jaargetijde door ’t openen van een venster in onmacht viel. Zoo weten we ook, dat de onderwijzers zich aan de onzuivere uitwasemingen der schoolkinderen kunnen gewennen; dat ze zelfs, wanneer ze er eenmaal aan gewend worden, een hoogen ouderdom bereiken. Het is dus niet de verjongende kracht, die sommigen aan de „asemtjes der kinderen” toeschrijven, maar wel het verblijven in eene onzuivere lucht, die eene langzame verbranding der levenslucht toelaat, weshalve men die lauglevendheid ook met den naam van een „langzaam, minder snel leven” zou kunnen bestempelen. Een Amerikaansche wilde, in eene met kinderen opgevulde school geplaatst, zou spoedig ziek worden en wellicht sterven, omdat hij slechts gewoon is, de zuivere stroomingen van de luchtzee, en niet de onzuivere uitwasemingen van dierlijke lichamen inteademen. Onbegrijpelijk is ’t ook, hoe onze huisdieren in vele met bedorven lucht bezwangerde veïblijven kunnen ademen en leven. Toch zien we ’t dagelijks, dat b. v. de runderen maanden lang, bijna zonder eenige beweging, in duffe, ongezonde stallen vertoeven. Vraagt gij mij echter, of ik dit gezond noem, dan zeg ik: „Neen!” En voert ge mij toe: „Ze leven toch!” Dan antwoord ik: „Ja, ze leven, maar hoe leven ze!! De volle levenskracht is daar vernietigd en gebroken!!!”
---

BUITENLANDSCHE POLITIEK.
De onderhandelingen, ter invoering der Dnitsche eenheid, zijn thans in eene phase gekomen, die hare spoedige verwezenlijking doet voorzien, en wel waarschijnlijk zal dit een der eerste gevolgen van den oorlog na het herstel van den vrede zijn. Een der officieuse organen van ’t kabinet te Berlijn zegt, dat Duitschland weldra in ’t bezit zal komen van nieuwe
staatsinstellingen. De president van de bondskanselarij, de leer Delbruck, is naar Munchen gegaan, op uitnoodiging ,-an de Beiersche regeering, ten einde zich te verstaan over ;en ontwerp tot opname der Zuid-Duitsche staten in den Noord-Duitschen Bond. Wat de inhoud van ’t ontwerp is, weet natuurlijk niemand, om de eenvoudige reden dat ’t nog niet geheel gereed is; maar de dagbladen bespreken reeds dien inhoud. Zoo zegt de Augsburger Zeitung, dat ook een regeeringsorgaan is, dat het ontwerp, hoewel ’t van Beieren uitgaat, voor alle Zuid-Duitsche Staten, en dus ook voor Wurtemberg, Saksen en Baden toepasselijk is. Het ontwerp bestaat uit 23 artt. en zal de definitieve grondwet van den nieuwen Duitschen confederatiebond worden. De koning van Beieren weDScht enkelen zijner praerogatieven te behouden en aan zijne regeering op ’t stuk der accijnsen zekere voorrechten te verzekeren. , Ook wil hij bij ’t maken van vrede en oorlog gehoord worden, alsmede afzonderlijke gezantschaps-secretarissen te Weenen, Parijs en Rome benoemd hebben. Het opperhoofd van den Duitschen bond zal een deel van de macht, welke hij door de bondswet van 1866 als generalissimus ontving, moeten overdragen op den bondsraad. Vooral met betrekking tot het leger en de militaire zaken wil Beieren zijne volkomen autonomie handhaven. In de Vereenigde Staten van Noord-Amerika heeft men door herhaalde feesten de overwinningen der Duitschers gevierd. Te Washington hadden groote demonstratiën plaats, en niet alleen daar, maar in alle steden der Unie, waar Duitschers en Duitsche consuls gevestigd waren. Te Philadelphia heeft zelfs ’t bestuur deelgenomen aan de feesten, en de gouverneur van Pensylvanië heeft ’t kanon doen bulderen ter her-
nnenng aan de capitulatie te öeaan en aan aen vai van kKeizei•ijk. Natuurlijk hebben de Amerikanen van Eranschen bloede if de in de Vereenigde Staten gevestigde Eranschen zoo ] >oed mogelijk gereageerd tegen deze demonstratiën en tegen Je gevoelens, wraaruit ze voortspruiten. Zij hebben allerlei on-, i derstand naar ’t oorlogstooneel gezonden, en nu de repu- : bliek het keizerrijk vervangen heeft, zullen zeker de Ameri- i kaansche republikeinen met geestdrift door de Franschen 1 worden ontvangen. 1 De Unie-regeering heeft te midden van al dat tumult de j striktste onzijdigheid in acht genomen. _ 1 In België kost de oorlog ’t volk al groote geldelijke offers. Bij do wet van 2 Sept. waren 15,22000 francs aan ’t departement van oorlog toegestaan, en thans heeft men op nieuw een wetsontwerp ingediend, om nog te worden in ’t bezit gesteld van 9,956,850 fr. Bij de begeleidende memorie van toelichting wordt gezegd, dat de soldij en het onderhoud der troepen gedurende drie maanden, eindigende 20 September, heeft gekost 8,3000,00 francs. Verschillende onvoorziene omstandigheden hebben bovendien uitgaven gevorderd, waarop men niet had kunnen rekenen. lo. Het effectief des legers is 6000 man grooter geweest dan men verwacht had, waardoor 360,000 frs. boven de raming is uitgegeven. . 2o. De voeding en fourage, op 16 centimes voor brood, 20 centimes voor vleesch berekend, en voor fourrage 1,17 francs daags, is later gebleken door prijsverhooging te zijn gestegen op 18 voor brood, 27 voor vleesch, 2.80 è, 3 frs. voor fourage, waardoor een deficit ontstaan is van 1,362,000 francs; 3o. ’t Transport ging 400,000 fr. boven de raming; 4o. De inkwartiering, vooral te Luxemburg, 1,506,500 frs. Daarbij waren reeds voorschotten op de dienst genomen vóór de wet op 2 Sept., en kosten van allerlei aard voorgekomen, zooals verzorging van krijgsgevangenen, enz., zoodat men thans nog circa 10 millioen fr. en dus geheel ruim 25 millioen francs geconsumeerd heeft voor de gewapende neutraliteit.
---

BUITENLAND.
FRANKRIJK. Een telegram uit Saarbriicken van den 21sten meldt aan den Times het volgende : „De Eranschen in Metz vuren den ganschen dag uit hunne batterijen. De door de Pruisen aangelegde spoorweg van Remilly tot Pont-a-Mousson wordt morgen geopend; dan reikt de spoorweg-communicatie tot aan Toul. Verscheiden in Metz opgelaten luchtballons met brieven zijn in de handen der Pruisen gevallen.” Nadat Zondag-avond een Britsch kabinets-koerier en de leden van het Spaansche gezantschap Parijs verlaten hadden, werden volgens eene mededeeling van de Times alle gelegenheden om in of uit die stad te komen gesloten. Een schrijven uit Rouen van den 19en meldt aan het Journal de Bruxelles, dat de Orleanisten zich in Erankrijk roeren, maar dat de legitimisten-partij er geene moeite doet, noch ’t voornemen schijnt te hebben, om den graaf van Chambord tot candidaat voor den Franschen troon in aanmerking te doen komen. GROOT-BRITTANJE. Pene les voor ons! — Sedert de oprichting der republiek in Frankrijk zijn in Engeland van wege de democratische partij eenige volksvergaderingen gehouden om ingenomenheid met het republikeinsche Frankrijk te betuigen; doch er heerschen volkomen kalmte en rust in den lande. De Fransche revolutie van 1830 en die van 1848 deden in Engeland haar weerstuit gevoelen. //Thans is het,” zegt de DailyNews, „de eerste maal dat Frankrijk revolutie maakt, zonder ons land in opschudding en spanning te brengen ; wij hebben de thans onder ons heerschende kalmte te danken aan de jongste parlementshervorming, die door tijdige uitbreiding van liet stemrecht voldoening aan billijke verlangens van alle volksklassen heeft gegeven.” De Times wederspreekt de geruchten, volgens welke keizer Napoleon III zich of zijn gezin gedurende zijne regeering op eenige eerlijke of oneerlijke wijze verrijkt zou hebben.
Hij voegt daarbij de opmerking, dat in i'rankrijk elke gevallen grootheid belasterd en verguisd wordt, zonder er verdedigers tegen onveidiende verwijten te vinden. In een ander hoofdartikel verdedigt de Times het Duitsche leger tegen het verwijt van barbaarschheid en ruwheid, hoewel hij, gelijk de Daily-News, ’t mogelijk acht dat hetgeen daarvan thans door sommige Engelsche berichtgevers wordt verhaald, een weinig waarheid behelst, daar de oorlog ook den zachtzinnigste hardvochtig kan maken. De Times beschouwt het langdurig oponthoud van Jules Favre in het Duitsche hoofdkwartier als een gunstig teeken. Want — zegt het blad — indien men van beide zijden stijf en sterk op zijn stuk ware blijven staan, zoo zou de missie van den Franschen minister reeds lang geëindigd zijn geweest. Waarschijnlijk worden de besprekingen gerekt, doordien graaf Bismarck het noodig zal achten, den koning, generaal von Moltke, benevens de vertegenwoordigers der Zuid-Duitsche Staten te raadplegen. Wat nu de voorwaarden betreft, zoo weten we, dat de massa van het Duitsche volk de annexatie van den Elzas en Lotharingen eischt; doch tevens is het gebleken, dat in Duitschland vele invloedrijke stemmen zich tegen dien eisch doen hooren. Ónmogelijk kan de Duitsche regeering die stemmen buiten rekening laten. Er moeten ook in het Berlijnsche kabinet mannen zijn, scherpzichtig genoeg, om een duurzamen vrede te verkiezen boven de valgche voldoening, die Duitschland door Frankrijk’s verbrokkeling smaken zou. Verder ziet de Times met genoegen, dat de Duitschers hunne onderneming tegen Parijs niet licht tellen. Een juist besef der moeielijkheden, die hun onder de wallen van Parijs te wachten staan, kan niet anders dan de belegeraars tot nadenken stemmen.
DUITSCHLAND. Over het leven der Fransche gevangen soldaten in de Duitsche kampen wordt het volgende geschreven: „De tegenwoordige bevolking van het kamp op de Wahnerheide bestaat uit 10,000 gevangenen, benevens de manschappen, die de wacht hebben; laatstgenoemden bestaan uit jen bataillon infanterie, een escadron uhlanen en eene bat;erij. Van de uhlanen doet één gedeelte altijd dienst. Onder iie'l0,000 gevangenen zijn soldaten van allerlei wapens. De gevangenen zijn verdeeld in 11 bataillons van 900 man, ieder bataillon in 3 compagniën van 300 man, en iedere compagnie in 3 pelotons van 100 man. De korporaals en onderofficieren zijn zóó verdeeld, dat er zooveel mogelijk in iedere tent zich één bevindt, om er, zoo goed ’t gaat, de autoriteit te handhaven. Het geheele kamp staat onder het opperbevel van den koninklijken gouverneur, luitenant-generaal von Frankenberg. In let kamp fungeeren een eerste en een tweede commandant, alsmede een aantal officieren, die ieder het bevel over een bataillon der gevangenen te voeren heeft; natuurlijk worden zij door onderofficieren bijgestaan. Eenmaal per dag wordt appèl gehouden. De Duitsche officieren zijn over het algemeen zeer vriendelijk jegens de Fransche soldaten. „De verpleging is als volgt: behalve hunne rations brood, koffie en ontbijt, krijgen zij ’s middags 9 lood vleesch met groenten of aardappelen, erwten, gerst; en tegen den avond weder koffie. Dit alles wordt in de bataillonskeuken gereed gemaakt. Over de qualiteit van het ■ vleesch wordt eene strenge controle uitgeoefend. „Tot nu toe ontbrak het nog aan de gelegenheid, om de gevangenen voor nuttige werkzaamheden te bezigen, zoodat zij den geheelen dag kunnen leven zooals zij willen. Zeer opvallend is ’t verschil van levenswijze tusschen den Franschen soldaat en de Turco’s. Laatstgenoemden zitten voor ’t meerendeel met over elkander geslagen beenen voor hunne tenten en geven zich geheel over aan het dolce far niente; velen schijnen aan heimwee te lijden. De Fransche soldaat daarentegen is levendig, bewegelijk als kwikzilver en amuseert zich met allerlei gezelschapsspelen. Het bekende talent van den Franschman, om zich naar de omstandigheden te schikken, is ook hier waartenemen. Zoo hebben zij een kleine kegelbaan aangelegd; de ballen zijn uit leem vervaardigd en in ’t vuur gehard, de kegels zijn uit hout geneden. Ook Het damspel wordt dikwijls gespeeld. Het bord bestaat uit een stuk oud linnen — een stuk van een hemd of zoo
;ets — waarop witte en zwarte ruiten zijn gemaaKt. Ais stukken worden gebezigd korstjes brood, die natuurlijk van boven bruin en van onderen wit zijn. Het prettigste spel schijnt een soort van blindemannetje te wezen. Twee soldaten worden geblinddoekt en binnen eene ruimte geplaatst, die door palen, door middel van touwen onderling verbonden, afgezet is. Rondom die ruimten staan honderden toeschouwers, die eene uitbundige toejuiching laten hooren, als ’t een van de twee geblinddoekten gelukt, den ander te vatten en hem met een in elkander gedraaiden zakdoek duchtig doortehalen. Ook het hinken wordt veel in praktijk gebracht. In den beginne werd er veel gedobbeld, doch dit is thans geheel verboden. Het ging daarbij nog al ruw toe. Niet zelden zag men goudstukken op tafel liggen of er werd met Napoleons „kruis of munt” geworpen. Over ’t algemeen zijn de Fransche soldaten vroolijk en weltevreden. „Wat de Turco’s aangaat, zoo schijnt het wel dat zij be ter zijn dan hunne reputatie is. Dit althans mag men opmaken uit hun gedrag in het kamp. Alleen het mijn en dijn eerbiedigen zij niet. Een Turco, wien ik vroeg wat hij was, voordat hij dienst nam, antwoordde dood bedaard: „roover”. De roofgierigheid van den Turco is bekend, en te verwonderen is het niet, wanneer hij in het bezit is van ettelijke ringen, horloges en portemonnaies met goudstukken. Een hunner heeft in het kamp een kameraad bestolen. Tot straf werd hij voor ettelijke uren aan een der kanonnen gebonden, en draagt hij nu den naam van //voleur,” ITALIË. Den 19en bevond generaal Garibaldi zich Op Caprera* hij had den 14den te Florence doen vragen of hij zou kunnen vertrekken zonder van wege het gouvernement gehinderd te worden. Het gouvernement gaf, met het oog op antiFransche bewegingen te Nizza, ten antwoord, dat het uit
zorg voor Italië’s onzijdigheid verlangde, dat hij op Caprera bleef.
SPANJE. In de vorige week is te Madrid een besluit van den regent uitgevaardigd, waarbij aan de bewoners dier landstreken, welke met misgewas bezocht zijn, een jaar tijd voor het kwijten der directe belastingen gegeven wordt. De Madridsche correspondent der Indépendance Belg o. verzekert, dat er veel moeite gedaan om in de Cortes-vergadering eene meerderheid van stemmen te verkrijgen voor een te doen voorstel om de macht van den regent uittebreiden en voor onbepaalden tijd te verlengen. VEREENIGDE STATEN. Het Washingtonsche kabinet heeft, met het oog op de aanstaande verkiezingen, eenige opgaven omtrent het finantiëel beheer van Grant’s bewind openbaar gemaakt. Daaruit blijkt, dat er in de achttien maanden, die sedert de optreding van dat bewind zijn verloopen, 82,853,060 dollars minder dan in de voorafgegane achttien maanden door de nationale schatkist is uitgegeven, en dat tevens het kapitaal der nationale schuld met 169,542,109 dollars verminderd is. De bekendmaking dezer feiten zal, denkt men, bevorderlijk voor de verkiezing der republikeinsche candidaten zijn.
---

