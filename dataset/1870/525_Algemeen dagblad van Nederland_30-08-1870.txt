De natuurgeneeskunde.
Heeft de theologie haar bijbel, maar ook een aantal secten, die daaruit de voor hare meening en overtuiging onwederlegbare stellingen putten, ook de geneeskunde kan zich op een dergelijken bijbel beroepen, nl. op de schriften van Hippocrates, een priester-geneesheer van het eiland Kos, die in de 5e eeuw v. Chr. leefde. Met recht wordt hij de grootste geneesheer, de vader der geneeskunde genoemd en nóg als ’t model voor een medicus beschouwd. Hij toch was de eerste, die zeker stelsel volgde, die noch te veel aan het dogmatisme, noch te veel aan de empirie hechtte, die ieder ziektegeval deels als zelfstandig met alle daarbij voorkomende verschijnselen, deels in samenhang met de buitenwereld, de levenswijze, het klimaat, de weersgesteldheid, enz., opvatte. Zijne behandeling der ziekten was in den regel zoo zachtaardig, zoo beraden, zoo bijzonder overeenkomstig de leefregelkunde, dat men in later tijden dikwijls geneesheeren, die zulk eene afwachtende, niet-ingrijpende geneesmethode volgden, met den naam van „Hippocratisch” bestempelde. Met het oog hierop zou men allicht meenen, dat onze toekomstige geneesheeren niets anders doen dan den Hippocratischen bijbel ijverig bestudeeren. Dit is volstrekt niet het geval, misschien ook daarom, wijl Hippocrates in het Grieksch heeft geschreven. Men weet, dat de tegenwoordige geneesheerèn daar niet veel méér van verstaan dan noodig is voor de studiën op ’t gymnasium en voor ’t admissieexamen.
Maar gesteld ook, dat er door middel van vertalingen —• waaraan het natuurlijk niet ontbreekt — kans bestond, die geschriften te begrijpen, zoo zullen de meesten zich toch de"moeite der lectuur niet willen getroosten, omdat er voor hen zoo weinig „uit te halen is.” Bovendien is het meest-merkwaardige toch zoovele duizenden malen in andere werken overgenomen en herhaald, dat men op grond daarvan gehouden kan worden Hippocrates gelezen te hebben, evenals men onzen bijbel gelezen heeft, wanneer men slechts eenige merkwaardige teksten voor zijn doel weet op te dreunen. Het zonderlingst is, dat alle geneeskundige secten — en er zijn er een aantal — zich juist op Hippocrates beroepen, niettegenstaande zij dikwijls als water en vuur tegen elkander overstaan. Het behoeft echter geen betoog, dat, even als in het godsdienstige, de wetenschap door al die secten weinig gebaat wordt. Vooral met het oog op de genees- en heelkunde is die verwarring te bejammeren. Immers, het genezen der ziekten is wel ’t voornaamste doel, waarvan men moet uitgaan. Wat voordeel is er in gelegen, of men al over de groote wetenschappelijkheid der physiologische school spreekt, die te Weenen haar grondslag heeft gekregen, en daarom dan ook wel eens de „Weener school” genoemd wordt? Deze baseert zich voornamelijk op de pathologische anatomie, die de veranderingen tracht optesporen, welke in de zieke organen ontstaan. Een Skoda, ftokitansky, Oppolzer en anderen zijn mannen, die in de wetenschappelijke wereld veel van zich hebben doen spreken. En toch! Terwijl zij door den brandenden wierook, dien men hun toezwaait, als ware ’t in een „soes” verkeeren, en zich verbeelden, dat van hen het heil der wereld uitgaat, of wel, dat alles zich aan hun onfeilbaar oordeel moet onderwerpen, kunnen wij niet zeggen, dat ze in het genezen der ziekten groote helden zijn. WTel zijn ze, even als ieder die met den titel van hoogleeraar praalt, en meent dat juist die titel recht geeft op meerdere kennis en wetenschap, verwaand en opgeblazen geworden; doch dit bewijst juist dat het hun ontbreekt aan ware kennis en wetenschap. Och, dat het publiek zich toch niet langer liet wijsmaken, dat er meer verstand schuilt in het brein van een zoogenaamden „professor” dan in dat van een practisch-ervaren doctor! Helaas, wij kenjien eenige zich noemende hoogleeraren, die even als sommige vorsten bij de gratie Gods tot een ambt zijn geroepen, dat zij eer compromitteeren dan tot aan zien brengen. Maar zoowel die hoogleeraren als de vorsten weten, dat het domme publiek zich daarover niet bekreunt. Het ziet in deze ambtenaren nog te veel de traditioneele priesterkaste uit het heidendom; het hecht aan hunne uitspraken nog even sterk als weleer zij, die de priesterlijke orakeltaal in de heilige tempels raadpleegden. Indien wij de gevallen mochten opnoemen, die op professorale wijze doodelijk zijn afgeloopen, men zou, geloof ik, over ’t algemeen heel wat minder respect krijgen voor de lui, die wel een hoog-geleerd gezicht trekken en groote rekeningen weten te schrijven, maar ten slotte het lijden niet kunnen verzachten, het leven niel
kunnen verlengen. Terwijl die machtig-geleerden zich alzoo met een schitterenden stralenkrans omgeven, en met loupe en microscoop angstvallig het kleinste nasporen, om het grootste over ’t hoofd te zien, wordt de wereld waarlijk niet gebaat door al hunne tot ijdelheid overslaande wetenschappelijkheid. Wat baat het mij, of ik door auscultatie (het kunstmatig hooren door middel van een gehoorbuis — stethoscoop —) en percussie (eene door licht kloppen op de oppervlakte van een der holten des lichaams bewerkte onderzoekings-methode), den toestand eener zieke long kan onderscheiden, als ik niet weet, of ik haar genezen kan? Wat nut steekt er in, of ik al weet welke veranderingen er in het organisme met zekere ziektetoestanden verbonden zijn, wanneer ik de aanwezigheid van zulke veranderingen niet bij het leven van den patiënt, maar slechts bij den dood kan ontdekken ? Of, al kon ik ze ook bij het levend individu onderkennen, wat voordeel zou mij dit geven, als ik ze tóch niet weet opteheffen of schadeloos te maken? Daarbij komt, dat de pathologische veranderingen slechts zelden de oorzaak, meestal de gevolgen der ziekte zijn. Dit juist nu wordt zoo dikwijls door geneesheeren en professoren over het hoofd gezien, of niet begrepen. Wanneer b. v. bij een kind eene klier aan den hals opzwelt en men de klier als de zitplaats, der ziekte beschouwt, toont de geneesheer, die van dit begrip uitgaat, dat hij hoegenaamd geen verstand van de ziekte heeft, wanneer het uit alles blijkt, dat de ziekte haar zitplaats niet in de klier, maar in geheel andere organen heeft. Evenmin dus als hij een ervaren landbouwer zal worden, die zich slechts met het onderzoek bezighoudt, hoe de in de aarde geworpen zandkorreltjes zich ontwikkelen, evenmin zal hij ooit een degelijk geneesheer zijn, die zich uitsluitend met de micrologie der pathologische ontleedkunde bemoeit. En de ondervinding heeft dan ook, helaas, geleerd dat wat altijd en eeuwig de hoofdzaak in de geneeskunde moet blijven, bijzaak is geworden; dat de geneeskunde eer achteruit dan vooruit is gegaan, daar de professoren zelf hunne onmacht moeten erkennen; wanneer zij getuigen: „dat er geene^wasmiddelen bestaan.” Zoo heeft de populaire prof. Bock meermalen betuigd, en nog onlangs in de „Gartenlaube” gezegd : „dat er geen ycweesrniddel bestond; dat alleen de natuur genas en dat de „verstandige geneesheer” slechts aan het „domme publiek”, tot geruststelling, een onschadelijk middeltje zal voorschrijven.”
---

BUITENLANDSCHE POLITIEK.
Zooals in 1866 de Oostenrij ksehe dagbladen de bevolking trachtten gerust te stellen, toen de Pruisen op Weenen aanrukten, en opgevuld waren met sprookjes van veldslagenen heldendaden hunner landgenoten, zoo houden zich thans de Fransche dagbladen bezig met allerlei berichten te verzinnen, die een of twee dagen later blijken geen zweem van werkelijkheid te bezitten. Niet alleen de journalisten trachten zich op die wijze jegens ’t vaderland „verdienstelijk” te maken, ook de dienaren van den felbestookten keizer. Zoo verhaalde, volgens eene correspondentie in de Indép. Beige, de minister Palikao in eene geheime zitting van ’t wetgevend lichaam, in ’t laatst der vorige week gehouden, dat hij wel niet nauwkeurig bekend was met de bewegingen van ’t Fransche leger, maar dat hij er toch veel meer van wist dan hij wilde zeggen. Toen men hem daarna inlichtingen vroeg omtrent ’t Duitsche leger, zeide hij, dat dit zich afmatte, om de regeering op een dwaalspoor te brengen, maar dat hij, Palikao, zeer goed wist waar de Duitschers waren; dat hij het echter niet bekend wilde maken, om te zorgen, dat generaal Mac-Mahon het niet vernam, want dat deze dan wel eens kou aarzelen om zijne voortreffelijke krijgsplannen door te voeren. Ook werd te Parijs verteld, dat Italië uit dankbaarheid voor de hulp, welke Napoleon in der tijd aan Victor Emmanuel had verleend, zou trachten de dynastieke belangen bij het aangaan van vredesvoorwaarden met Duitschland te beschermen. Wederom andere geruchten behelzen ce tijding, dat de prins van Joinville den heer Palikao geschreven heeft, dat de Pruisen in groote moeielijkheden verkeeren, en dat er in een krijgsraad in ’t hoofdkwartier besloten was, naar de grenzen terugtetrekken. Uit al die berichten blijkt iritusschen, dat de regeering van Frankrijk radeloos is, terwijl de Duitschers hun tocht naar Parijs voortzetten en dé Fransche vestingen, die zij achter zich laten, door voldoende macht ingesloten houden, om zich den terugtocht te verzekeren. De loop der gebeurtenissen heeft in de Zuid-Duitsche staten eene groote verandering in de publieke opinie te weeg gebracht. Even anti-Pruisischgezind als men daar vroeger was, even Duitschgezind is men er thans. De Duitsche dagbladen zijn volstrekt niet vredesgezind. Zij kunnen niet begrijpen, dat de Europeesche diplomatie zich thans in staat acht, een eervollen vrede voor Frankrijk te „bespreken,” terwijl ze niet in staat is geweest, dat land terugtehouden van het doen der oorlogsverklaring. Zij begrijpen een zoo zonderling gedrag der diplomatie niet, tenzij aannemende, dat de dubbelhartige staatkunde van Frankrijk nog steeds die diplomatie om den tuin zou leiden. Dat graaf Palikao en generaal Trochu even goed door de intieme vrienden van Napoleon worden bedrogen
als hunne voorgangers in Frankrijks staatsbestuur houden zij voor vrij zeker; maar dat ’t een Murat in Engeland en prins Napoleon in Italië gelukken zal, de trouweloosheid der Napoleontische politiek te doen vergeven en vergeten, dat kunnen de Duitsche dagbladen niet gèlooven. De publieke opinie in Duitschland vordert waarborgen, om te voorkomen, dat op nieuw Fransche roofzucht te midden van den vrede de werken des vredes verwoeste, en scharen van Afrikaansche horden den gezegenden grond van Duitschland met moord, brand en schande bedreigen. „Onze vrienden, onze kinderen stierven op ’t slagveld den heldendood, in de hoop dat hun bloed niet te vergeefs zal vloeien voor het geluk en den vrede van hun dierbaar Duitsch land. Reeds de gedachte, dat diplomatieke invloed ten gunste der roofzucht zou worden gebezigd, wekt de hartstocht op, en de publieke opinie verzet zich tegen een voogdij, die zij voor Duitschland noodeloos acht, omdat Duitschland krachtig genoeg is, om zelf met zijn tegenstander afterekenen.”
---

BUITENLAND.
FRANKRIJK. De Temps vestigt de aandacht op het steeds verder en in grooter getale voortdringen der Pruisen. Daar de regeering, zegt dat blad, te dien aanzien niet Zegt wat ze weet, zoo zullen wij, door behulp onzer particuliere berichten, zooveel mogelijk in die leemte voorzien. Het gevaar zich te willen ontveinzen is niet het middel om het te keer te gaan. In de snelheid, waarmede de vijand oumiddellijk heeft weten te opereeren, en in de massa soldaten, die hij dadelijk in ’t vuur kon brengen, lag zijn grootste kracht. Daaraan heeft Frankrijk zijne nederlagen te danken. En nog laat de vijand steeds nieuwe troepen aanrukken. Als een vloed storten zij zich over Frankrijk uit. Zij komen over Siercks, over Forbach, over Wissen bourg; kortom, over alle punten, die toegang tot ons land verleenen. Geen uur van den dag of nacht houdt dat binnendringen op. t Is licht te begrijpen: hoe meer uhlanen, landwehr- en landsturmmannen op Frankrijks grondgebied zijn, hoe minder zij het uitgeputte Duitschland ten laste komen. Het is de taktiek van Pruisen, om alle rampen des oorlogs op Frankrijk te doen drukken, om te zijnen koste te leven en de bevolking uittemergelen, door zooveel soldaten mogelijk, en ook zoolang mogelijk, in ’t land te brengen. Wat wij hier neerschrijven — aldus gaat de Temps voort — is geen hypothese; het is een feit. Wij hebben brieven voor ons, waaruit blijkt dat de vijandelijke scharen langs alle richtingen, zoowel over den weg van Strasburg, als over dien van Thiönville, ons land binnenstroomen. Gansch Duitschland wil zijn deel van den buit hebben. De plaatsen, die men niet wil bezetten, wil men toch doortrekken, want en passant heft men een oorlogsschatting. De uhlanen gaan vooruit om te zien, waar het meest te halen is. Charmes aan den Moezel moest tienduizend man huisvesten en den kost geven. Te Nancy is eene geregelde bezetting. Maar bovendien moet de stad sedert den 12 dezer alle Pruisen, die er doortrekken — en dagelijks komen duizenden haar met een bezoek vereeren — herbergen en onderhouden. Waar is
het, dat er geen gewelddadigheden gepleegd worden; de krijgstucht is streng; doch elke stad, waar de vijand zich laat zien, moet zijn cijns brengen, en alzoo een deel van het nationaal vermogen doen strekken tot verrijking des vijands. Nu Parijs gewapend is, wil de Temps dat al het mogelijke gedaan worde, om den Pruisen het verder voortrukken te beletten. Den vijand niet meer achter de Seine opgewacht; men betwiste hem in de oostelijke pvovinciën het terrein voet voor voet. Naar Champagne opgerukt! "Vrijwilligers van het zuiden, van het centrum, van het westen, allen daarheen ! De tijd dringt. Tegen het heirleger van Pruisische benden moet een ander heirleger, een van vurige patriotten, overgesteld worden. In deze taktiek ligt, op dit oogenblik, Fraukrijks heil. Bij het begraven der gesneuvelden op het slagveld van Woerth vond men het volgende briefje, in de hand geklemd van het lijk van een Franschen kapitein: „Mon cher papa, „Depuis que tu es parti, je ne cesse de penser a toi. Je suis si triste de ne pouvoir te voir et t’embrasser tous les matins; mais j’espère bien que Dieu te conservera la santé et que tu reviendras bientót embvasser ta fille. Je suis bien sage, afin de dédommager un peu maman de ton absence. Adieu, bien-aimé papa, je t’embrasse bien tendrement. „Ta pttite fille qui t’aime „Marguérite.” De ongelukkige had zijne laatste oogenblikken nog vertroost met de kinderlijke, treffende taal van zijn dochtertje, dat hij nimmer zou wederzien... De Figaro bericht, dat in drie dagen te Parijs binnengebracht zijn: 150,000 schapen, 40,000 varkens, 25,000 ossen, behalve duizenden kalveren. Al dat vee is, in afwachting dat het geslacht wordt, naar het Bois de Boulogne vervoerd. Men wil weten, dat prins Napoleon eene aanzienlijke waarde aan papier en specie naar Florence in veiligheid heeft doen brengen. Volgens den Courrier des Voges hebben de Franschen den eersten dag van het bombardement van Toul, dat den 16den dezer begonnen is, en toen meer dan vier uren geduurd heeft, slechts vier dooden en negen gekwetsten gehad; terwijl de belegeraars niet minder dan 900 man aan dooden en gekwetsten hadden. De vijand wierp zijne dooden in het kanaal, ten einde die aan de oogen te onttrekken. Het geschut der Pruisen moet de torens van de kathedraal en het raadhuis erg beschadigd hebben. De garde mobile te Toul heeft zich dapper gekweten. Volgens den Francais, heeft de keizerin gewild, dat de generaal Trochu zijn ontslag als gouverneur van Parijs zou nemen. Maar deze heeft volstandig geweigerd en te kennen gegeven, dat men hem kan ontslaan, zoo men niet langer van hem gediend wil zijn. Vooral moet Trochu overhoop liggen met den heer Piétri, prefect van policie.
GROOT-BRITTANJE. De beroemde, schatrijke Engeische kunstverzamelaar, de markies van Hertford, die in de laatste jaren op de Parijsche kunstverkoopingen de prijzen vooral ook van oude Hollandsche schilderijen tot eene fabelachtige hoogte opvoerde, is dezer dagen te Parijs overleden. De Daily-Telegraph bevat een ingezonden stuk, geteekend: „Eene stem uit Helgoland,” waarin het denkbeeld wordt geopperd, dat als vredesvoorwaarde niet worde gesteld het doen van afstand van Lotharingen en den Elzas, maar dat de Fransche vloot aan Duitschland worde afgestaan. Door dit offer zou Frankrijk totaal worden verlamd en Duitschland tot eene zeemogendheid van den eersten rang worden verheven. Als Parijs valt, moeten Brest, Toulon en Cherbourg zich overgeven. Vanwaar zal de vloot dan proviand en ammunitie erlangen? Zou — dus vraagt de inzender ten slotte ironisch — Engeland er ook iets op tegen hebben, dat de schadevergoeding met zulk een munt werd betaald? DUITSCHLAND. De veroveraar van het le Fransche kanon, de sergeant Meijer> heeft naar zijne familie in Hamburg den volgenden, karakteristieken brief verzonden : „Woerth, in Frankrijk, 7 Aug. 1870. De Franschen, tweemaal geklopt, den 4den bij Wissembourg en gisteren hier. — Verschrikkelijk bloedbad gisteren. De slag duurde van ’s morgens 4 tot ’s avonds 6 uur. — Volkomen overwinning der Duitschers. — Ik had het geluk den 4den met een kleine afdeeling het eerste kanon te veroveren. Dit deed mij zeer veel genoegen, even als aan de jagers, die bij mij waren, en ik heb er al meer hulde, dan ik verdiende, voor ontvangen. Ik ben, Goddank, nog gezond. Wanneer we elkander terugzien, dan over al de vermoeienissen, honger en dorst op mijn gemak nader bij u te Hamburg. Dit papier is uit den ransel van een Fransehmati afkomstig Chr. Meijer, sergeant.” De Duitsche troepen vinden steeds veel verbittering bij de Fransche bevolking. Aan de Köln. Zeit. bericht men uit Gravelotte, van 21 dezer, dat er weder drie boeren opgeknoopt zijn, die op Duitsche soldaten geschoten hadden. Van hunne zijde geven de Duitschers de rustige burgers geenerlei aanleiding tot dergelijke handelingen. Bij zijne aankomst te Nancy richtte de kroonprins (van Pruissen) een proclamatie tot de ingezetenen, waarin hij verklaarde dat, daar de oorlog alleen tegen den keizer der Fransbhen, niet tegen het Fransche volk gevoerd wordt, de rustige burgers niets te vreezen hebben; dat eigendommen en persoonlijke veiligheid zullen worden gespaard, en dat alleen ten bate der troepen de levensmiddelen geleverd moeten worden, die de ingezetenen zelven niet dadelijk noodig hebben. Hij beloofde de door het Fransche leger verbroken communicatiemiddelen zoo spoedig mogelijk te zullen herstellen. De soldaten gedragen zich dan ook geheel en al overeenkomstig deze proclamatie.
De commissaris van politie te Troyes, waar men de aankomst der Duitsche troepen ieder oogenblik wachtte, heeft de boekverkoopers doen aanmanen de caricatuur-prei.ten tegen de Pruisen, die ze voor hunne winkelruiten uitstalden, weg te bergen.' Had de proclamatie van Nancy ’s mans officieel hart getroffen? Waarschijnlijk niet. Want hij liet er bij zeggen, dat men «den vijand niet tergen moest”. De officieuse Correspondanee de Berlin zegt: „Duitschland heeft thans zijne wapening voltooid, waarmede het bij het begin van den veldtocht slechts ten halve gereed was. Het heeft thans 1,500,000 strijders onder de wapenen, en om tot dit cijfer te komen is het niet noodig geweest, de grenzen der militaire organisatie te overschrijden.” OOSTENRIJKSCHE KEIZERSTAAT. Te Perau in Bohemen liep in de afgeloopen week het gerucht, dat keizer Napoleon op zijne vlucht uit Frankrijk daar gepasseerd was. Inderdaad was met den spoorweg uit Oderberg aldaar een koopman uit Polen aangekomen, die zóó sprekend op Napoleon III geleek, dat hij zich in een waggon moest laten insluiten, om het gedrang te ontgaan van het nieuwsgierig publiek, dat absoluut een „voortvluchtigen keizer” wilde zien. ITALIË. De militaire toerusfingen worden thans in Italië ijverig vooitgezet. De generaal Sacchi is onverwachts naar Florence ontboden. Vervolgens is de generaal Doda, die het bevel voert over de bezetting te Ravenna, naar de hoofdstad geroepen. Een der adjudanten van den koning is naar Monza vertrokken, om aldaar eene conferentie te houden met den krooprins, die weldra met een gewichtig commandemet zal worden belast. Dit alles heeft zeer de aandacht getrokken. VEREENIGDE STATEN. In Pennsylvanië is den 25 Juli een nieuwe protroleumbron ontdekt op ’t land van M. Croy en Thomas Douahghy, landbouwers. Dagelijks levert zij 300 a 400 vaten op, en evenaardt de beroemde «Banner-weü”, die steeds door 300 vat daags oplevert. De Brown’- en M. Crum bronnen zijn geheel uitgeput. Daarentegen zijn er twee nieuwen nabij West-Hickory bijgekomen, die alleen 100 vaten daags geven. Van tijd tot tijd ontdekt men meerdere bronnen, zoodat er nog geene vrees voor gebrek behoeft te ontstaan.
---

BINNENLANDSCH OVERZICHT.
In de Zaanl. Ct. geeft de bekende Amsterdamsche rechtsgeleerde, die zich achter ’t pseudoniem van Tenax verschuilt, zijne weinige ingenomenheid te kennen met de vereeniging het Roode Kruis. Niet tegen ’t doel der vereeniging komt hij op, maar tegen haar blijvend karakter. Daardoor ontstaat eene faciliteit voor den oorlog, die scherpe afkeuring verdient. Dwingelanden leeren daarop steunen, ’t Gevolg daarvan zal zijn, dat men, niet meer of althans niet meer zooveel zorg koesterend voor eigen verplegingskosten, zooveel te meer geld aan den oorlog besteedt. Ook in een Amsterdamsch blad vindt men een artikel
van de hand van Tenax, en mdien men mag aanzoemen,
dat hij juist is ingelicht, wordt daardoor véél opgehelderd. Hij beweert nl., dat de Tijd en de Arnh.Ct. naar waarheid konden vermelden, dat zij geene waarschuwing hebben ontvangen van den minister van justitie, en dat die waarschuwing toch kan zijn geschied. Althans, aan Tenax is het bekend, dat zoodanige waarschuwing in eene kleine plaats (Zaandam?) uitging van den burgemeester. Is dit zoo, en wij twijfelen er geen oogenblik aan, dan verschijnt het gedrag van den heer v. Lilaar in een nog ongunstiger licht. Meer dan ooit achten wij thans eene officiëele opheldering wenschelijk. Zooals men zich herinnert, is Teuax de schrijver van een opmerkelijk artikel in de Zaanl. Ct., waarin tegen ’t nepotisme in de hoofstad krachtig werd te velde getrokken. Eenige weken nadat wij een uittreksel van dat artikel hadden meegedeeld, nam het Weekbl. van het Recht het, op verzoek, over en — weer eenige dagen later — ook het Handelsblad. Dr. Broers te Utrecht had dr. J. J. Sas, inspecteur van den geneeskundigen dienst der landmacht, uilgenoodigd, den koning het voorstel te doen, dat een groot aantal officieren van gezondheid, met behoud van tractement, naar het ooglogsveld zou worden gezonden. Deze -— vooral de ongehuwden — zouden uit de ervaring, déar opgedaan, niet alleen grooter voordeelen putten, maar ook beter gelegenheid vinden om te vertrekken dan de burgerlijke geneesheeren. De heer Sas antwoordt daarop, dat hij geene vrijheid vindt, den koning zoodanig voorstel te doen, omdat, daar voor Nederland de staat van neutraliteit, en wel van gewapende neutraliteit aangenomen is, hij het onverantwoordelijk zou achten, thans ons zoo voltallig leger van een tal van officieren van gezondheid te berooven en door dien maatregel tevens de goede waarneming van den geneeskundigen dienst in de nu zoozeer gevulde hospitalen noodeloos te bemoeielijken. De officieren van gezondheid achten dit argument zelf zéé klemmend, dat slechts enkelen aanvraag hebben gedaan, zich naar ’t slagveld te mogen begeven. Met den besten wil en de beste wenschen ter wereld, moet dr. Sas de medicale liefdediensten dus voor rekening der burgerartsen laten. In het democratisch weekblad de Toekomst vraagt een Amsterdammer, bij etn breed-gemotiveerd artikel, om de invoering van het Algemeen Stemrecht. Ofschoon wij moeten bekennen, dat het opstel over ’t geheel wel wat luchtig in elkaar is getimmerd, bevat het toch enkele goede partijen, en getuigt van de warmte, waarmee een groot deel van ons volk eene radicale hervorming der kiesquaestie wenscht, in tegenstelling tot de onhandige en onvoldoende oplossing, waarmee de hr. Eock ons wenscht af te schepen. De ongenoemde schrijver eindigt zijn betoog met de volgende behartigenswaardige woorden: „Laten wij ons niet door eigenbelang, vooral echter ook niet door vrees voor revolutiën beheerschen. Zijn wij de woorden van Rogier indachtig: „In een land als het onze, waar onder de volksklasse de geest van orde, over het algemeen, onafscheidelijk is van den geest der vrijheid, in een land welks instellingen niet zouden ophouden vruchtbaar te zijn in weldaden, zou de volkstem geen enkel der beginselen van onze politieke en maatschappelijke inrichting in gevaar brengen.” En zijn deze woorden ook niet voor Nederland van toepassing? „Ja, zijn wij werkelijk mannen, die met een goed hart werkelijken vooruitgang, beschaving en vrijheid wenschen, dan moeten wij ook met al onze krachten helpen ondersteunen : de invoering van het Algemeen Stemrecht.” Met genoegen sluiten we ons bij deze woorden aan. En dan Doch waartoe een nieuwe polemiek?... Hun, die nog altijd dweepen met de beginselen van 1848; die, op grond van hunne tevredenheid met de inderdaad onschatbare hervormingen van dat tijdperk, thans van geen krachtigen vooruitgang meer willen liooren; die, in ijdele zelfgenoegzaamheid, het hoofd te ruste leggen op hunne lang verwelkte lauweren •— hun raden we ernstig de lezing aan van het flink, energiek artikel van Keerom (dr. Doortvbosch?) in het laatste no. van den Ned. Spectator. In de fijnste, de meest-gekuischte bewoordingen zullen ze er hunne krachtigste veroordeeling in lezen. Nogmaals: zijn zij wijs en openen zij de oogen, opdat niet eenmaal voor de onpartijdige historie zij de conservatieven van 1870 worden. ’t Stil en ongemerkt verdwijnen toch van de beginsellooze oude conservatieven is alleen eene quaestie van tijd. Ter betere beoordeeling van het gebeurde met den verslaggever der Amst. Ct. ter algemeene vergadering van ’t „Nut” deelt het Handbl. nog het volgende mede: «Ter algemeene vergadering der maatschappij worden slechts de afgevaardigden, niet de gewone leden, dus zeker geene verslaggevers, toegelaten. De reporter der Amst. Ct., die niet tot de afgevaardigden behoorde en ook geene bijzondere vergunning had, was derhalve zonder eenig recht in de zaal tegenwoordig en had reeds dadelijk daaruit kunnen verwijderd worden. Zijne uitzetting was dus niet een vergrijp tegen de pers, daar de algemeene secretaris den verslaggever niet als zoodanig kende, maar de handhaving van den regel, dat een ieder, die in een besloten kring komt, waar hij niet het recht heeft te komen, daaruit kan worden verwijderd. «"Wij vernemen dan ook, dat de redactie van de Amst. Ct., die zich heeft gewend, niet tot het hoofdbestuur, maar tot den voorzitter der alg. vergader. — een ander persoon dan de voorzitter van het hoofdbestuur — van den algemeenen voorzitter heeft vernomen, dat de secretaris wel niet had gehandeld op zijn last, maar dat men geen recht tot klagen had, daar om gemelde redenen de toegang niet voor ieder vrij is. „Aan de vertegenwoordigers van de dagbladen, die daarom verzochten, waren door den algemeenen secretaris faciliteiten verleend.” In een tweetal artikelen levert ’t Utrechtsch Dagblad eenige beschouwingen over Neerlands vrees en plicht. Met kalmte en onmiskenbaar talent wordt daarin Neerlands stelling op het oogenblik uiteengezet. Onze neutraliteit is goed, maar wij moeten ze kunnen handhaven. Een klein volk, dat zich zelven acht, moet gereed staan en zijn, om zoo noodig zich te verdedigen. Als de nood daar is, moet het niet een half-geoefend leger, bijna niet geoefende schutterijen, en verder strijdkrachten op papier bezitten; het gansche volk moet, zooals de grondwet het voorschrijft,^ de wapenen weten te dragen en te gebruiken vooral. Daartoe is slechts één middel, dat is: algemeene dienstplichtigheid. Wij twijfelen niet, of vroeger of later zal men daartoe moeten komen. In het Handelsblad van heden vindt men de volgende, aandoenlijke annonce: „Wanhoop van zielsbedroefde ouders. «De brave en in alle opzichten deugdzame jongeling, die schijnbaar vroolijk zijns Naders zijde Zaterdag-morgen 11. ten circa 9 ure op den Singel verliet, en alleen zich door te ver gedreven stijfhoofdigheid van het ouderlijk huis verwijderd heeft, wordt allerootmoedigst gebeden tot zijne diepbedroefde Ouders terugtekeeren; zijne Moeder roept hem toe: „geliefde Zoon, kom, och kom in mijne liefdearmen terug!” zijn Nader als zijn oprechte, trouwe Nriend, verbeidt met angstig verlangen zijne zoozeer gewenschte terugkomst en ook zijne chefs verlangen vurig hem weder te ontvangen; kom dus, geliefde zoon, gij hebt niets bedreven, dus kom
terug aan ons ouderlijk, beminnend hart. Moeit men berichten kunnen geven, s. v. p. aan het Bureau Handelsblad, Letter 00, alhier.” Wij hopen, dat ook de overige bladen deze regelen, om het goede doel, zullen overnemen. Uit de Wespen. — Karige belooning. — De minister van finantiën heeft aan het personeel van den rijkstelegraaf zijne groote ingenomenheid betuigd voor de betoonde krachtsinspanning, ijver en bereidvaardigheid, waarmede alle ambtenaren werkzaam zijn geweest, bij het uitbreken van den oorlog, om het publiek belang te behartigen. Waarlijk, zij hadden het verdiend! Immers, in Amsterdam werden dagelijks duizenden telegrammen behandeld. Maar gedachtig aan de oude spreuk: Een goed arbeider is zijn loon waard, kwam hun, dunkt ons, behalve eene goedkeuring, nog wel eene gratificatie toe. Het treurig lot der spoorweg-conducteurs, de dreigende gevaren die zij loopen, de strenge, moeielijke plichten, die zij hebben te vervullen, geven de Arnh. Ct. aanleiding tot eene hartige vermaning aan den Nederlandschen wetgever en aan het Nederlandsch publiek, om zich ’s mans belangen wat ernstiger aantetrekken. Hoe is dit mogelijk, zult gij vragen ? Ziehier : Men behoeft alleen te bepalen, dat alle spoorweg-rijtuigen zoo moeten ingericht wezen, dat de conducteurs in alle wagens midden door passeeien en van het eene rijtuig in het andere stappen kunnen. Daar zoodanig ingerichte wagens reeds op sommige buitenlandsche lijnen dienst doen, kan er geen bezwaar zijn, dit model bij alle aanvragen om concessie voorteschrijven, terwijl men aan de reeds bestaande spoorweg-diensten een behoorlijken termijn kan stellen om hare' wagens aldus te doen inrichten, of zich nieuwe rijtuigen aanteschaffen. Ook om bij onvoorziene toevallen bij de hand te wezen, of reizigers en reizigsters tegen overlast van andere reizigers te beschermen, zou het wenschelijk wezen, dat de conducteurs steeds in de gelegenheid waren in de rijtuigen te circuleeren. In het Weekbl. v. h. Recht leest men : «De afschaffing der doodstraf schijnt hier te lande, niet zonder uwe medewerking, zoo goed als verkregen.” Zoo sprak de heer Nicolaas Beets, als voorzitter van het Provinciaal Utrechtsch Genootschap van Kunsten en Wetenschappen, bij zijne opeuingsrede van de laatste algemeene vergadering. En zoo is het ook. De Eerste Kamer van de Staten-Generaal zal, misschien binnen kort, geroepen worden om die voorspelling van den genialen voorzitter te vervullen, en zij zal den moed hebben om haren plicht te doen, om nu te doen, wat zij zeer zeker drie maanden geleden zou gedaan hebben. De Eerste Kamer zal zich niet laten verblinden door machtspreuken en schrikbeelden, die aan de eenige vraag, die zij te beoordeelen heeft, volkomeu vreemd zijn. Sapienti sat!”
---

