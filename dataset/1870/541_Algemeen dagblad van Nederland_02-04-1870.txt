AFNAME DER EPIDEMIEËN.
De verdedigers der koepok-inënting (vaccine) wijzen gewoonlijk op de vreeselijke verwoestingen, welke de pokken-epidemieën vóór de invoering der vaccine, alzoo tot aan het midden der vorige eeuw, hebben aangericht. Men vergeet daarbij echter, dat over ’t algemeen alle epidemieën haar vreeselijk karakter verloren hebben, omdat het leven onder de beschaafde standen solieder, en de toestanden der „arme klassen” gunstiger geworden zijn, terwijl daarenboven grootere zorg aan de openbare gezondheid gewijd wordt. De menschelijke leeftijd is gemiddeld langer geworden dan in de middeleeuwen; de menschheid is over het algemeen zedelijker geworden, en daardoor beter gewapend tegen de epidemieën, welke vroeger van tijd tot tijd als geduchte worgengels de landen doortrokken. Wat beteekent b. v. de cholera meer, nu wij ze sedert een menschenleven nader hebben leeren kennen? Nergens, ook niet daar, waar zij ’t hevigst woedde, heeft zij eenigen invloed uitgeoefend op de verhouding der bevolking. Zij geleek slechts op een herfststorm, die met één stoot de wormstekige vruchten van de hoornen slaat, welke, zonder haar, toch binnen weinig dagen of weken van zelf zouden zijn afgevallen. De cholera maait met één slag neer, wat over ’t geheel voor den dood bestemd is. Ziedaar alles! Dit is dan ook de reden, dat zij op de bevolkingsverhouding weinig invloed heeft gehad. Wij weten, dat zelfs daar, waar zij het hevigst heersehte, de populatie spoedig in het evenwicht was hersteld. Hoe geheel anders was het vroeger, toen de welgestelden zich aan allerlei uitspattingen en het bevredigen van de dierlijkste lusten overgaven; toen de armen in ellendige krotten, opgepropt van de ongezondste levensmiddelen, moesten leven; toen men niet, zooals thans, met eene deelnemende liefde de zieken opnam en verzorgde, maar ze aan hun lot overliet; toen kinderen hunne ouders, ouders hunne kinderen ontvluchtten; ja, toen men nog het bijgeloof als schutspatroon tegen de wereldziekten aanriep. De vreeselijke epidemiën van 542, 717, 874, 996 en 1092 verwoestten geheele steden en vlakten. Vreeselijk b. v. woedde de pest van 1310, die ih het rijke Bazel 15,000, in Mainz 16,000 en in Keulen 40,000 menschen het leven kostte. En nauwelijks waren 30 jaren verloopen, toen de „zwarte dood” 70,000 menschen in Weenen en 80,000 in Londen als offers koos. Volgens Petrarcha bleven er toen in Italië van de 1000 menschen geen 10 over. De lijken werden door de vensters op straat geworpen, daar er niemand was om ze te begraven. Men meende algemeen, dat het menschelijk geslacht zou uitsterven! Hoe zachtaardig daarentegen kenmerkte zich, tengevolge der inmiddels toegenomen beschaving, de verwijdering der begraafplaatsen uit de gemeenten en de onophoudelijke voorzorgen van regeering en wetenschappelijke mannen, de gevreesde, verschrikkelijke cholera in latere jaren! Daar waar de meeste offers der cholera vielen, waren de oorzaken ook gemakkelijk aantewijzen. Gebrek, ophooping in ongezonde woningen, slecht voedsel en slecht drinkwater waren in vroeger eeuwen de vruchtbare kiemen voor het zaad des doods. De kerkhoven lagen binnen de ringmuren, de dooden werden niet diep genoeg begraven, zoodat de stank der lijken zich in de woningen der menschen kon verspreiden. Eerst toen Europa zich
langzaam van de ellende der middeleeuwen bevrijd had, toen zich een algemeen streven naar kennis en wetenschap onder het volk openbaarde, toen de grondregelen der gezondheidsleer meer en meer in beoefening werden gebracht, toen verdwenen — bij al die teekenen van vooruitgang, wetenschap en beschaving — schrik en vrees. Zouden nu de pokken-epidemieën eene uitzondering op den algemeenen regel vormen ? Konden zij alleen in hare vroegere hevigheid voortduren, terwijl de overige epidemieën door den nieuwen tijdgeest gebreideld werden? Neen! Dit ware eene onmogelijkheid geweest! Ook zij moesten een zachter karakter verkrijgen, ook zij een zachter verloop hebben, ten gevolge van veranderde en verbeterde levenstoestanden, niet ten gevolge van de gelijktijdig ingevoerde koepok-inënting. Het is voorzeker prijzenswaard, dat men den vijand, dien men heeft leeren kennen, met de wapenen in de hand bestrijdt; prijzenswaardig dat de landsregeering de gemeentebesturen aanspoort, alles te doen, wat dien vijand het bestaan onmogelijk kan maken. Daarvoor kan veel gedaan worden en daarvoor wordt dan ook —het zij met eere gezegd! — inderdaad veel gedaan. De grootst-mogelijke reinheid, het dempen van vuile, tot niets dienende stinkgrachten, en vooral verbeterd drinkwater, zijn als de eerste regelen aan te bevelen. Deze maatregelen echter moeten bestendig en niet op eens of voor korten tijd genomen worden, omdat allicht een ongepaste schrik onder ’t volk ontstaat, wanneer men hoort, dat in naburige landen eene gevreesde ziekte zich vertoont. Eene plotselinge verandering in de gewone levenswijze is zelfs in zulke tijden af te keuren. Gemoedsrust en gepaste vroolijkheid zijn altijd de beste beschermers bij aanstekelijke ziekten; terwijl het bewezen is, dat angst en zorg den mensch reeds half ziek maken en uiterst vatbaar voor eene eventuëele kwaal. Men vermijde, even als altijd, uitspattingen van allerlei aard, alsmede ongewone spijzen en dranken. Bovenal zorge men voor goed drinkwater, zuivere lucht en onberispelijke reinheid, zoowel in het maatschappelijk als in het huishoudelijk leven, terwijl een verbeterd rioolstelsel — ’t welk in menige stad nog verbazend veel te wenschen overlaat! — naast eene betere inrichting der woningen, die als ongezond staan aangeschreven, tot de brandende vragen ber hooren, die een verstandig gemeentebestuur zooveel mogelijk moet trachten op te lossen. Wanneer dan al die maatregelen zijn genomen; wanneer men overtuigd is, dat er aan staat en gemeente geen verwijt van plichtverzuim kan worden gedaan en de zorg voor de openbare reinheid niets te wenschen overlaat, kan men ook gerust vertrouwen, dat, zoo al onverhoopt eene gevreesde epidemie mocht uitbreken, deze ook weer spoedig zal bedwongen zijn. Dan toch zal er geen brandstof bestaan, die den ziektehaard onderhoudt. Hierin alleen zit het geheim, dat de epidemieën door den loop der jaren meer en meer haar kwaadaardig karakter hebben verloren én afgenomen zijn.
---

BUITENLANDSCHE POLITIEK.
De nieuwe grondwettige bepalingen, Maandag door den leer Ollivier aangeboden aan den Senaat van Frankrijk, levredigen over ’t algemeen de Parijsche liberale bladen geenszins, lioe liberaal die bepalingen ook schijnen. Vooral de benoeming der senatoren door den keizer, ;n de macht, aan den souverein toegekend, om telkens veranderingen in den regeeringsvorm bij plebiscit te kunnen maken, worden streng gegispt. De liberale pers en de volksvertegenwoordiging wijzen duidelijk aan, dat in een niet ververwijderd tijdstip de rooruitgangspartij allen tegenstand der aanhangers van ’t oude regime zal hebben illusoir gemaakt. De keizer en zijne raadslieden willen de hervormingsgezindheid, die zich bij ’t volk sedert kort openbaarde, zooveel mogelijk fnuiken; maar de toegestane hervormingen, hoewel nog onvoldoende, zijn reeds van te krachtigen invloed op de beweging, die in Frankrijk op staatkundig gebied is begonnen, om niet te worden achtervolgd door meerderen. Uit Konstantinopel wordt bericht, dat de regeering van Egypte aan de Porte heeft overgelegd het werk der internationale commissie, die te Cairo is vergaderd geweest wegens de hervorming der rechtsmacht in Egypte. Mgr. Pluym, die op bevel van den paus naar Konstantinopel ging, ten einde de Armenische katholieken te verzoenen met den afstand der door hun patriarch Hassoen aan den heiligen stoel overgeleverde honderjarige vrijdommen, is onverrichter zake teruggekeerd. Hij keert te Eome terug met de onwedersprekelijke zekerheid, dat de scheuring in de kerk onherstelbaar is, en dat noch de diplomatie noch de Porte zich daarover in ’t minste bekommeren. De Porte staat dan ook wel in zóódanige betrekking tot den heiligen stoel, om zich over hare reclames niet warm te maken. Geenerlei concordaat verbond haar ooit met Rome, en tegenover de groote mogendheden heeft ze alleen op zich genomen, alle christenen in Turkije gelijkelijk bescherming te verleenen, onverschillig tot welk kerkgenootschap zij behooren. De Armenische katholieken worden door de Porte beschermd, niet omdat zij tot de katholieken behooren, maar omdat zij ’t grootste deel der christelijke bevolking in Turkije uitmaken. Thans zijn hun twee kerken afgestaan, en zij erkend als wettig burgerlijk lichaam met eene eigen kanselarij en zetel. Het hof van Rome tracht zich voor dezen belangrijken afval schadeloos te stellen, door een wilden volksstam, die der Druzen, aan den voet des Libanons wonende, aan hare geestelijke heerschappij te annexeeren. Die geestelijke heerschappij is, volgens la Patrie, door kardinaal Antonelli in eene nota aan de Fransche regering ongeveer dus geformuleerd: „Het hof van Rome onderscheidt in de dingen eene theoretische-absolute en eene practische-relatieve waarde. De kerk, die, als eene geestelijke vereeniging, van Godswege is ingesteld, moet het geweten des menschen bevredigende oplossingen aanbieden omtrent alle vraagstukken, welke zich aan ’t geweten opdringen. Dit echter sluit geenszins van de zijde der kerk een streven in, staatkundige vraagstukken in behandeling te nemen, en de kerk heeft dan ook ’t stellige voornemen, om de overeenkomsten, welke zij met de staten en volken gesloten heeft, natekomen. Zij zal in geen enkel geval van die overeenkomsten afwijken.” Voor zoo ver de moderne maatschappij krachtig genoeg is, de leeken in staat te stellen tegen de geestelijke heerschappij van ’t katholicisme te waken, waar die heerschappij zou streven naar overheersching, zal de burgerlijke toestand door de afgetrokken theoriën der kerk niet benadeeld worden. Eene maatschappij, die vrijheid van denken en spreken, vrijheid van drukpers en vrijheid van godsvereering heeft ingevoerd, moet ook de kerk vrijlaten, om den syllabus, die vijf jaren geleden incognito onder ons optrad, thans te doen optreden met al de pracht en praal, die Rome aan ’t heidendom ontleende.
---

ENGELAND.
In Britsch-Indië groeit in overvloed eene plant, genaamd rhea, wier vezelachtige bestanddeelen vatbaar bevonden zijn om met voordeel voor industriëele doeleinden bewerkt te worden; doch de afscheiding dier bestanddeelen gaat moeielijk, en er wordt een werktuig gezocht, waarmede zij goed en goedkoop zou kunnen worden verricht. De regeering van Britsch-Indië heeft thans eene belooning van vijf duizend pond sterling voor het uitvinden van zoodanig werktuig uitgeloofd, met bekendmaking dat nadere inlichtingen omtrent de mededinging te verkrijgen zijn bij het bureau voor den buitenlandschen handel aan het ministerie van buitenlandschen zaken te Londen. In Engeland zijn in ’67 gebruikt 38,356,324 hectoliters bier, waartoe, veraccijnsd zijn 47,880,000 bushels (24 b. — 1 hectol.) mout, als: in Engeland en Wales 42,15, Schotland 2,36, Ierland 2,37 en voor buitenlandsch bier volgens taxatie 1. Ieder bushel mout wordt geschat op 18 gallons (22 gall. = 1 hectol) bier opteleveren. Elk gallon bier kost gemiddeld 60 ct. Aan bier werd alzoo uitgegeven 506,304 gulden. De moutbelasting bracht op 75,6 gulden en de patenten van brouwers, mouters en bierstekers 9. In Engeland kost het bier gemiddeld f 13.2 per hectoliter.
---

Advertentie
BERICHT. Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden.
---

FRANKRIJK.
BUITENLAND.
Volgens la Presse zal de Banneville vóór het eind dezer week naar zijn post te Rome terugkeeren, met iustructiën, strekkende om het hof van Rome en het concilie in te lichten omtrent de gesteldheid der gemoederen in Frankrijk. De diefstallen vermeerderen te Parijs in erge mate. Het is tegenwoordig zoover gekomen, dat het onvoorzichtig is een rij- of voertuig eenigen tijd, al was het nog zoo kort, op de straat alleen te laten staan, want de dieven drijven de onbeschaamdheid zoover van op den bok te klimmen en weg te rijden alsof het zoo behoorde. Dezer dagen was dit nog het geval met een vrachtwagen, waarop een met den spoortrein aangebrachte piano zich bevond. De voerman was even de personen, voor wie
het stuk bestemd was, gaan waarschuwen, en inmiddels reed een slimme dief met paard, rijtuig en piano weg. Prof. Tardieu heeft zijne colleges niet kunnen voortzetten, zoo luide gaven de studenten hunne afkeuring over zijne houding in het proces van Tours te kennen. Onder het geschreeuw van „Korsikaan! Bonapartistl Ga naar de Tuileriën!” verliet hij de collegekamer. Hij heeft gedreigd, ziin ontslag te zullen nemen.
---

OOSTENRIJK.
De quaestie der militaire grenzen schijnt eindelijk opgelost te zijn. Men verzekert, dat Hongarije zich bereid verklaard heeft, zijne bijdrage tot de gemeenschappelijke uitgaven dadelijk met pCt. te verhoogen, als vergoeding voor de voltooide opheffing der militaire administratie in twee districten. Als de militaire grenzen geheel opgeheven zullen zijn, zal Hongarije 32 en Oostenrijk 68 pCt. in de gemeenschappelijke rijksuitgaven dragen, in plaats van 80 en 70, gelijk dat nu het geval is.
---

BELGIË.
Ongeveer 3 a 4 maanden geleden werd zekere Reyns, werkman aan het station te Antwerpen, om reden van slecht gedrag van zijn post afgezet en weggezonden. Hij schreef die afdanking toe aan den onderchef, den heer Wittemans, tegen wien hij daarom een geweldigen haat opvatte, en dien hij dan ook meer dan eens met den dood bedreigde. Eindelijk was de heer Wittemans verplicht zijn beklag aan de politie te doen. Reyns werd dienvolgens voor de correctionneele rechtbank gedaagd en tot drie maanden gevangenzitting veroordeeld, voor de feiten van bedreiging tegen den heer Wittemans, mishandeling Van een werkchef en wederstand tegen de politie in de uitoefening harer ambtsplichten. Reyns werd nu nog meer verbitterd tegen den heer Wittemans, dien hij niet alleen op straat, maar zelfs op zijn bureel en in zijne woning bedreigde. Zondag 11. tegen den avond zat de heer Wittemans in de estaminet Allee Verte, aan het station, een partij domino te spelen met een vriend, toen onverwachts Reyns binnentrad, een glas bier bestelde en bij de kachel ging zitten, waar hij naar het scheen in slaap viel. De onderchef hield zich, schoon hij voortspeelde, op zijne hoede; de baas der estaminet deed hetzelfde, en bemerkte dat R onder zijn jas iets verborgen hield, wat hem voorkwam een baionet te zijn, waarop hij den heer Wittemans opmerkzaam maakte. Na een tijd schijnbaar geslapen te hebben, stond Reyns op, ging naar zijn gewezen onder-overste en zeide hem: „Ik weet dat gij de toelating hebt om wapens te dragen, maar de mijne zijn zekerder en ge zult er van gaan proeven.” En op hetzelfde oogenblik trok hij inderdaad een baionet te voorschijn, waarvan hij de gescherpte punt op
den heer Wittemans richtte; doch deze had den tijd om
terzijde te springen en den slag te ontwijken, terwijl op t denzelfden stond zijn vriend en de baas den kerel vast- e grepen en ontwapenden, hetgeen echter niet zonder ge- \ weldigen tegenweer gebeurde. 1
---

