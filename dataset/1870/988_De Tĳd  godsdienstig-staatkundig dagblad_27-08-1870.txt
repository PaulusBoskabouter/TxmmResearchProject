AMSTERDAM, 26 Augustus.
Het leger van den pruissischen kroonprins rukt voorwaarts naar Parijs, zooals zoowel uit de fransche als de duitsche legerberigten blijkt. Welken indruk dit feit in de fransche hoofdstad maakt, zullen wy weldra ontwaren. De heden ontvangen telegrammen melden er reeds het een en ander van. Daar was men, volgens de laatst ontvangen bladen, niet alleen nog steeds vol moed, maar ook in de stellige overtuiging, dat het fransche leger een glansrijke overwinning te gemoet ging. Gezegde bladen, hetzij dat zij deze overtuiging deelen, hetzij dat zij door de regering in den arm genomen zijn om haar onder de menigte levendig te houden, spreken van niets dan van Bazaine's zegepralen en zijn uitstekend veldplan. De Constitationnel verzekert, dat Bazaine, den vijand verschalkende, in den nacht van den 18n op den 19" met zijn leger langs den weg van Montmédy aftrok, en, om Briey heen marcheerende, in de omstreken van Andin-le-Roman aangekomen is, zonder ergens in gevecht geraakt te zijn. Te Metz was slechts de gewone bezetting achtergebleven. Met deze voorstelling sluit die van andere parijsche bladen, dat Mac-Mahon zich met Bazaine wil vereenigen, om in den vierhoek, gevormd door Metz, Verdun, Diedenhoven (Thionville) en Montmédy de Pruissen te wederstaan, welke bij Metz hebhen post gevat. Wanneer dit inderdaad zoo was, dan mag men vragen, waarom de regering het niet mededeelt op een oogenblik, dat de bevolking reikhalzend en ongdluldig naar gewisse berigten van het oorlogstooneel uitziet? Om het voor de Pruissen geheim te houden, dat Bazaine, die zij in Metz meenen opgesloten te houden, hun ongemerkt met zijn gansche leger is ontsnapt? Doch "waarom duldt zij dan, dat de dagbladen, die ieder lezen kan, deze gebeurtenis uitvoerig verhalen? Wat het door den telegraaf overgeseinde berigt uit den Figaro betreft, aangaande een overwinningdoor de Franschen, tusschen Verdun en Chftlons behaald, deze is — wanneer niet alle berigten tot dusverre over den stand des legers ontvangen, logens geweest zijn — een klinkklare onmogelijkheid. Indien men in den toon der parijsche bladen en hunne stoute beweringen, omtrent het welslagen van de uitstekende plannen der fransche veldheeren, niets anders te zien heeft dan een taktiek om de volksgeest opgewekt te houden, dan zijn daar, dunkt ons, de ergste gevolgen van te vreezen. De kunstmatige opwinding zal vroeg of laat voor de vreesselijkste neêrslagtigheid moeten plaats maken, terwijl bij rustige volharding nog een goede kans kon overblijven. Immers, gelijk de Augsbürger Zeitung dezer dagen zeide, de Pruissen moeten zich haasten en de Franschen geen tijd laten om hunne wapening te voltooyen. En welke reden geeft het blad voor die aansporing tot de Pruissen, om snel voort te gaan? Deze, dat de pruissische militaire organizatie het gevolg is van een buitengewone krachtsinspanning, en daarom niet lang kan duren. De fransche krijgsmagt is, wat de hoeveelheid betreft, in den aanvang niet zoo groot, maar daarom dan ook taaijer. De Augsbürger Zeitung raadt den pruissischen legerhoofden aan om dit niet te vergeten, als zij de overwinning op hunne zijde willen houden. Inderdaad een langen oorlog kunnen de Duitschers niet, zonder de grootste zwarigheden , uithouden. Immers bijkans geheel hun mannelijke bevolking staat onder de wapenen. Daarin ligt voor de Franschen een niet te verachten voordeel, doch om van dit voordeel partij te trekken, zijn geduld, gestadigheid en volharding noodzakelijke vereischten. De leiders der openbare meening in Frankrijk verzuimen echter alles wat strekken kan om de natie dat onder het oog te brengen, en doen daarentegen het onmogelijke om haar in overspanning te brengen, door haar schitterende en spoedige zegepralen voor te spiegelen, ofschoon het uitzigt daarop thans zeer gering is. Op den 20° Augustus jl. deelde een telegrafiesch berigt uit Berlijn het volgende uittreksel van den Staats- Anzeiger mede: -«Wanneer de edelsten van het duitsche volk vallen, zoo hebben wij den troost, dat wij niet als onze voorvaders den strijd te vergeefs voeren tegen een volk, dat, van zyn oorsprong af heerschzuchtig en overmoedig, Duitschland van zijne schoonste landstreken heeft beroofd. Het zal den Koning vergund zijn een duurzamen vrede te herstellen door een groot, eenig Duitschland in het hart van Europa als de zetel van godsvrucht, edele zeden en ware vrijheid te stichten." Latere berigten hebben de woordvoeging van dit uittreksel uiterlijk gewijzigd, maar de zin is volmaakt dezelfde gebleven. Wij hebben hier de blijde boodschap ons door Pruissen gebragt. In het hart van Europa een groot, eenig Duitschland als de zetel van godsvrucht, edele zeden en ware vrijheid. Indien men met eenigen grond geloof hechten kon aan de profetiën van Staats-couranten, dan zou men werkelijk in de bekoring vallen om aan deze voorspelling te gelooven. Als er eenige kans bestond ter verwezenlijking van slechts de helft dezer woorden, zou men dan niet alle reden hebben tot innige dankbaarheid 1 Een duurzame vrede, een groot, eenig Duitschland — mijn hemel! wat willen wij meer ? Wij schenken den Staats- Anzeiger de godsvrucht, de edele zeden en de ware vrijheid. Dat alles komt van zelf. Maar de duurzame vrede, maar het in éénheid groote Duitschland? Zoolang Pruissen Pruissen blijft, zijn beiden onmogelijk. In zijn oorsprong en in zijn geheele rigting is Pruissen de heraut) van den oorlog en, evenzeer als Frabkrijk, de vijand van Duitschland. De geschiedenis is daa4* om van deze woorden het bewijs te leveren. In het laatste hoofdstuk van zijn beroemd werk: der König Friedrich II yon Preussen und seine Politik, zegt Onno Klopp het volgende: »Het beginsel der pruissische politiek is naar buiten het streven naar verovering, dat geen grenzen vindt in een zedelijk willen maar alleen in het fyzieke kunnen. Het is naar binnen het beginsel van het militair absolutisme, dat op het steeds gereed zijn tot den veroveringskrijg neerkomt. Naar beide zijden heen is het eindelijk het beginsel, dat het eigenlijke doel valsch aangeeft en verbergt door het voorgeven van andere doeleinden, die gepast zyn of schijnen om de populariteit te verkrijgen, ten minste van die personen, welke de zaken slechts oppervlakkig plegen te beschouwen." Daar liggen in die politiek weinig waarborgen van een duurzamen vrede. Zeker, de bekeering is niet onmogelijk , al bestaat er weinig hoop op voor de nabij zijnde toekomst. De gebeurtenissen na den oorlog van 1866 hebben nog in het minst geen bewijzen geleverd van een verlaten der door Frederik II gestelde beginselen. Nog altijd is het woord waar der Polen, die bij de leuze der Hohenzollern )>suum cuiqué" het frapuit" voegden. Dat schijnt als een scherts, zegt O. Klopp; maar toch ligt in de scherts een diepe, vreesselijke ernst. Op beginselen, die een steeds te duchten
oorlog veronderstellen, of liever, die op een voortdurend uitlokken des oorlogs neerkomen, op dergelijke ideën is geen vrede te bouwen. Want vrede onderstelt minstens vredelievendheid. Laat regtvaardigheid, laat goede trouw 'en alles varen, maar men zij ten minste eerlijk en spreke niet van een verlangen naar den vrede met een nieuw krijgsplan in het hoofd.
VolgensdenSlaals-Anzeigerza.] deze duurzame vrede bereikt worden door de stichting van een groot en in zich zelve eensgezind Duitschland. Die éénheid van Duitschland, waarnaar zoo menig oog verlangend heelt uitgezien, de éénheid, die men sinds lang als het meest onbereikbare ideaal had beschouwd, zou dan eindelijk opdagen? Wij gelooven het niet. Dezelfde reden waarom wij herstelling tvan den duurzamen vrede door Pruissen onmogelijk achten, maakt ons ongeloovig voor de blijde tijdingen , door den Staats Anzeiger uitgebazuind. Of Pruissen zal Duitschland in zich opnemen, zal den germaanschen stam van zijn beginselen doordringen, in zijn vormen kneden, tot de bereiking zijner doeleinden dienstbaar maken — en de boven aangehaalde schets der pruissische politiek leert ons, wat dan voor Europa, voor godsdienst en vrijheid te wachten is. Of wel Pruissen zal opgaan in Duitschland — over deze laatste veronderstelling zegt O Klopp het volgende:
»Men heeft beproefd de overige Duitschers te lokken door het gezegde: Pruissen moet of zal in Duitschland opgaan.
»Dit woord bewijst een vrijwillige of onvrijwillige onbekendheid met het pruissiesch stelsel. Evenmin als de Moor zijne huidskleur ot de panther zijne vlekken kan veranderen, is het voor Pruissen mogelijk op te houden met een naar binnen absoluut, een naar buiten op verovering azend militairisme te zijn. Voor dit absolutisme bestaan slechts twee vormen, tot nu toe de monarchie, later misschien nog eenmaal de demokratie, vertegenwoordigd in een vergadering als de Conventie van 1793."
«Daarentegen wil de duitsche geest, zooals hij zich in onze geheele geschiedenis uitspreekt, de federatie voor het inwendige van het vaderland, de defensieve houding tegenover het buitenland. ledere Duitscher en iedere duitsche stam wil zijne persoonlijkheid, zijne eigenaardigheid bewaren en alleen op dien grondslag zich raet andere stammen ver-
eenigen, niet om naar buiten aan te vallen, maar alleen ter gemeenschappelyke afweer van den vijand.
»Dit niet te ontkennen karakter der duitsche natie bezit voor de politieke aktie een groot nadeel. Wij erkennen dit openlijk. Het nadeel wordt te grooter, wanneer zich in de federatie een lid bevindt als de staat Pruissen, wiens streven het was om op alle mogelijke wijze het levenskrachtig-worden van het federatief stelsel te hinderen.
»Maar niettegenstaande dat alles is toch dit ons duitsch karakter de grondvoorwaarde van de rijke ontwikkeling onzer beschaving, die ons in dit opzigt tot het eerste volk van Europa maakt.
»Tevens is van dit ons duitsch karakter het diepe regtsgevoel onafscheidelijk.
»0p dit duitsche regtsgevoel bouwt zich onze hoop voor het herstel van ons volk.
»Het letterkundig Fridericianisme is er sinds langen tijd op uit, dat regtgevoel overal te verniel igen, zoodra de magt van Pruissen het vordert. Wat wij nog onlangs door pruissische ministers in den landdag hoorden verkondigen, de stelling namelijk dat het belang van den Staat geldt boven de zedewet, de leer dus, dat in de pruissische politiek het doel de middelen heiligt, is geen nieuwigheid. Min of meer verborgen vindt g'y ze uitgesproken in al de talrijke boeken, die ter eere van koning Frederik II geschreven zijn. Want een vergrijp tegen de zedeleer, een ondermijnen van het regtsgevoel is het verheffen en prijzen der staatkunde, wier beginselen wij vinden in de woorden van den franschen geschiedschrijver Flassan: la convenance, principe contraire d toute proprieté publique et particuliere, —ofin de eigen woorden van koning Frederik II: s'il y a a gagner a être honnéte homme, nous le scrons-, et s'il faut duper, soyons dgnc fourbes."
't Laat zich dus niet aanzien, dat de voorspelling van den Staats-Anzeiger ooit bewaarheid worden zal. Wat er ook geschiede, de scheppingvan Pruissen zal niet het waarachtig groote en in eenheid verbonden Duitschland , niet de waarborg van een duurzamen vrede en evenmin de zetel van godsvrucht, edele deugdenen ware vrijheid zijn. Veeleer naderen wij de vervulling van de woorden, die Maria Theresia in 1778 aan Marie Antoinelte over Frederik II en Pruissen schreef: »Als wij ons niet krachtdadig verzetten, loopen wij gevaar van omver gcloopen en ten bodem geworpen te worden, Ik spreek niet alleen over mij en over het gevaar, waarin ik mij bevind, als op dit oogenblik alleen aan dit vreesselijk stelsel blootgesteld; maar het welzijn van geheel Duitschland, ja misschien van geheel Europa staat op het spel."
Zooals wij gisteren onder «Duitschland" mededeelden, heeft de aartsbisschop van Keulen op strenge wijze de rigting van het te Bonn verschijnende J weekblad, Bheinische Merkur veroordeeld. Men vindt dit belangrijk stuk in een bijblad, behoorende bij n° 16 van den Kirchliehe Anzeiger, het officieel blad voor het aartsbisdom Keulen.
De sinds het einde van Februarij des _oopenden jaars wekelijks verschijnende Bheinische Merkur is het orgaan der bekende adressanten van Bonn en Coblentz. Hij vertegenwoordigde de uiterste zijde der rigting, die men in Duitschland op theologiesch gebied Germanisten of liberalen, op elk ander gebied liberaal- Katholieken heet. De wegens zijne liberale opiniën bekende Fridolin Hoffmann, vroeger redakteur der Kölnische Volkszeitung, staat aan het hoofd van dit blad.
De Aartsbisschop begint met te vermelden, hoe het genoemde weekblad, sinds zijn eerste optreden, niet ophield Paus en Koncilie op hatelijke wijze en met onedele wapenen te bestrijden. Sedert het Koncilie op plegtige wijze zijn besluit over het den Paus in geloofszaken behoorend gezag openbaar maakte, heeft dit blad niet alleen de beslissing des Koncilies verworpen, maar verklaart tevens, dat zijne aanhangers de eenig ware leden der ware Kerk van Christus zijn. Daarom, niet wegens de belangrijkheid van het blad op zich zeïven genomen, maar wijl het voortgaat zich voor een katholiek blad uit te geven, voelt de Aartsbisschop zich gedrongen, openlijk het onkatholiek karakter van dit blad aan te geven. Ten onregte noemt de Bheinische Merkur zich katholiek, veeleer loopt al zijn streven uit op het losscheuren der katholieke eenheid van den rotssteen, waarop de Kerk is gebouwd. Wie zich afscheidt van deze rots, scheidt zich van de Kerk. Uln. Petrus, ibi Ecclesia. Beze verklaring, zoo gaat de Aartsbisschop voort, ben ik ook schuldig aan mijne eerbiedwaarde medebroeders in het Episkopaat, die met mij tot de minderheid in het Koncilie behoorden. Herhaalde malen toch heeft dit blad zich het regt aangematigd, als het orgaan van de meeningen en wenschen dezer minderheid te willen gelden, terwijl toch in de talrijke èn belangrijke zamenkomsten, die te Rome onder ons plaats vonden , nooit door eenig woord ons instemmen met dit blad is te kennen gegeven, daarentegen dikwijls onze afkeuring en bepaalde verwerping werd uitgedrukt. Dan maant de Aartsbisschop zijne geestelijkheid aan om op geene wijze, noch door het te houden, noch door het te lezen, dit blad, dat onze H. Moeder hoont, haar gezag verwerpt en hare vrijheid geboeid wil zien, te ondersteunen, maar alle hare geloovigen over het onkatholiek karakter dezer verschijning in te lichten. Ten slotte kondigt de Aartsbisschop aan, dat hij voornemens is om door de geestelijkheid het volk over de beteekenis der laatste besluiten van het Koncilie te doen onderrigten, opdat de vooroordeelen — zoo als de meening dat dit besluit een nieuw dogma invoerde of in den toestand der Kerk een met dezen of met het gezond verstand strijdende verandering bragt — verdwijnen. Omdat echter op ditoogenblik de oorlog te zeer de oplettendheid in beslag neemt, wil de Aartsbisschop, die zeer te regt voor een dergelijke onderwijzing de volste aandacht vergt, dit besluit eerst later invoeren. Hoezeer wij ook den ijver des Aartsbisschops in het bestrijden der dwaling prijzen, kan het toch nlet anders of deze verklaring wekt treurige gedachten bij ons op. Terwijl de beste zonen van Duitschland, én onder Katholieken én onder Protestanten, de geloofsverdeeldheid te regt als de oorzaak van den ondergang des vaderlands aanzien, vindt men enkele Katholieken, die, door ijdele wetenschap en valsche vrij heidszucht misleid , moedwillig den band der éénheid verscheuren en opstaan tegen hunne moeder, de Kerk. Uit Curagao wordt ons in een parti-5 kulieren brief van 31 Julij omtrent de - venezueiaansche kwestie gemeld: »Mist schien hebt ge reeds vernomen, dat de Admiraal van Wassenaer den 22° dezer maand alhier is aangekomen. De bodem is niet op St. Eustatius geweest en te St. Martin zeer kort gebleven, omdat de kommandant aldaar met de engelsche mail nieuwe instruktiën betreffende de venezuelaansche kwestie heeft ontvangen. Wij weten niet, welke die instruktiën zijn; maar de kommandant van de Wassenaer heeft zich alhier in verbinding gesteld met den ned. konsul-generaal van Venezuela, hem aan boord genomen en is den 27n 11., vergezeld van de Kijkduin, naar La Guayra vertrokken, alwaar reeds fregatten van andere mogendheden waren aangekomen. De goeverneur van Curacao is het niet eens met den konsulgeneraal omtrent de te volgen politiek jegens Venezuela; maar hoe het ook moge zijn, dit is zeker, dat Curaeao zelf veel schuld heeft aan de herhaalde beroeringen in Venezuela.
_>Curaf ao levert niet alleen het benoodigde oorlogsmateriëel, maar schiet ook gelden voor, om de omwenteling daar tot stand te brengen, waardoor die leveranciers en geldschieters groote winsten genieten ten nadeele van de algemeene welvaart op Curacao; want ongetwijfeld is het voor den handel in het algemeen op dit eiland voordeeïiger, wanneer rust en vrede in Venezuela heerschen. Zoo is het ook met de laatste door Guzman te weeg gebragte omwenteling gegaan. Ofschoon Guzman rijk is, heeft hij zijn kapitaal niet alleen willen wagen. Eenige Curacaonaars hebben daartoe hun aandeel in geld gegeven en ammunitie geleverd. Er zijn persoonlijke, geldelijke of familiebelangen bij in 't spel geweest, dat de partij van Guzman niet bemoeye-
lijkt werd, en dat is de aanleiding tot de bemoeijingen van den kolonialen raad in de kwestie der uitzetting van de Guzmans, waarmede men het den minister van Koloniën zoo lastig heeft willen maken.
«Het ware beter geweest, indien de koloniale raad zich met die zaak niet had bemoeid en indien de last van den minister onmiddellijk en energiek ware ten uitvoer gebragt. De verwikkelingen tusschen Nederland en Venezuela zouden dan nu niet bestaan. Het is thans te wenschen, dat Nederland zich met Engeland, Frankrijk en Denemarken zal verstaan, om den invoer van kruid en ander oorlogsmateriëel in hunne koloniën te verbieden of althans te beperken." (U. D.)
Aangaande de werken der Amsterdamsche Kanaalmaatschappij wordt ons het volgende medegedeeld:
Het werk werd in Julij voortgezet met 1360 tot 1400 arbeiders, 19 tot 22 paarden, 4 stoombaggervaartuigen, 6 lokomotievën, 216 wagens, 2 sleepstoom booten , 60 zandschouwen en 3 stoompompwerk tuigen.
Bovendien 4 afzonderlijke ploegen, te zamen 40 werklieden, bij -nacht op de stoombaggervaartuigen.
Noordzeehoofden. ïn het geheel zijn gemaakt 15,644 stuks buitenblokken (754 in Julij), bevattende 37,756 kub. meter (2114 kub. meter in Julij), en 12,371 stuksbinnenblokken (316 in July"), bevattende 38,131 kub. meter (950 in Julij).
Het Noorderhoofd was op het eind van Julij als volgt doorgetrokken:
Grondstorting van bazalt 780 meter buiten het duin (130 in Julij). Bazaltlaag waterpas gevlakt tot 595 meters. Grondlaag van betonblokken tot 588.4 meters. Tweede laag blokken tot 587.8, derde laag tot 587.2, vierde laag tot 586.6, vijfde laag tot 586.0, zesde laag tot 583.2, eerste bovenlaag tot 58J.6 en tweede boven- of deklaag tot 582.0 meters. De tweede, derde en vierde laag vorderden in Julij ieder 27.8 meters, de vijfde laag 34 meters, de zesde laag en de beide deklagen ieder 31.8 meters. De borstweringmuur op het Noorderhoofd werd gebragt op 4.50 meters lengte. Het zuiderhoofd was op het eind van Julij als volgt doorgetrokken: Grondlaag van bazalt tot 400 meters buiten het duin (50 in Julij). Id. gevlakt tot 360 meters (53 in Julij). Grondlaag van blokken tot 351 meters, tweede laag blokken tot 349.2 meters, le bovenlaag tot 348.6 meters, 2e bovenof deklaag tot 348 meters. De grondlaag vorderde in Julij 47 meters; de 2e laag en de beide deklagen * ieder 45.8 meters.
In het geheel werden boven AP. verwerkt 8068 kub. meter buitenblokken (720 kub. meter in Julij) en 4910 kub. meter binnenblokken (564 in Julij). Hoofdkanaal. De ontgraving tusschen de Noordzee en het Wijkermeer bedroeg in het geheel 2,892.501 kub. meter, waariran 50.092 kub. meter in Julij.
In het Wijkermeer waren metl0 Julij gebaggerd 923,289 kub. meter, in Buitenhuizen 174,801 kub. meter (1138 in Julij), in het westelijk IJ 356,194 kub. meter (76,073 in July). De Kanaaldij ken in het Wijkermeer en het westelijk IJ waren in aanleg over 15,337 meter lengte (670 in Julij), en boven water opgestort over 7,252 meter lengte (40 in Julij). Kleibekleeding gereed over 6,594 meter lengte (320 in Julij). Vedediging tegen afslag en uitstrooming over 6,574 meter lengte (400 in Julij). Zijkanaal B (Spaarndam beoosten Velsen). Gebaggerd 309.875 kub. meter kanaaldijken in aanleg over 4050 en boven water over 3918 meter lengte (140 in Julij). Id. met klei bekleed over 3778 meter lengte (200 in Julij). Id. verdedigd over 3758 meter lengte (200 in Julij). Zijkanaal C (Spaarndam beoosten Buitenhuizen). Gebaggerd 76.263 kub. meter (23,678 in Julij). In bewerking genomen 2383 meter lengte oostelijke kanaaldijk (219 in Julij). Boven water gebragt en met klei bekleed 988 meter lengte (268 in Julij). Verdedigd 968 meter lengte kanaaldijk (308 in Julij). Zijkanaal D (Nauerna). In bewerk iri g genomen 1449 meter lengte kanaaldijk. Noordzeesluizen. De ontgraving van den sluisput werd gebragt tot 211,298 kub. meter (18,854 in Julij). Oranjesluizen en maalsluizen. Gemaakt 12,614 kub. meter metselwerk (4,295 in Julij). Gesteld: 763 kub. meter hardsteen (321 in Julij). Voltooid: 1851 o meter rijsbeslagmet puinvulling en steenbezetting in de schutkolken (223 in Julij). De ijzeren sluisdeuren (22 stuks) zijn in aanmaak bij de heeren Paul van Vlissingen en Dudok van Heel. Stoomwatermolen bij de Oranjesluizen. — In Julij werden geplaatst de driejjzeren pompligchamen, met zuigbuizen en koperen wannen of centrifugaalraderen. Afsluitdijk beoosten Amsterdam. — In Julij werd 1634 kub. meter specie aangebragt in het dijkvak, grenzende aan den Paardenhoek.
•||De Staats-Courant bevat het besluit van den 15n Aug. 1870, tot af- en overschrijving van het Ie op het He hoofdstuk der begrooting van Nederlandsch Indië voor het dienstjaar 1869, vastgesteld bij de wetten van 4 December 1868.
If|Z. M. heeft benoemd tot prokureur: bij de arrond.-regtb. te Eindhoven, jhr. mr. M. F. J. van Sasse van Ysselt; bij het prov. geregtshof in Gelderland en de arrond.-regtb. te Arnhem, mr. H. G. P. Kolfschoten; op zijn verzoek eervol ontslagen als prezident van het provinciaal geregtshof in Drenthe, mr. J. H. Westra, onder dankbetuiging voor bewezene diensten; vergunning veileend tot het aannemen en dragen der versierselen van ridder der Kroonorde: van de 2e klasse, mr. D. J. baron Mackay en van de 3e klasse, dr. J. C. Hacke van Mijnden, hun door Z. M. den Koning van Pruissen geschonken.
Openbare vergadering van den Raad van State, Afdeeling voor de geschillen van bestuur, op Woensdag den 31" Aug. 1870, des voormiddags ten elf ure.
Op de bijeenkomst van nederlandsche en pruissische waterstaats-beambten en gevolmagtigden, die dezer dagen te Bentheim zou worden gehouden, ten einde over wederzijdsche belangen te spreken en den aan- en afvoer van water op de grenzen zoo goed mogelijk te regelen, waren de Nederlanders present, maar de Pruissen zijn niet verschenen. De oorlog schijnt er alles te overheerschen en zelfs zoo geheel de aandacht in te nemen, dat de pruissische regering, die, wat de zaken betreft, welke officieel worden behandeld, stipt is op tijd en plaats, ditmaal eene internationale kwestie vergeten schijnt te hebben. ' (Pr. Gron. Ct.)
's GRAVENHAGE, 25 Aug. De nieuw benoemde gezant der Nederlanden bij het Hof van St. Jannes, baron Gericke van Herwijnen, heeft gisteren de rezidentie verlaten, zich naar Londen, zijne bestemming, begevende.
— Gisteren is te Scheveningen eene 2e haringschuit aangekomen; reeder de heer P. de Niet, stuurman P. den Heijer. Vangst 86,000 stuks steurharing en 30 ton pekelharing. Ee steurharing le kwaliteit heeft gegolden ƒ3O het duizendtal, de mindere soort ƒ2O; pekelharing nog niet verkocht.
DELFSHAVEN, 25 Augustus. Het te 's Hertogenbosch in de ateliers van den heer Grave bewerkte standbeeld van Piet Hein is heden Riorgen door de schroefstoomboot Noord-Brabant alhier aangebragt en zal nu spoedig op zijn voetstuk geplaatst worden.
ENKHUIZEN, 25 Aug. Binnengekomen van de reederij de Herstelling, de beide buizen Johanna Margaretha en Jakob, stuurlieden K. Visser en K. Vlasbloem, de eerste met 121, de laatste met 126 ton haring en 3 ton visch.
HULST, 23 Aug. Gisteren had te Clinge een treurig ongeval plaats. Terwijl men bezig was een paard voor een wagen te spannen, schrikte het dier door het geweld van een kermistrom en ging op hol. Het liep regt toe op eene vrouw, die met een kind in een deur zat, en sloeg haar zoo geweldig met den hoef op de borst, dat zij dadelijk een lijk was. De arm van het kind werd gebroken, terwijl nog iemand over de voeten gereden werd. Een man, die het paard wilde grijpen, werd de knieschijf stuk geslagen. Met groote moeite werd men het dier meester.
---

