NEDERLANDEN. 's GRAVENHAGE, den 16den September 1870. (Staatsblad no. 158.) BESLUIT van den 2den September 1870, houdende vernietiging van eenige artikelen van het reglement van politie voor de gemeente Oostkapelle , van 21 Junij 1855. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onzen Minister van Binnenlandsche Zaken, van 21 Junij 1870, lit. B, 2de afd., tot vernietiging van de artt. 1, 2, 3, 18, 19, 20, 30 en 36 van het reglement van politie voor de gemeente Oostkapelle , van 21 Junij 1855; Overwegende dat de artt. 1, 2 en 3 voorschriften inhouden tegen het bouwen of' herstellen van gebouwen of' muren zonder toestemming van burgemeester en wethouders: dat het bouwen of' herstellen geheel afhankelijk te maken van de toestemming van burgemeester en wethouders verder gaat dan de bevoegdheid tot beperking van het eigendomsregt in het belang eener goede politie ten aanzien van gebouwen, krachtens art. 135 der gemeentewet, in verband met art. 625 Burgerlijk Wetboek, toelaat, welke zich bepaalt tot de zorg voor de geregelde plaatsing der gebouwen en voor de openbare veiligheid en gezondheid; dat art. 18 den ingezetenen voorschrijft te zorgen , dat honden , katten, enz., niet losloopen over de gronden en eigendommen van anderen en geen overlast aan anderen doen; dat sommige der daargenoemde dieren niet wel te houden zijn, zonder dat zij soms over de gronden of de eigendommen van anderen loopen of zich daarop plaatsen en de gestelde verpligting alzoo of' het houden van die dieren onmogelijk maakt of de ingezetenen aan bekeuringen blootstelt, waartegen zij zich niet kunnen vrijwaren; dat bij art. 19 verboden wordt over de hofsteden, buitenplaatsen en bijzondere voetpaden te gaan zonder uitdrukkelijk verlof der eigenaars of bewoners, en bij art. 20 onbepaald het sprokkelen van hout en het opzamelen van granen of andere vruchten in bosschen of' op bouwlanden zonder toestemming van de eigenaars of' gebruikers der bosschen of gronden; dat de artt. 471, n°. 13, en 475, n°. 9, van het Strafwetboek ook bepalingen behelzen tegen het gaan over eens anders grond zonder daartoe een bepaald regt te hebben, doch dit verbod beperken tot de gronden, die bezaaid en met granen of andere vruchten bezet zijn, en dat art. 471, n°. 10, van het Strafwetboek, alsmede art. 21, titel 2, der wet van 6 October 1791 bepalingen inhouden omtrent het nalezenvan den oogst, maar daarbij het nalezen slechts voor bepaalde tijden of bepaalde gronden verboden wordt; dat de raad van Oostkapelle , door in de artt. 19 en 20 zijner verordening een en ander wettelijk verbod verder uit te breiden dan door den wetgever gewild is, in strijd met de artt. 150 en 151 der gemeentewet , in het algemeen rijksbelang getreden is en bepalingen heeft gemaakt omtrent onderwerpen die reeds door de wet zijn geregeld; dat bij art. 30 aan liedjeszangers, aan muziekanten en kunstenmakers verboden wordt zonder vergunning van den burgemeester zich te doen hooren of' kunsten te vertoonen; dat de raad de uitoefening van bedoelde bedrijven wel afhankelijk kan maken van de vergunning van den burgemeester als hoofd der gemeentepolitie, voor zoover die uitoefening plaats heeft op de straat en op publieke plaatsen, alsmede ter wering van vertooningen , bij art. 188 der gemeentewet bedoeld, die met de openbare orde of'zedelijkheid strijden , maar dat het vorderen van vergunning voor het maken van muzijk en het geven van vertooningen, ook wanneer een en ander binnen 's huis geschiedt, de bevoegdheid van den gemeenteraad te buiten gaat; dat art. 36 der verordening het houden van verlotingen alleen toelaat na bekomen toestemming van den burgemeester; dat deze bepaling, als alle verlotingen betreffende, in strijd is met art. 5 der wet van 22 Julij 1814 (Staatsblad n°. 86), waarbij het geven van vergunning tot het houden van verlotingen van goederen, wier waarde meer dan honderd gulden bedraagt, aan Ons is voorbehouden, en waarbij bovendien niet aan den burgemeester, maar aan de gemeentebesturen is opgedragen te gen misbruiken van kleinere loterijen te waken : dat alzoo de artt. 1, 2, 3, 19, 20, 30 en 36 zijn strijdig met de wet, terwijl art. 18 geacht moet worden te strijden met het algemeen belang; Oelet op art. 153 der gemeentewet; Den Raad van State gehoord (advies van 19 Julij 1870, n°. 10); Hebben goedgevonden en verstaan genoemde artikelen van het reglement van politie voor de gemeente Oostkapelle , van 21 Junij 1855, te vernietigen. Onze Minister van Binnenlandsche Zaken is belast met. de uitvoering
van dit besluit, hetwelk aan den Raad van State in afschrift medegedeeld en in het Staatsblad geplaatst zal worden. Utrecht, den 2den September 1870. WILLEM. De Minister van Binnenlandsche Zaken, Fock. Uitgegeven den twaalfden September 1870. De Minister van Justitie, van Lilaar. Bij Koninklijk besluit van 15 September 1870, n°. 21, is C. Kaaskooper benoemd tot burgemeester der gemeente Oosthuizen. Bij Koninklijk besluit van 15 September 1870, n°. 22, is aan de na te melden officieren bij do dienstdoende schutterijen, op hun verzoek, eervol ontslag verleend, als: bij die te Breda, aan C. P. C. A. van de Goorbergh, als lsten luitenant; bij die te Edam, aan P. Costerus, als lsten luitenant; bij die te Enkhuizen , aan A. K. D. van Wijkhuyse, als lsten luitenant. En zijn voorts bij de dienstdoende schutterijen benoemd : bij die te Breda, tot lsten luitenant W. M. van Idzinga, thans 2de luitenant: tot 2den luitenant J. G. Rueb, thans schutter; bij die te Edam , tot lsten luitenant W. L. Groot, thans 2de luitenant; tot 2den luitenant P. Roozee, thans sergeant; bij die te Enkhuizen, tot lsten luitenant F. Uytten b oogaart, thans 2de luitenant. Bij Koninklijk besluit van 15 September 1870, n°. 23, is aan F. H van Bommel, op zijn verzoek , eervol ontslag verleend als burgemeester van de Rijp. Bij Koninklijk besluit van 16 September 1870, n°. 8. is als blijk van Zijner Majesteits goedkeuring en tevredenheid aan P. Ykelenstam , loods , te Vreeswijk, toegekend de bronzen medaille , ingesteld bij Zr. Ms. besluit van 22 September 1855 , n°. 64 , alsmede een loffelijk getuigschrift , wegens de redding van een in de groote schutsluis aldaar gevallen persoon op 20 Julij jl. Bij Koninklijk besluit van 16 September 1870, n°. 11, is met ingang van 1 October 1870 tot schoolopziener in het zevende schooldistrict der provincie Noordholland benoemd P. J. Heyning, te Willemsoord, gemeente Helder. Bij Koninklijk besluit van 16 September 1870, n°. 12, is bepaald dat een der Rijks- hoogere burgerscholen met driejarigen cursus te Winterswijk zal gevestigd zijn , en zijn bij die school benoemd, tot directeur en leeraar R. E. de Haan, te Nijmegen; tot leeraren: E. Zuidema, te Nijmegen, C. van Kempe Valk, te Maastricht, J. Jurling, te Nijkerk, J. W. Schepers, te Winterswijk, H. J. Wansink, te Huissen, M. W. Gerretsen, te Zutphen, G. W. Schut, te Zutphen. Bij Zijner Majesteits besluit van den 13den September jl., n°. 28 , is benoemd tot plaatsvervangend kantonregter te Naarden mr. P. Louwerse jr., advocaat te Amsterdam. Bij Koninklijk besluit van 13 September jl., n°. 25 , is benoemd tot adjunct-commies bij de directie der grootboeken van de nationale schuld de heer H. J. Poelders, thans eerste klerk. MINISTERIE VAN FINANTIEN. De verzending van gesloten brievenmalen tusschen Nederland en Italië over Frankrijk is tijdelijk gestaakt. De Italiaansche correspondentie wordt dus tot nadere beschikking uitsluitend over Duitschland verzonden. 's Gravenhage, den 16den September 1870. De Minister van Finanlien, van BOSSE. Telegrafie. Te Asperen is een Rijkstelegraafpost met gewone bepsrkte dagdienst in werking gebragt. Deze post is, zoo lang de openstelling daarvan ten behoeve der militaire autoriteit wordt gevorderd, voor het algemeen verkeer geopend. Op de berigtenwisseling van dit met alle overige Nederlandsche kantoren is het gewone tarief van 0.30 gl. per enkelvoudig telegram van toepassing.
Met ingang van den 17den dezer is het Rijkstelegraafkantoor te Naarden open: op werkdagen , van 9 ure voor- tot 1 ure namiddags en van 3 tot 7 ure namiddags; op Zon- en feestdagen, van 8 tot 9 nre voor- en van 12 tot 3 ure namiddags. 's Gravenhage, den 16den September 1870. Voor den Minister, De Secretaris-Generaal, Bartstra.
---

