NEDERLANDEN. 's GRAVENHAGE, den 27sten Mei 1870.
Bij Koninklijk besluit van 25 Mei 1870, n°. 22, zijn herbenoemd tot burgemeester van Vlodrop J. M. Klaessen: van Mesch P. Theunissen, secretaris dier gemeente; van Nuland L. van Erp. Bij Koninklijk besluit van 26 Mei 1870, n°. 19, is aan H. van Rijn, te Zevenhoven, en J. Luurmans, te Nijmegen, vergunning verleend tot het aannemen en dragen van het kruis Fidei et Virtuti, aan ieder hunner door Z. H. den Paus geschonken. Bij Koninklijk besluit van 26 Mei 1870, n°. 20, is aan de na te melden officieren bij de dienstdoende schutterij te Breda , op hun verzoek eervol ontslag verleend, als: aan R. A. Verlegh, als officier van gezondheid der 2de klasse; aan G. G. de Yoogt en F. P. J. Spies, beiden als lsten luitenant; en aan B. A. L. Botzen, als 2den luitenant. Aan de na te noemen officieren bij de dienstdoende schutterijen, op hun verzoek, mede eervol ontslag verleend, als: a. bij die te Amsterdam, aan J. D. van Voorst tot Beest, als 2den luitenant; b. bij die te Vlissingen, aan A. J. Schouten, als 2den luitenant; e. bij die te Zwolle, aan W. C. Bijl de Vroe, als 2den luitenant; Bij de dienstdoende schutterij te Breda benoemd : tot officier van gezondheid der 2de klasse P. J. W. Bijnen, thans schutter; tot lsten luitenant L. J. Fr. A. Schmid en J. J. Nelissen-Tuinbreker , beiden thans 2de luitenant; tot 2den luitenant J. H. van Reigersberg Versluys, E. G. W. Piper, beiden thans schutter, en T. J. A. G. Hollingérus Pijpers. Bij Zijner Majesteits besluit van den 24sten Mei jl., n°. 16, is aan F Boogaard, op zijn daartoe gedaan verzoek, met ingang van 1 Julij 1870, eervol ontslag verleend als kantonregter te Weesp. Bij Koninklijk besluit van 23 Mei jl., n°. 16, zijn verleend de volgende pensioenen, als aan: NAAM. QUALITEIT. Bedrag van het Artt. der wet van den 9den Mei 1S46 (Stbl. n". 24), in verband met de wet van den 3den Mei issi Redenen van pensioen. (Stbl. n°. 49), krachtens welke het pensioen is verleend. pensionering. J. P. Wetzels, commies-ontvanger bij 'sKijks belastingen, f 496 5 en 43 1 igchaamsgebrek. F. C. H. W. Bos. visiteur bij 's Rijks belastingen, 1485 3 lit. a en 43 ouderdom en diensttijd. J. Ilartwijk, commies 3de klasse bij idem, 304 5 1 i gch aamsgebrek. W G. van Zuylen, idem 2de klasse, 492 5 en 43 idem. W. J. Klaren , postbode, 127 5 idem. Jhr. J. P. van Reigersberg Yersluys, commies der posterijen. 167 5 idem. J. P. Kiestra, commies 1ste klasse bij 's Rijks belastingen, 417 3 lit. a en 43 ouderdom en diensttijd. M. K. Warnas, idem 2de klasse, 295 5 ligchaamsgebrek. G. Ilamer, wed. van C. J. Haverkamp, in leven idem 3de kl., 125 50 en 51 verkregen regten. IJ. W. van Eymeren, wed. van G. van Uum, idem idem, 144 50 en 51 idem. O. E. Siderius, wed. van J. W. Hachmeester Eekhout, idem directeur van het postkantoor te Amsterdam , 2100 50 en 51 idem. T. Greidanus, ontvanger der directe belastingen en acc., 1383 3 lit. a en 43 ouderdom en diensttijd. Bij besluit van den 24'sten Mei jl., n°. 15, heeft Zijne Majesteit goedgevonden bij het personeel van de geneeskundige dienst der landinagt in Nederlandsch Indie te benoemen : tot officier van gezondheid der 3de klasse, den heer J. H. W. Fischer, doctor in de genees- en verloskunde.
MINISTERIE VAN BINNEN LA ND SC HE ZAKEN. De Minister van Binnenlandsche Zaken , Gelet op art. 99 , laatste lid , der wet van 4 Julij 1850 ( Staatsblad n°. 37); De Gedeputeerde Staten van Zuidholland gehoord ; Heeft goedgevonden en verstaan, met wijziging der beschikking van 14 Mei 1869, n°. 167 , 2de afd., betreffende de verdeeling van het hoofdkiesdistrict Rotterdam ter verkiezing van leden der Tweede Kamer van de Staten-Generaal, te bepalen: dat het 1ste onderkiesdistrict Rotterdam zal bevatten wijk 1,2,3 en 4 van Rotterdam, alsmede het grondgebied dezer gemeente aan den linker oever der Maas gelegen. 's Gravenhage , 27 Mei 1870. F ock.
---

BUITENLANDSCHE BERIGTEN. DUITSCHLAND.
De zitting van den Noord-Duitsclien rijksdag is gisteren door den Koning van Pruissen met de volgende troonrede gesloten : »Geëerde heeren van den rijksdag des Noord-Duitschen bonds ! » Den eersten gewonen rijksdag van den boud was de taak opgedragen de gewigtigste bepalingen der constitutie in den vorm van organieke wetten in het politieke en burgerlijke leven van het volk tot uitvoering te brengen. Gij hebt die taak in vier drukke zittingen volbragt op zoodanige wijze, dat het u en mij tot voldoening zal strekken aan het slot van dit wetgevings-tijdperk nog eenen blik te werpen op de resultaten uwer werkzaamheid." Do troonrede vermeldt hier al de aangenomen wetten en vervolgt dan aldus : i) De voornaamste plaats in deze reeks van gewigtige wetten bekleedt het gisteren door u en door den bondsraad goedgekeurde strafwetboek. Het tot stand komen van dit wetboek , waardoor wij een grooten stap nader tot het gewigtige doel der Duitsche regtseenheid gekomen zijn , was alleen mogelijk indien door u en door de verbonden regeringen een offer van overtuigingen gebragt werd , hetwelk te moeijelijker maar ook te vruchtbaarder was, naar mate de vraagstukken, wier beslissing het gold, dieper in het regtsbewustzijn ingrepen. Ik dank u dat gij de verbonden regeringen te gemoet zijt gekomen in de bereidwilligheid om die offers te brengen. » Geëerde heeren! Ik mag de overtuiging uitdrukken, dat de bevrediging, waarmede wij in deze zaal het oog op de resultaten van gemeenschappelijken arbeid vestigen, in geheel Duitschland en buiten deszelfs grenzen gedeeld wordt. »De groote resultaten, welke langs den weg van gemeen overleg tusschen de regeringen en de volksvertegenwoordigers in betrekkelijk korten tijd verkregen zijn, geven aan het Duitsche volk eenen waarborg voor de vervulling der verwachtingen welke door de vestiging van den bond opgewekt zijn ; want zij bewijzen dat de Duitsche geest, zonder afstand te doen van de vrije ontwikkeling waarop zijne kracht rust, de eenheid weet te vinden in de gemeenschappelijke liefde van allen voor het vaderland. » Dezelfde resultaten, verkregen door trouwen en ingespannon arbeid op het gebied van welvaart en beschaving, van vrijheid en orde in het eigen land, geven ook aan het buitenland de zekerheid dat de Noord-Duitsche bond in het volmaken zijner inwendige instellingen en van zijne op de verdragen berustende nationale verbindtenis met Zuid-Duitschland , de Duitsche volkskracht niet ter bedreiging maar ter schraging van den algemeenen vrede ontwikkelt. ii Wanneer wij met Gods hulp voor de Duitsche natie dien rang onder de volken verwerven , waarop hare geschiedenis , hare magt en haar vreedzame geest haar aanspraak geven , dan zal Duitschland het aandeel niet vergeten , hetwelk deze rijksdag aan dat werk genomen heeft en waarvoor ik u bij herhaling mijnen dank betuig."' — De half-officiele Provinzial Correspondenz berigt dat de Pruissische regering geen gevolg zal geven aan het plan om eene buitengewone zitting van den landdag te beleggen , vermits de verwachting dat de werkzaamheden van den Noord-Duitschen rijksdag met het begin van Mei zouden afgeloopen zijn niet vervuld is geworden. Hetzelfde blad berigt dat de graaf von Bismarck, die naar Berlyn gekomen was om de bezwaren waarop het tot stand komen van het strafwetboek dreigde schipbreuk te lijden uit den weg te helpen ruimen , vóór Pinksteren weder naar Varzin zal terug keeren. OOSTENRIJK. Het W eener regeringsblad van den 24sten dezer maakt twee keizerlijke rescripten openbaar, waarbij de heer Lonyay, onder dankbetuiging voor de uitstekende diensten door hem als Hongaarsch minister van finantien bewezen, uit die betrekking ontslagen en tot rijks-minister van finantien benoemd wordt.
F R A N K R IJ K. Het gewigtige ontwerp van wet, strekkende om drukpersmisdrijven 'en andere misdrijven van poiitieken aard weder onder de regtspraak der gezworenen te brengen, is door het Wetgevend Ligchaam eindelijk afgedaan, en in de zitting van verleden Woensdag met 194 tegen 3 stemmen aangenomen; de tegen sternmenden zijn leden van de uiterste regter zijde. Vóór de eindstemming was, met zitten en opstaan, de volgende bijvoeging tot art. 23 van dat wets-ontwerp aangenomen : -> Het leveren van bewijs ter afwering der beschuldiging van laster staat insgelijks vrij zoo dikwerf liet onderwerp der opgaven welke aanleiding tot de beschuldiging hebben gegeven, betrekking heeft op belangen van algemeenen of ook maar van gemeentelijken aard." Deze bijvoeging was door den heer De Ke'ratry voorgesteld; zij heeft geheel dezelfde strekking als het bekende amendement van den heer Picard, hetwelk in de zitting van den vorigen dag met eene uiterst geringe meerderheid verwol peil was geworden. Degenen die nog' niet aan de opregte vrijzinnigheid des bewinds kunnen gelooven, vreezen dat het zoeken zal het tot stand komen der zoo liberale nu door de Kamer aangenomen wet te vertragen. Dien ten gevolge werd in de zitting der Kamer van Woensdag de vraag aan de regering gerigt, of zij voornemens was die wet onverwijld tot afdoening bij den Senaat te brengen. Da minister Ollivier , die in de zitting van den vorigen dag een amendement van een lid der regter zijde, voortgevloed uit wantrouwen jegens de jury, uit dien hoofde had bestreden , antwoordde dat de regering wenschte de nieuwe wet zoo spoedig mogelijk in werking te zien komen , maar dat het onvoegzaam zou zijn aan den Senaat eene tijdsbepaling te stellen. K N ft E L A N D. In de verleden Dingsdag gehouden zitting van het Lagerhuis werd door den heer Watkin Williams voorgesteld te verklaren dat de Anglicaansche kerk in Wales ophouden moest eene staats-instelling te zijn, dewijl zij er de kerk der minderheid was In Ierland , zeide hij , was de Staatskerk eindelijk opgeheven , dewijl zij er noch oorspronkelijk de nationale kerk was geweest noch naderhand aanspraak op dien naam verworven had. In Wales nu was zij evenmin de nationale kerk; aldaar maken hare leden, naar zijne opgave, slechts oen zesde deel der bevolking uit, en behooren de overige tot andere protestantsche kerkgenootschappen; terwijl de bevolking van Wales, met hare bijzondere taal, afkomst en overleveringen, meer door de dissenters aangetrokken werd dan door de stugge en koele houding der Staatskerk. Om de tegenwerping dat zijn voorstel een stap op den weg tot stuksgewijze slooping der Staatskerk zou zijn, bekreunde de heer Watkin Williams zich weinig; hij verklaarde bereid te zijn om later mede te werken tot het opheffen der Staatskerk in elke stad of provincie, alwaar zoo goede redenen daartoe zouden blijken te bestaan als in Wales. Hij zeide, niet te willen beweren dat er onder de bevolking van Wales een sterke wensch naar de opheffing der Staatskerk bestond; en hij verwachtte geenszins het Huis zijn voorstel te zien aannemen. Zijn eenig doel was, zeide hij, de feiten onder de opmerkzaamheid van het Parlement en van het publiek te brengen en alzoo allengs den weg te banen tot opheffing der Staatskerk in Wales. Het voorstel werd bestreden door den president-minister Gladstone, welke deze discussie aangreep als eene gelegenheid om zijne voor velen twijfelachtig geworden gehechtheid aan de Staatskerk op nieuw te betuigen. Hij schatte het aantal leden der Anglicaansche kerk in Wales op een vierde deel der bevolking; zij was er noch op dezelfde wijze gevestigd als in Ierland, noch zoo onwelgevallig aan de meerderheid der bevolking als in het zuster-eiland. Eerst sedert het begin dezer eeuw was het aantal der niet tot de Staatskerk behoorende protestanten in Wales zoo zeer toegenomen, hetgeen te beschouwen was als een uitwerksel der oude staatkunde van het Britsche gouvernement om Walos te » angliseren" ; maar die staatkunde had sedert dertig jaren plaats gemaakt voor eene meer billijke en verstandige staatkunde, welke het eiaenaardige der bevolking van Wales eerbiedigde en er de Anglicaansche bisschopszetels met inlanders bezette. Het was onmogelijk, beweerde de heer Gladstone verder, de zaak der Staatskerk in Wales en hare zaak in Engeland vaneen te scheiden; het was één en dezelfde zaak: het voorstel was alzoo een voorstel tot opheffing der Staatskerk in het algemeen, en hiertoe, verklaarde de minister met nadruk, wilde het gouvernement de hand niet leenen. Hij hield vol, dat het bestaan eener nationale kerk in naauw verband met het staatsbestuur, op zich zelf en waar het door den staat der zaken veroorloofd werd, een zegen voor een volk was; dat de Anglicaansche kerk in Engeland de kerk was van eene groote meerderheid; dat zij er diep geworteld en op hechte grondslagen gebouwd was, en dat elke poging om haar te ondermijnen een nationaal kwaad zou zijn. Nadat het voorstel door twee andere leden, niet op zich zelf, maar als ontijdig en ondoelmatig, bestreden was , werd het met 209 tegen 45 stemmen verworpen. Daarop volgde de behandeling van een wetsvoorstel tot intrekking der in 1868 en 1869 gemaakte wetsbepalingen ter stuiting der verbreiding van zekere besmettelijke ziekten in en nabij plaatsen alwaar krijgsvolk van de land- of zeemagt verblijf houdt; welke wetsbepalingen in Engeland onder het publiek door velen hartstogtelijk bestreden worden , vooral omdat soms vrouwen van reine zeden de daarbij voor andere vrouwen voorgeschreven maatregelen zouden hebben te ondergaan. Met het oog op den aard van het te bespreken onderwerp deed een lid den voorzitter van het Huis opmerken dat er anderen dan leden in de vergaderzaal waren. Dit is, gelijk inen weet, ongeoorloofd; de tegenwoordigheid des publieks wordt oogluikend toegelaten , maar is bij het Britsche Parlement nooit uitdrukkelijk gewettigd ; de voorzitter pleegt zich te houden als of' hij de niet tot het Huis behoorende personen niet ziet. Dit maal op hunne aanwezigheid uitdrukkelijk opmerkzaam gemaakt zijnde, gaf hij, aarzelend en schoorvoetend, bevel om de tribunes te doen ontruimen; ook de dagbladschrijvers moesten vertrekken ; hetgeen evenwel de Times niet belet heeft een vrij uitvoerig verslag mede te deelen van de vier uren lange discussie welke daarop met gesloten deuren werd gevoerd , en die uitliep op een besluit om de zaak eerst over eene maand verder te behandelen; in den loop dezer discussie verklaarden de aanwezige leden des bewinds zich tegen het wetsvoorstel en vcor een nieuw onderzoek der zaak door eene staatscommissie.
Toen de deuren geopend en het publiek weder toegelaten werd, heette de vergadering de dagbladschrijvers met levendig gejuich welkom. Sedert 1849 was het niet gebeurd, dat een lid van het Lagerhuis gebruik maakte van zijne magt om het publiek uit de vergaderzaal te weren. Destijds had de heer John O'Connell zich daarvan bediend om de dagbladschrijvers, die een onjuist verslag van zijne rede gegeven hadden, te straffen. — Woensdag heeft het Lagerhuis, met goedvinden van de regering i besloten tot de tweede lezing van een wets-voorstel strekkende om aan de Anglicaansche geestelijken vrijheid tot het verlaten van den geestelijken stand alsmede tot het hernemen van het geestelijk karakter te geven, en om hunne uitsluiting van het aantal verkiesbare personen voor het Parlement en voor plaatselijke ambtsbetrekkingen op te heffen. Hoewel de heer Newdegate de aanmerking maakte dat deze wet den toegang tot eenen zetel in het Lagerhuis ook voor den katholieken priester zou openen, is met 137 tegen 56 stemmen tot de tweede lezing besloten. — In de Londensche Times van 26 Mei leest men de definitive besluiten, door het bestuur der Londensche effectenbeurs den 24sten dezer genomen, strekkende]om, gelijk dat] blad zich uitdrukt, » de aanbieding van ieder nieuw Oostenrijksch effect aan ons publiek of onze beurs, onder den ban te leggen tot dat er herstel van onregt zal zijn verleend voor de willekeurige benadeeling en berooving, gelegen in de jongste gedwongen conversie der schulden van Oostenrijk". GRIEKENLAND. Het officiele dagblad van het Fransche Keizerrijk zegt in zijn nommer van gisteren: »Uit Athene wordt onder dagteekening van 19 Mei geschreven dat de nieuwe minister van oorlog, de generaal Smolensk, krachtdadig werkzaam is tot het weren der struikrooverij. Sedert verscheiden weken brengt hij slagen toe aan de voornaamste benden die den Peloponesus en de noordelijke provinciën des koningrijks onveilig maakten. De troepen volvoeren de hun gegeven bevelen krachtig en stipt; en in eenige dagen tijds is er in den strijd tegen de struikrooverij meer gewonnen dan in de twee vorige jaren. i> Het gouvernement is tot het besluit gekomen om insgelijks de medewerking der geestelijkheid in te roepen. De Heilige Synode heeft de priesters bij eene circulaire uitgenoodigd om tegen de struikroovers en de helers te prediken en om hen met de kerkelijke straffen te bedreigen. » De politie zal voortaan alle in eene gemeente niet te huis behoorende prsonen onderwerpen aan de verpligting om zich er van verbiijfkaarten te voorzien en deze te vertoonen ; zoo zal zij voortaan , beier dan tot nu toe , narigten verkrijgen omtrent de landloopers die in het land rond zwerven." BELfilE. Eenigen tijd geleden stelde een Brusselsch dagbladschrijver, de lieer Mandel, zich tot taak, in een aan finantiele aangelegeniieid gewijd blad, La Cóte Libre , het publiek te waarschuwen tegen de finantiele ondernemingen en speculatien van den heer Langrand Dumonceau. Door de gezegden van dat blad en door andere omstandigheden wakker gemaakt, deed de justitie onderzoek; maar de uitkomst van dit onderzoek werd geacht geenen grond tot geregtelijke vervolgingen tegen Langrand op te leveren. Daarop beweerde do lieer Mandel, dat het onderzoek niet was geschied zoo als behoorde, en dat het openbaar ministerie tot eene andere uitkomst zou geraakt zijn indien het ter goeder trouw de waarheid gezocht had. Deze bewering gaf aanleiding tot eene beschuldiging van laster, die door den procureur-generaal en den officier van justitie te Brussel na eenige aarzeling en op bepaald verlangen des ministers van justitie ingesteld werd. Tot afwering deibeschuldiging werd aangevoerd dat de aantijging waar was; om dit te bewijzen zochten Mandel's verdedigers te betoogen: ten eerste dat bij het onderzoek der justitie verzuimen en nalatigheden waren voorgekomen , en ten tweede dat Langrand's ondernemingen en beheer zich voor ieders oogen kenmerkten door bijzonderheden die het tegendeel van eerlijkheid en soliditeit bewezen, en welke bezwaarlijk aan de opmerkzaamheid der justitie konden ontgaan zijn. In deze regtszaak is verleden Woensdag door het hof van assises te Brussel een vrijsprekend vonnis geveld ; op al de negen gestelde vragen heeft de jury den heer Mandel niet-schuldig verklaard. Deze uitspraak werd door het in grooten getale aanwezige publiek levendig toegejuicht. Het was eensdeels voor Langrand, anderdeels voor den procureurgeneraal, eene veroordeeling, die ook uit het politieke oogpunt van gewigt wordt geacht. Immers door onderscheiden omstandigheden was de heer Langrand de financier, om zoo te zeggen, van de conservative partij in Belgie geworden. Hij had geld aan de Pauselijke schatkist verschaft; hij sprak altijd van zijn streven om het kapitaal dienstbaar voor zedelijke en godsdienstige doeleinden te maken; hij werd geroemd als de man diede » verchristolijking van het kapitaal" zou bewerken ; hij ontving openlijke lofspraken van het hof van lïome; vele geestelijken in Belgie vertrouwden liem hunne spaarpenningen, en haalden daartoe anderen over; Belgische staatsmannen van de conservative partij ondersteunden zijne ondernemingen, en genoten zelfs, naar verzekerd wordt, bij voorbaat een deel van de winsten welke van die ondernemingen verwacht werden. Die winsten zijn echter uitgebleven, althans voor de groote massa der aandeelhouders; deze hebben zelfs volgens een vrij algemeen gevoelen weinig vooruitzigt op het terug erlangen van hun kapitaal bij de reeds aangevangen liquidatie. Aan de zijde der liberalen vleit men zich met de verwachting dat vele Belgische conservativen door de in Mandel's regtsgeding onthulde bijzonderheden genoopt zullen worden om hunne stem bij de aanstaande verkiezingen aan liberale candidaten te geven. VEREENIGDE STATEN. In het Huis van Vertegenwoordigers te Washington is den 23sten dezer door een lid voorgesteld de invoerregten op suiker en zout met een derde, die op de koffij en thee met een vijfde, die op gietijzer met 22V 2 percent te verlagen, en dit voorstel als spoedvereischend met afwijking van het reglement van orde te behandelen. Eene meerderheid , namelijk 102 van 182 aanwezige leden, stemde er voor; doch tot zulk
eene afwijking van het reglement van orde wordt eene meerderheid van twee derden vereisclit; en alzoo was het voorstel verworpen. — Het volgende schrijven van den President Grant, gedagteekend te Washington den lOden dezer, is in Engeland van wege het Evangelisch Verbond openbaar gemaakt: » Gehoord hebbende van de voorgenomen algemeene conferentie van uitstekende theologen, geleerde professoren en anderen uit vreemde landen en uit ons land, in September dezes jaars te New York te houden, onder de leiding der Evangelische Alliantie, is het ons een groot genoegen , onze belangstelling in die gewigtige vergadering van groote en goede mannen te betuigen, alsmede onze ingenomenheid met de haar voorgestelde doeleinden, en de hoop dat hare beraadslagingen mogen strekken tot bevordering van burgerlijke en godsdienstige vrijheid , van vrede en welwillendheid onder de menschen." De Vicepresident der Vereeiaigde Staten en de Secretaris van staat hebben dat schrijven met Grant onderteekend. ZUID-AFRIKA. Het Kaapsche Volksblad zegt in zijn nommer van 16 April: » De Oranje-Vrijstaat gaat met rasscho schreden vooruit. De finantien van dat gemeenebest hebben over het afgeloopen jaar een batig slot van aanmerkelijk bedrag overgelaten ; en de vaste bezittingen rijzen er met eiken dag in waarde. Daartij komt dat de vooruitzigten voor den landbouw en de veeteelt er door de gunstige weersgesteldheid hoogst voordeelig zijn , en dat er in alle takken des bestuurs gaandeweg verbeteringen worden aarigebragt, die de meest gewenschte gevolgen voor de toekomst van den Vrijstaat doen verwachten." TELËGRA PDiSGHE B E RIG T E\ Londen , 27 Mei. Het Lagerhuis heeft gisteren avond de nieuwe artikelen , welke bij de behandeling in comité aan de Iersche landbill toegevoegd waren , definitief aangenomen. De derde lezing dér bill is op Maandag aanstaande bepaald. Parys , 26 Mei. Zeventien afgevaardigden van de gematigde linker zijde, waaronder de heeren de Keratry en Bethmont, die bij den heer Picard eene zamenkomst hebben gehouden, hebben zich tot eene nieuwe groep van de constitutionele linker zijde gevormd. Het nieuwe Portugesche ministerie bestaat volgens hier ontvangen berigten uit Saldanha als president en minister van oorlog en van buitenlandsche zaken; Sampayo voor binnenlandsche zaken, Perreire voor finantien, Acosta voor justitie, Correa voor marine en Peniche voor openbare werken. Een telegram uit Lissabon van gisteren meldt dat Dingsdag avond eenige volkshoopen door die stad getrokken waren onder den kreet: Leve de Iberische Unie. Lissabon, 25 Mei des avonds. De wetgevende kamers zullen op 20 Junij weder vergaderen. Het manifest van Saldanha, verklarende dat het denkbeeld der Iberische Unie geheel vreemd aan het nieuwe ministerie is en blijft, is verschenen. Er zijn in de beide kamers, alvorens zij uiteen gingen, door eenige leden scherpe klagten en protesten tegen de wijze der kabinetsverandering uitgesproken ; doch deze hebben niet tot eenig besluit geleid; het nemen van een besluit is uitgesteld tot dat de noodige ophelderingen en inlichtingen door Saldanha zouden gegeven zijn. Madrid , 25 Mei des avonds. De in het zuiden dezes lands door struikroovers gegrepen en weggevoerde Engelschen zijn de heer John Borell en zijn neef met hunne bedienden. Tot nu toe is, niettegenstaande alle aangewende moeite , geen spoor van hen ontdekt. Madrid , 26 Mei, Naar men verzekert heeft de minister Sagasta met de gezanten van Italië, Oostenrijk en Pruissen eene langdurige conferentie over de gebeurtenissen in Portugal gehouden. Volgens den Imparcial zou het denkbeeld om den Regent met de Koninklijke attributen te bekleeden bij de Cortes grooten tegenstand ontmoeten, en zou er quaestie zijn om alles nog op den tegenwoordigen voet te laten. Florence, 26 Mei. Het dagblad van Napels verzekert dat de berigten aangaande het verschijnen van benden struikroovers bij Castellamare overdreven zijn. Washington , 24 Mei. De president Grant heeft eene proclamatie uitgevaardigd, waarbij de burgers der Vereenigde Staten vermaand worden geen deel te nemen aan onwettige oorlogsondernemingen tegen Canada, terwijl aan alle beambten der Unie bevolen wordt, zulke schendingen der neutraliteit te beletten en allen te arresteren, die bevonden worden daaraan deel te nemen. New-York , 25 Mei. Eene bende Fenians, van het gebied der Unie komende, is ten noorden van St.-Albans in Vermo:it over de grenzen van Canada getrokken , maar door de Canadische troepen op de vlugt geslagen; zij verloor 2 dooden en 2 gekwetsten. De aanvoerder der Fenians werd door eenen ambtenaar der Vereenigde Staten in hechtenis genomen en naar St. Albans vervoerd. Er rukken troepen deiUnie aan, om verdere schending der grenzen te beletten. De Fenians zijn zeer ontmoedigd. New-York, 26 Mei. De president van de vereeniging der Fenians wraakt den 'inval van O'Neill in Canada als voorbarig en zonder magtiging ondernomen. Toronto, 26 Mei. Op het berigt dat de Fenians onder O'Neill over de Canadische grenzen getrokken waren is het corps vrijwilligers van hier tegen hen opgerukt; de Prins Arthur heeft zich daarbij gevoegd. De Fenians plunderen de grensstreken. Toronto, 26 Mei. O'Neill is te St. Albans gevangen gezet, daar hij de gevorderde borgstelling van 20,000 dollars niet kon leveren. Volgens geruchten zijn er ter versterking van de ïenians talrijke benden in aantogt naar de grenzen, werwaarts ook Amerikaansche zoo wel als Canadisclio troepen oprukken. Toronto, 26 Mei des avonds. Volgens een telegram van de grenzen is de moed der Fenians sedert de gevangenneming van O Neill aanmerkelijk gezakt en verstrooijen zij zich haastig. Rio Janeiro , 6 Mei. Heden is de zitting der Brazilische Kamers
geopend. Do troonrede zegt hervormingen toe in het kiesstelsel, in de gemeentelijke inrigtingen en in de organisatie der nationale garde, maar gewaagt niet van de vrijlating der slaven. Londen , 26 Mei. Blijkens den heden openbaar gemaakten weekstaat was de stand dor Bank als volgt: totale reserve £ 12,601,793; bedrag der in omloop zijnde banknoten £ 22,805,105; voorraad edel metaal £ 20,406,898; portefeuille £ 1< S ,059,969; rekening met particulieren £ 16,024,315; rekening met de schatkist £ 9,549,607; reserve van banknoten £ 11,567,165. New York , 26 Mei. Goud-agio 14'/j.
---

