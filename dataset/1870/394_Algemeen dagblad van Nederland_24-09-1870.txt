Advertentie
Bericht.
HH. AB ONNENTEN op het AL GEMEEN DA GBLAD VAN NEDEBLAND worden verzocht, de abonnementsgelden over het 2>de kwartaal, dat met uit. Sept. 1870 eindigt, te voldoen aan de Administratie, uiterlijk vóór 1 Oct., ten einde geene staking in de toezending te ondervinden. Het bedrag kan gezonden ivorden per postwissel, aan alle postkantoren a 1 pCt. verkrijgbaar. NB. POSTZEGELS worden niet in betaling aangenomen. Amsterdam, 13 Sept. 1870. DE ADMINISTRATIE-
---

Onze tweede natuur.
I. uGewohnheit ist so starlc, dasz selber die Natur „Zw thun scheint, was sie thut oft aus Gewohnheit nur!” ’Rückekt. Wij menschen niet alleen, maar alle organische wezens, alle dieren en planten, zijn aan de macht der . gewoonte onderworpen. In al onze gevoelens en driften, in al onze wenschen en begeerten, in al onze liefde en haat, in al ons doen en laten speelt de gewoonte eene groote rol. Daarom wordt dan ook ons geheele organisme, zoowel ingezonden als in ziekelijken toestand, door de gewoonte geleid en beheerscht. Dit is het wat wij in het dagelijksch leven met den naam van „tweede natuur” plegen te bestempelen. In waarheid: de gewoonte beslist over ons leven en over de plaats, die wij in de maatschappij innemen. Hij, die onder dieven groot gebracht wordt, gewent zich aan ’t stelen; terwijl hij, die onder eerlijke, brave menschen verkeert, aan de maatschappelijke deugden, waardoor deze uitmunten, gewoon wordt. In zekeren zin kunnen wij ’t den vorsten en den grooten der aarde dan ook minder kwalijk nemen, dat zij bij iedere gelegenheid aan hunne onzedelijke driften den teugel vieren, en zich daardoor den haat en de verachting van het volk op den hals halen, als wij weten, dat diezelfde vorsten zijn opgevoed in de kweekplaatsen der ondeugd en der misdaden, waar kruipende hovelingen hunne ondeugden aanmoedigen en hunne misdaden toejuichen. Het gewennen aan al wat goed en edel is en wel luidt vormt het fondament onzer opvoeding, onzer vorming en beschaving. Lichaam en ziel worden door gewoonte gevormd of verwaarloosd, al naar zij bij de opvoeding geoefend of misbruikt worden. Onze zinnen richten zich op datgene, waaraan zij gewend worden. Tijdens de lange winteravonden, wanneer we bij onze petroleum- of gaslampen zitten te werken, worden onze oogen, zoo zij ten minste niet reeds ziekelijk zijn, gewend om slechts bij zulk helder en schitterend licht onze bezigheden te volvoeren, terwijl in orngekeerden zin zoo menig gevangene in den donkeren kerker, juist omdat zijne oogen aan het donker gewend zijn, kunstwerken vervaardigd heeft, waarvan wij de fijnheid moeten bewonderen. En wat zal ik u zeggen van de ongelukkigen, die slechts met diep-voorovergebogen lichaam, in eene voor de gezondheid nadeelige houding, lezen en schrijven kunnen ? Zijn niet soms 99 pCt. enkel offers der gewoonte? Van nature is er nauwelijks 1 pCt. in zulk eene mate kortzichtig. Over ’t algemeen zijn het dan ook vooral de oogen, waarin wij de macht der gewoonte waarnemen. De landman heeft zijne verziendheid, de geleerde zijne kortzichtigheid alleen aan de gewoonte te danken. Maar ook de andere zintuigen zijn niet minder aan de gewoonte onderworpen. Alen denke slechts aan het genot, dat zoovelen onzer tijdgenoten vinden in bitter bier, waaronder vooral het Beiersclie uitmunt, en dat dan ook om die reden soms zoo schandelijk wordt vervalscht 1). Het is echter niet alleen het bitter bier, dat men wenscht en waarin men smaak vindt. Och neen! Ook het welbekende vuurwater, de zooveel onheilen stichtende jenever moet, om recht smakelijk te zijn, bitter en samentrekkend zijn. De spijzen moeten zout, zuur of sterk gekruid wezen.... En wanneer de arbeider in de glassmelterij, in de ijzergieterij of in de machinekamer der stoombooten, enz., aan een verschnkkelijken gloed of een buitengewonen warmtegraad — waarvoor wij terugdeinzen — is blootge■ ■■■■ ■" '■■■' " " v 1) Zie hierover nader onze artikelen: nde Bierpest”, nrs. 61, 62 en 64 van het Algemeen Dagblad van Nederland,
steld, is het al weer de gewoonte, die hem in staat stelt zijn beroep uitteoefenen. Ook bij de lichamelijke verrichtingen speelt de gewoonte de grootste rol. Zoo menig kantoorschrijver en bureaulist staat den ganschen dag voor zijn lessenaar, terwijl anderen slechts zittend werken kunnen. Zoo menigeen, die van den vroegen morgen tot den laten avond zich met schrijven bezighoudt, doet dit ongehinderd, terwijl anderen, die slechts zelden de pen op het papier zetten, door schrijfkramp en vermoeidheid van het handgewricht gedwongen worden de pen neerteleggen. Niets dan gewoonte! Maar terwijl men zich aan zoovele dingen kan gewennen, staat daartegenover, dat men zich ook aan vele dingen ontwennen kan. Er zijn voorbeelden van menschen, die zich zóódanig aan het kamerleven gewend, die zich zóó geheel van de maatschappij geïsoleerd hadden, en sedert jaren niet meer op de openbare straat kwamen, dat zij letterlijk het loopeu hadden verleerd, of ten minste geene 5 minuten achtereen zouden kunnen loopen, zonder door blaren aan de voeten te worden geplaagd. Ik zou in staat zijn zelfs treurige gevolgen van dergelijke beklagenswaardige gewoonten aantehalen. Doch ik zal mij tot de enkele opmerking bepalen. Ten opzichte der maag en der spijsvertering is de gewoonte eveneens een streng gebieder. Dit zien wij zelfs daaraan, dat wij op bepaalde tijden behoefte krijgen aan spijs en drank. Reeds het kind aan de moederborst kan door gewoonte een dwingeland worden, die nooit verzadigd is, of een aanvallig „dotje,” dat slechts om de 3 of 4 uren voedsel verlangt. Door de gewoonte zal de eene zuigeling niet willen slapen, voordat hij door de schommelende beweging der wieg in een soort van verdoving is gebracht, terwijl het andere kind stil en bedaard gaat slapen, zonder dat men noodig heeft aan het wiegetouw te trekken. Sommige menschen moeten den geheelen dag door drinken; anderen gebruiken, behalve het hoognoodige tot lesscliing van den dorst, niets. Alles gewoonte! Al wie aan krachtige, degelijke kost gewoon is, gevoelt zich bij minder essentiëele spijs minder wel. Soms wordt hij, die eenvoudig van aardappelen en peulvruchten (erwten en boonen) leeft, ziek, wanneer hij een krachtiger maal gebruikt. Men kan dit duidelijk opmerken bij de zoogenaamde minnen, die geroepen worden om de kinderen van dikwijls luie en behaagzieke moeders optekweeken. Immers, wanneer men meent, dat men zulk een schepsel, ’t welk misschien eerst kort te voren in armoedigen toestand verkeerde, de krachtigste, de beste spijzen moet voorzetten, opdat zij daardoor des te meer kracht krijge, en dus ook het aan haar toevertrouwde kind des te beter voeden kunne, och, dan bedriegt men zich zoo... De minne, die aan zulk voedsel, aan zulke spijzen niet gewoon is, wordt daardoor stellig ziek, levert zeer zeker slechter melk en maakt ook het kind, dat zij voeden moet, krank en dikwijls ongelukkig. Het is vrij natuurlijk, dat zulke arme vrouwen, wanneer zij beter en smakelijker voedsel krijgen dan zij gewoon waren, meer en overvloediger eten dan zij dit onder gewone omstandigheden doen en dat zij zich dus gemakkelijk de maag overladen. Wanneer men zich dus in de noodzakelijkheid ziet gebracht, zijne kinderen door minnen te doen opkweeken, zal men wél doen, zich eerst nauwkeurig te overtuigen van de vroegere gewoonten en levenswijze der min, om daarvan in het belang van zijn kind zoo min mogelijk aftewijken.
---

BUITENLANDSCHE POLITIEK.
De zittingen van den rijksraad zijn te Weenen feestelijk geopend. De troonrede onderscheidt zich door duidelijke, ongeveinsde uitspraken tot aanwijzing eener getrouwe naleving der grondwet. Zij laat dóórschemeren, dat de regeering er ernstig naar streeft, ’t wantrouwen der Duitsche partij krachteloos te maken en zulks op kosten van de niet geheel onrechtmatige verwachtingen der verschillende nationaliteiten. Deze putten dus uit de keizerlijke woorden weinig troost. De Czechen komen er nog het voordeeligst af; maar de vertegenwoordigers van Bohemen kunnen zich gewaarschuwd achten, dat men hen door alle wettige middelen dwingen zal, aan den rijksraad deeltenemen. Het schijnt der regeering ernst te zijn, den rijksraad werk te verschaffen op wetgevend gebied. Zoo wordt genoemd de regeling der betrekking van de katholieke kerk tot den staat, in verband met de opruiming van ’t concordaat; de eindberaadslaging over eene nieuwe burgerlijke en strafrechtsvordering, en de hervorming van ’t hooger onderwijs. Over de buitenlandsche betrekkingen spreekt de troonrede slechts ontwijkend, om te doen uitkomen, dat de vrede bewaard wordt met alle naburen. De liberalen en de voorstanders van de grondwet zijn zeer ingenomen met deze troonrede, waarin zij ’t bewijs zien dat de regeering ware vrijheid en welvaart in den staat bevorderen wil. Omtrent de onderhandelingen, welke tusschen de kabinetten van Italië eenerzijds en van Rome anderzijds met ’t Oostenrijksch kabinet gevoerd zijn, verhaalt men ’t volgende : De heer Minghetti had voorgesteld, ’t plan van de Italiaansche regeering om Rome te bezetten reeds vooraf te doen goedkeuren te Weenen, maar men heeft den Italiaanschen gezant te kennen gegeven, dat zulk eene vooraf gedane verklaring, mocht ze staatkundig ook wenschelijk zijn, volkenrechtelijk eene uitzondering zou wezen. Men had te Weenen geenszins ’t voornemen, de curie te hulp te komen of Italië te verhinderen zelfstandig te handelen; maar dit rijk moest dan ook zelfstandig de verantwoordelijkheid zijner handelingen dragen. Ondertusschen had ook de curie, door tusschenkomst van mgr. Nardi, pogingen aangewend om eene afkeuring der Italiaansche staatkunde te Weenen uit te lokken. Doch mondeling en schriftelijk was hem te kennen gegeven, dat Oostenrijk voor eene dergelijke uiting zijner meerling geen grond zag, en dat eene groote mogendheid eene' dergelijke afkeuring behoorde te doen vergezeld gaan van eene genoegzame machtsontwikkeling — iets waartoe de regeering volstrekt ongezind was. Aan den paus werd den raad gegeven, zich met Italië te verstaan. Zoo heeft dus Oostenrijk naar beide zijden zijne onafhankelijkheid gehandhaafd. De deputatie van den Boheemschen landdag is door den keizer niet zeer genadig ontvangen. Graaf Rostiz, die als ’t hoofd der deputatie den keizer ’t adres van den landdag overreikte, ontving geenerlei antwoord. De keizer gaf scherp en met nadruk te kennen, dat hij zijn volkomen, bepaald antwoord aan den landdag zou doen toekomen. Aan de leden der deputatie had Z, M. niets te zeggen. Zelfs werden de heeren niet, zooals dat anders gebruikelijk is, aan den keizer voorgesteld. Uit Praag gekomen, om de grondwet van Oostenrijk uit de hengsels te lichten, konden zij dus den keizerlijken burg te Weenen juist zoo verlaten, als zij er waren gekomen. Volgens geruchten, zal men den Boheemschen landdag ontbinden en door directe verkiezingen hernieuwen. De bloedige getuigen der Duitsche kracht, in den laatste tijd te Mars-la-Tour en Sédan zichbaar geworden, zijn wellicht niet zonder invloed op den vermeerderden invloed van ’t Duitsche element op de regeering van Oostenrijk. De heer Thiers is, na zijne terugkomst van Londen te Tours, van daar naar Weenen gereisd, om een voorloopig onderhoud met graaf v. Beust te hebben en vervolgens door te reizen naar St. Petersburg, waarna hij te Weenen terug denkt te komen, om definitief met ’t Oostenrijksch kabinet de lotgevallen van Frankrijk te bespreken. De Köln. Zeit. laat zich zeer ongunstig uit over de Napoleoniden, en begrijpt niet hoe er in Duitschlands hoogere kringen in 1870 nog lieden zouden zijn, die de Napoleoniden weder op den troon van Frankrijk zouden willen plaatsen. Zij vraagt, of men na ’t gebeurde met de Bourbons in 1814 niet iets beters weet te doen.
---

BUITENLAND.
FRANKRIJK. (Particuliere Correspondentie.) Ferme de Pouilly, 6 Sept. 70. Welke onvoorziene gebeurtenissen zijn er sedert acht dagen voorgevallen! Een wereld van uitkomsten, zoo belangrijk, dat ik nauwelijks weet waarmee te beginnen. Ik heb, meen ik, mijn laatsten brief geëindigd, met u mijn a. s. vertrek van Chemery, een dorp waar wij onze eerste stapelplaats hebben opgeslagen, te melden, en dat wij ten 3 ure ’s nachts van den 29 op 30 Aug. verlaten hebben, daar wij ons ’s morgens ten 9 ure te Rocourt op een afstand van 8 mijlen moesten bevinden. Deze, ofschoon vrij gevaarlijke reis, had toch iets aantrekkelijks. We bevonden ons te midden van het Fransche leger, dat wij dwars door gegaan zijn. De keizer bevond zich, helaas, nog te Rocourt, waar hij zijn hoofdkwartier had, evenals Mac-Mahon. Wij brachten hun onze groeten. Yooral de keizer was zeer welwillend jegens ons; hij was in het costuum van generaal met een kepi op. Nadat wij eenige bevelen gekregen hadden, verlieten wij Rocourt en begaven ons naar Beaumont, op 2 mijlen afstands van deze plaats, en dat alles te voet wel te verstaan. Onze goederen konden op de bagagewagens gelegd worden zoo goed en zoo kwaad als het ging, aan pennen vastgemaakt, die wij van afstand tot afstand geplaatst hadden. Het was vreemd te zien, hoe een gedeelte van het krijgsvolk schielijk, soms met potsierlijke passen, dit plompe rijtuig volgde. Wij waren genoodzaakt onzen pas te verhaasten, want wij waren tusschen twee regimenten ingenomen, die zelf met versnelden pas voortgingen. Ik zou hier eenige bizonderheden, te lang om te vertellen, kunnen aanhalen. Wij kwamen dan bij een dorp «la Besace” genaamd, waar wij het kanon hoorden. Wij verdubbelden onzen pas, en liepen op het vuur in. Men vocht te Beaumont. Een groote heuvel of liever een berg, zoo als er in deze heerlijke streken velen zijn, doet zich aan ons op. Wij bestijgen hem niet zonder groote voorzorgen te nemen, want ter halver wege bespeuren wij de bommen, die de lucht doorklieven, en die onder het verspreiden van een schitterend licht eene vreeselijke ontploffing veroorzaken. Eindelijk hebben wij den top bereikt en zien den veldslag, even als of we er ons te midden van bevinden. Geweer- en kanonkogels deden het stof voor ons opstuiven, en stikten op eenige meters van ons af in het zand. Het scheelde weinig of een van ons ware door een kogel getroffen, die, langs zijne ooren fluitende, in den bast van een eikenboom te recht kwam. Welk een uitwerking heeft toch zoo’n veldslag! Die snelle krijgsbewegingen, en dat alles bij het geluid van het klaroen, de trom en de kogels, ’t Is inderdaad een helsch leven. Het is een donder, die bijna zonder ophouden rommelt. Yoor mij was het de vuurdoop, dien ik op het slagveld ontving, zoowel te Mouzon als te Beaumont. Ik moet beknopt zijn, want ik zou u anders niet alles kunnen verhalen, wat ik gezien heb.
Tot 4 ure ging het goed met het Fransche leger, maar na dit uur heeft het Beiersche legercorps, dat ik uit ie vallei der Maas zag te voorschijn komen, zich op het Fransche leger geworpen, en het zoodanig geslagen, dat het zich rechts en links moest redden. Dit was zeer droevig om te zien! Welk eene vreeselijke verwarring, al die generaals, officieren (wier namen ik niet vermeld), allen in rep en roer. Onze positie was niet meer houdbaar; wij zetten het op een loopen om ons leven te redden; wij waren te midden van vluchtelingen en vervolgd door de Pruisen. Meer dan twintig malen dachten wij den dood te vinden, want de bommen vielen voor onze voeten neer. Niet kunnende loopen, zijn wij naar ons rijtuig gegaan in de nabijheid der ambulance, waar wij zonder het te weten door het Pruisische leger waren ingesloten. Hetgeen vooral een diepen indruk op mij gemaakt heeft, was de snelheid, waarmee een corps uhlanen ons omsingeld had. De overste naderde ons met de pistool in de hand, zeggende: (/Gij zijt gevangen. Zweert, op uw woord van eer, dat gij geene soldaten of wapenen verbergt!” Onze bagage en onze wapenen werden door een dezer heeren onderzocht, en wij waren Pruisische krijgsgevangenen te midden van het slagveld. De dooden werden even als de gewonden en de gevangenen van hunne wapenen beroofd. "Wij hebben ons toen met de gewonden belast, die bij honderden te tellen waren. Goede Hemel! Welk een vrèeselijk schouwspel biedt een slagveld aan! De indruk, die het op mij gemaakt heeft, was zoo bloedig en afschuwelijk, dat ik nimmer die ijselijke tooneelen zal vergeten. Ik zag — want ik heb ze geteld — in een bijna ongenaakbaren hollen weg 16 lijken, of liever 16 slachtoffers, waaronder wij twee vonden, die nog ademhaalden en een aantal anderen, die door hunne kameraden letterlijk waren verstikt. Hoe is ’t mogelijk, dat er in de eeuw, die wij beleven, dergelijke menschenslachterijen kunnen plaats hebben. Men zou er zijn verstand bij verliezen. Wij vestigden ons in de ambulance en weldra waren de tenten in orde gebracht. De dag was overigens prachtig en maakte een zonderling contrast met het droevig tooneel, dat zich aan ons vertoonde. Weldra deed zich een ander schouwspel aan ons op. Wij waren nl. aan het einde van den weg, dien het treurspel te Sedan met Rocourt-Beaumont-Seney verbond. Daar, op dat punt, dat altijd in mijne herinnering zal gegrift blijven, is het leger van prins Frederik Karei voor onze oogen voorbijgetrokken, zoodat het geheele Beiersche leger gedurende twee dagen achtereenvolgens 500,000 man tegen ons aanvoerde. Arme Franschen! Indien zij hadden gezien, wat ik zag, zou het thans stellig anderszijn geweest. Welle een prachtig leger. Neen! Men zou het niet meer herkennen ! De hoofd-officieren — wier namen ik ken — schamen zich bijna allen, dat zij moesten zien, hoe hunne regimenten werden verslagen. Ik heb v. Bismarck en koning Wilhelm gezien, op het oogenblik dat zij op 20 meters afstand van onze ambulance een kop thee dronken, die hun werd toegediend op een tafel, door pachters van la Besace gebracht. Ik heb iemand tot hen gebracht, die hun een smeekschrift wilde overhandigen, en bij het heengaan heb ik de enveloppe der depêche opgeraapt, die v. Bismarck in de Hoogduitsche taal heeft voorgelezen. Daarna zijn de dorpen bezet door de Pruisische troepen, die er hunne tenten opsloegen, het gevogelte doodden, dat zij bemachtigd hadden, benevens andere dieren, die zij vonden. Arme inwoners van Rocourt en la Besace, dat slechts 400 zielen telt.... Niets blijft hun over. Dieren, levensmiddelen, wijn, alles is weg, alles vernield en verbrijzeld! Op dit oogenblik hebben we 147 gewonden, en wij verwachten er nog meer op 4 mijlen van België. Ik zal dezen brief in België op de post bezorgen. Wellicht zult gij hem dan spoediger ontvangen. Ik weet slechts in ’t ruwe het nieuws van Parijs: „Het voorloopig gouvernement; de gevangenschap van den keizer!” — dit zijn inderdaad recht treurige tijdingen. Yaarwel!
Op den spoortrein, die verleden Zaterdag-avond van de Fransche grenzen aankwam, bevond zich een ongelukkig slachtoffer van den oorlog. Het was een meisje van Bazeilles, ongeveer 20 jaar oud, wier vader en twee broeders aldaar in de vlammen zijn omgekomen. Het verlies harer bloedverwanten heeft haar zoo hevig getroffen, dat zij waanzinnig is geworden. Men had op reis de grootste moeite gehad, om haar vast te houden. Zij riep onophoudelijk om haar vader en broeders, en was somtijds zoo woedend, dat zij zich de kleeren van ’t lijf rukte en met handen en voeten stampte en sloeg naar de personen, die haar geleidden. DUITSCHLAND. Friedrich Gerstacker schrijft het navolgende aan de Kölnische Zeitung: „Toen ik mij nog in Courcelles bevond, werd een der pioniers, die op een eenigszins gevaarlijken post stond, uit een hinderlaag door een dorpsbewoner —■ want franc-tireurs zijn hier niet meer — in den schouder gewond. Men kon den misdadiger niet op het spoor komen. Nog afschuwelijker werd echter een Pruisische gewonde kapitein door een oud wijf behandeld. Zij stak hem, terwijl hij nog leefde, de oogen uit. Te nauwernood was die wreede euveldaad bedreven of er kwamen Pruisische huzaren in het huis; zij ontwaarden de gruweldaad, sleepten de oude, die leeds zeventig jaren telde, in den tuin en vertrapten haai' letterlijk. Het verminkte lijk werd onmiddellijk door hen onder de aarde gestopt. Eene andere vrouw, die betrapt werd dat zij een stervenden soldaat den vinger afsneed, om zich van een ring te bemachtigen, werd aan een wagen gebonden en in vollen galop voortgesleurd tot zij dood was. Dit schijnt wat schrik onder de bevolking te hebben gebracht, want sedert hoorde men niet meer van die gruweldaden. „De soldaten zijn hier letterlijk in het slijk gebivouacqueerd. De stortbuien houden dag aan dag aan, en herscheppen den grond in een modderpoel. Toch hoort men de soldaten niet morren, ofschoon zij dagen lang met een nat pak hebben rondgeloopen. ’t Eenige waarover zij zich beklagen is dat zij schier werkeloos voor Metz moeten blijven liggen, terwijl hunne kameraden den zegetocht naar Parijs maken.
De gezondheidstoestand is, ondanks de vele ontberingen, voortreffelijk te noemen.”
SPANJE. Volgens berichten van de Indépendatice Beige hebben de republikeinsche leden der Spaansche cortesvergadering dezer dagen eene poging bij den president-minister Piim gedaan, om bij de permanente commissie der Cortes^ te bewerken, dat de vergadering samengeroepen werd, om ’t monarchale beginsel op nieuw tot een onderwerp van discussie te maken, doch heeft Prim geweigerd zich daartoe te leenen. BELGIË. Het Belgische gouvernement, onlangs eene som van 15,220,000 fr. gevraagd en verkregen hebbende, heeft gisteren aan de Kamer van Vertegenwoordigers medegedeeld, dat die som niet toereikend was, en heeft nog 9,956,850 fr. j aangevraagd voor uitgaven, die ’t gevolg van s lands onzijdigheid zijn. Van ’t nu aangevraagde bedrag is 525,000 fr. bestemd voor de kosten van ’t onderhoud der in België verblijfhoudende militairen van ’t Fransche en Pruisische leger; welke kosten ’t Belgische gouvernement later van Pruisen en Frankrijk denkt te zullen terug ontvangen. Het gouvernement acht ’t raadzaam, nog niet dadelijk, maar van lieverlede en met omzichtigheid, ’t krijgswezen weder geheel op den voet van vrede te brengen. Tot dekking van ’t nu gevraagde crediet verlangt het machtiging, om schatkistbons of gevestigde schuld uittegeven.
---

