BIJDRAGEN. VOOR HET
Vatüiaanselie Koncilie. Bedrag der vorige opgaaf. . . f 34,790.96 Ankeveen I.— Naaldwijk. Twee geburen, aan het eerbiedwaardig Opperhoofd der R. K. Kerk. Op hoop van nafff'volging 5.— Parochie Irnsum. Nogeenige giften. 20.— Postm. Waalwijk. Om den zegen van Z. H I.— Totaal. . . . ƒ34,817.96
---

AMSTERDAM, 17 Maart.
De onfeilbaarheid des Pausen als herder en hoofd der gansche Kerk Christus en als algemeenen leeraar der geloovigen, is thans het meest besproken onderwerp in bijeenkomsten en geschriften. Niemand kan langer aan dat groote vraagstuk vreemd blijven. Geen dagblad, van welke kleur of rigting ook, dat er niet, schier in elk nummer, zijn lezers mede bezig houdt. «Verkondigt het Evangelie aan alle schepselen," was het laatste bevel van den Zaligmaker aan zijne leerlingen; meer dan ooit vervullen zij in onzen tijd den laatsten wensch des Verlossers. Immers de onfeilbaarheid des Pausen veronderstelt de hoofdwaarheid des Christendoms, dat men, om Christen te zijn en zalig te worden, gelooven moet wat de Apostelen en hunne opvolgers in naam van Christus ons voorhouden om te gelooven. Nië^ mand kan denken aan de onfeilbaarheid des Pausen , of aanstonds moet hem voor den geest komen de verpligting van alle Christenen om aan zijne onfeilbare leering te gelooven. Hierbij moet men niet vergeten dat thans de groote strijd der booze wereld tegen Christus en zijne Kerk gestreden wordt door de vrijdenkerij, die alle gezag over de menschelijke rede verwerpt. De groote vrasg in onze eeuw is deze: Zal de mensch tot de erkenning der waarheid komen door zyn eigen onderzoek, door zijne private rede, door de menschelijke wetenschap; 0f moet hij daartoe komen aan de hand van een goddelijk gezag, door Christus zelven ingesteld en door den H. Geest voor alle dwaling behoed? Zekerlijk heeft »de vrije wetenschap" duizende monden en pennen, die eiken dag haar regt bepleiten en hare voortreffelijkheid aanprijzen ; maar de leering der Kerk dat het gelooven op goddelijk gezagde eenige weg ter waarheid is, heeft nu even zooveel getuigen als er menschen zijn, die spreken of schrijven over de pauselijke onfeilbaarheid.' En wie zal hen tellen'?
Jammer slechts dat de mannen der vrije wetenschap altijd onwetend en «ikwijls oneerlijk zijn in hunne meüedeehngen van katholieke berigten! een onder de groote menigte van onkatholieke dagbladen, dat, elken üag sprekende of twistende over de pausehjke onfeilbaarheid, dit leerstuk zoo voorstelt, gelijk de Katholieken het begnm^ en het Koncilie he zal behandelen Zoo ooit, dan is het mi wel noodzakelijk dat een ieder alles mistrouwt wat hem van niet zuiver katholieke zijde wordt bevestigd, en dat hij zijne denkbeelden ontleent aan de bronnen, waarvoor geen twijfel bestaan kan dat hare wateren niet zuiver zijn.
Het is honderd malen gezegd en zelfs werd het geschreven door eene bisschoppelijke pen, dat de onfeilbaarheid des Pausen een nieuw leerstuk zou wezen in de Kerk, waaraan de geloovigen na achttien honderd jaren nu voor het eerst zullen moeten gelooven. Nog verder ging Mgr. Maret, die in de dogma-verklaring der onfeilbaarheid eene verandering ziet van de konstitutie der Kerk. Zoo iets moet, voornamelijk als het door zulke mannen gezegd wordt, menigeen een diepen schok toebrengen. Laat ons
zien wat 'daarvan is
Het is eene eigenschap der waarheid in de Kerk, dat niemand het tijdstip kan aanwijzen, waarop zij voor het eerst door de geloovigen werd beleden; dat het geloof aan en de belijdenis van die waarheid de ontkenning daarvan voorafgaan, en dat zij met meer kracht wordt bevestigd en beleden als zij door sommigen wordt bestreden. Integendeel, de oorsprong eener nieuwigheid of eener dwaling kan altijd met jaar en dag worden bepaald. Nu toetse men gerustelijk aan dezen zekeren en veiligen regel de twee tegen elkander over gestelde leeringen der pauselijke feilbaarheid en onfeilbaarheid.
Dat de Paus feilbaar is in zijne geloofsverklaringen, werd gezegd in het jaar 1682 door eenige fransche bisschoppen, die Lodewijk XIV, verbolgen op den Paus an zich op hem willende wreken, te Parijs had bijeengeroepen. Nu is het de groote vraag, of die bisschoppen eene nieuwigheid of wel de algemeen erkende katholieke leering uitspraken. Men kan gerust aannemen, dat Lodewijk XIV weinig voldaan.zou geweest zijn over zijne trawanten, indien zij den Paus iets hadden geweigerd, wat hem door niemand werd toegekend. Afbreuk moest, aan den Paus gedaan worden, en bijgevolg moest hem iets worden ontnomen, waarin hij tot hiertoe zich verheugde. D,eze eenvoudige opmerking laat aanstonds vermoeden dat de leer van de feilbaarheid dcs Pausen eene nieuwigheid was. Inderdaad, weinige jaren te voren hadden de fransche bisschoppen, eveneens te Parijs vergaderd, hulde gebragt aan 'sPausen onfeilbaar Opperherderschap. De godgeleerden der zeventiende eeuw, zooals b. v. de groote Suarez door Bossuet zelvenhooggevierd, getuigden dat in hun tijd de leering van 's Pausen onfeilbaarheid algemeen aangenomen werd en derhalve geloofd moest worden.
Wel is waar hadden een paar eeuwen te voren eenige fransche godgeleerden de pauselijke onfeilbaarheid in twijfel getrokken; maar in de vijftiende eeuw doet zich hetzelfde verschijnsel voor als in de zeventiende, dat namelijk vóór dien tijd de onfeilbaarheid algemeen geloofd en beleden werd, zooals wij zien bij de twee groote godgeleerden der dertiende eeuw: de HH. Thomas en Bonaventura. De leering derhalve der pauselijke feilbaarheid doet zich overal voor als eene nieuwigheid, terwijl wij het geloof aan de pauselijke onfeilbaarheid in de Kerk ontmoeten als de oude overgeleverde leering. Wanneer dus het Vatikaansch Koncilie het leerstuk der onfeilbaarheid zal verkondigen, zal het geene nieuwe leer invoeren, maar op luisterrijke wijze eene leering herstellen , die van oudsher in de Kerk werd geloofd.
Maar wie kan nu, omgekeerd, ons dag en datum aanwijzen, waarop voor het eerst in de Kerke Gods geloofd werd dat de Paus in zijne leerstellige beslissingen als opperste leermeester der Kerk onfeilbaar is ? Het gaat hiermede gelijk met de andere leerstukden des geloofs. Wij vinden in de oude gedenkstukken bewijzen in overvloed dat zij geloofd werden; maar nergens vindt men het minste spoor dat zij op nieuw ingevoerd of voor ne.t eerst geloofd werden. In het midden der derde eeuw van het Christendom begon de H. Cyprianus de leering te verspreiden dat het doopsel, door ketters toegediend, van geene waarde was. Ontkennen kon hij niet en zelfs bekende hij openlijk dat vóór zijn tijd zulk doopsel voor geldig werd aangezien. Doch tegen die leering had hij vele bezwaren, gelijk sommigen thans bezwaren hebben tegen de onfeilbaarheid van den Paus. Hij zocht overal handlangers te vinden voor zijn gevoelen, dat hij met niet minder welsprekendheid verdedigde, dan thans door sommigen de pauselijke onfeilbaarheid bestreden wordt. Maar wat was het antwoord van Paus Cornelius, waarin eindelijk de geheele Kerk berustte? »Geene nieuwigheid worde ingevoerd; men blijve bij hetgeen overgeleverd is."
Dezelfde taal zal het Vatikaansch Koncilie laten hooren: »Men verdrijve uit de Kerk de nieuwigheid, ingevoerd door de Gallikanen der vijftiende en zeventiende eeuw; men blijve bij hetgeen van oudsher omtrent de onfeilbaarheid van den opvolger van Petrus in de Kerk werd geloofd."
En de dogmaverklaring van die onfeilbaarheid wordt genoemd de invoering yan een nieuw leerstuk! Het kan een nieuw leerstuk genoemd worden om den vorm, waarin de Kerk het uitspreekt ; maar nieuw is het geenszins met betrekking tot de waarheid, die ons wordt opgelegd om te gelooven.
Zal nu deze nieuwe verklaring van die oude waarheid eenig verschil te weeg brengen in de konstitutie der Kerk, zooals Mgr. Maret beweerd heeft? Neen! Na die dogma-verklaring zal hel met de beslechting der geloof'stwisten in de Kerk gaan, gelijk het tot nu gegaan is; en ziehier waarom. De Gallikanen, tegen wie de onfeil-
bajrirwri'iijii den Paus sfe-geloofsartikel wordt vastgesteld, hebben nooit ontkend dat de opvolger van Petrus door Christus was aangesteld, als algemeene leeraar der Kerk en als opperste regter in geloofszaken: dit immers konden zij niet loochenen zonder regtstreeks in tegenspraak te komen met de uitdrukkelijke kerkleer. Derhalve stemden zij toe dat alle twisten over geloofszaken moesten gebragt worden voor den rqgtcrstbel van den Paus; dat de beslissing, door Z. H genomen, zich kan uitstrekken over de geheele Kerk, dat zij allen zonder onderscheid, geloovigen en bisschoppen, aangaat. Zij zelven waren altijd de eersten om in duistere en betwiste vraagstukken het oordeel van den H. Stoel in te roepen. Waarin bestaat dus het onderscheid tusschen de Gallikanen en de niet- Gallikanen? Volgens de eersten was de beslissing van den Paus niet als einduitspraak te beschouwen, vóórdat de andere bisschoppen of ten minste hunne overgroote meerderheid op de eene of andere wijze daarmede had ingestemd. Volgens de niet-Gallikanen, had de beslissing van den Paus reeds vóór de geblekene instemming der Kerk alles, wat tot eene onhervormelijke einduitspraak noodig is. Nu bedenke men dat niet één voorbeeld kan worden aangebragt, dat de Kerk van het haar door de Gallikanen toegekende regt om tegen eene pauselijke uitspraak te protesteeren, gebruik heeft gemaakt. Vervolgens hebben de Gallikanen altijd eene zeer onaanzienlijke minderheid in de Kerk uitgemaakt; de overgroote meerderheid heeft altijd geloofd dat met de stellige uitspraak van den Paus een einde gemaakt werd aan alle kerkelijke geschillen. Derhalve moest de instemming van de overgroote meerderheid der bisschoppen altijd de uitspraak van den Paus volgen, evenals de schaduw het ligchaam. Zóó ging het vóór de dogmaverklaring: zóó zal het gaan, als het Koncilie de pauselijke onfeilbaarheid tot den rang van uitdrukkelijk leerstuk der Kerk zal hebben verheven.
Maar, zal iemand zeggen, indien dit zoo is, welk praktiesch nut is dan te verwachten van die dogma-verklaring? Hierover in een volgend artikel. In de gisteren gehouden gemeenteraadszitting heeft de burgemeester met een kort woord hulde gebragt aan de nagedachtenis van het onlangs overleden raadslid, den heer J. F. deßeus, en nam het nieuw benoemd raadslid, de heer H. M. de Vries, zitting. Na eenige diskussiën is eene instruktie vastgesteld voor den nieuw benoemden haven- en dokmeester, en voor de onderhaven- en dokmeesters. Bij die gelegenheid heeft de heer Mr. E. N. Rahusen den burgemeester geïnterpelleerd over de onlangs door Z. M. den Koning gedane benoeming van den hoofdkommissaris van policie alhier, tot waterschout. Zonder in eene kritiek over die benoeming te willen treden, waartoe de regering formeel bevoegd was, heeft hij echter zijne verwondering te kennen gegeven over de omstandigheid dat deze, die de betrekkingen van waterschout, haven- en dokmeester, in het belang van den dienst, door één persoon wenschte vervuld te zien, van haar beginsel was afgeweken, toen de gemeenteraad een ander, dan den door Z. M. benoemden waterschout, tot haven- en dokmeester had gekozenjen de benoemde waterschout dientengevolge voor de hem opgedragen funktie had bedankt. Hij vroeg of de dienst nu goed zou zijn verzekerd en tegen mogelij ke konflikten gevrijwaard, enof dewerkzaamheden van gemelden hoofdkommissaris hem toelieten op den duur die van waterschout daarmede te vereenigen. De burgemeester antwoordde, dat hij hoopte dat alles goed zou gaan, maar dat het zou moeten blijken. De hoofdkommissaris had de betrekking vroeger en nu tijdelijk gedurende eenigen tijd'waargenomen en geen bezwaar in de blijvende vervulling van beide betrekkingen gezien. Op de vraag van den heer Holtzman of burgemeester en wethouders ook pogingen hadden aangewend bij de Regering om, na het bedanken van den heer Cramer, den benoemden haven- en dokmeester tot waterschout te doen benoemen, antwoordde de burgemeester, dat hij van ontslag en benoeming gelijktijdig uit de Staats-Courant had kennis genomen en, ofschoon hoofd van de policie in deze gemeente, door den minister van Justitie niet was geraadpleegd over de benoeming van gemelden hoofdkommissaris.
De heeren Wildschut en A. van Bosse gaven over dit feit nadrukkelijk hun leedwezen te kennen. Afgescheiden van de overigens 'door hen erkende goede hoedanigheden van den heer mr. F. de Klopper in zijne kwaliteit van hoofdkommissaris , meenden zij dat hier sprake was van de vervulling eener geheel andere betrekking. Geen der raadsleden voerde in deze iets aan tot verdediging der houding van den daarbij betrokken minister. Ten overvloede werd door een raadslid de aandacht gevestigd op de omstandigheid, dat de kommissarissen van policie wel door Z. M. den Konin» benoemd werden, maar door de gemeente betaald. Gok daarin werd grond gevonden tot staving van de wenschelijkheid van het niet gehouden overleg.
De afdeelingen der Tweede Kamer der Staten-Generaal hebben heden onderzocht: het amendement van den heer Fokker, op het wets-ontwerp nopens de vreemde loterijen, en wijders de wetsontwerpen : lo tot herziening van onderscheiden bepalingen der wet van 12 April 1860 enz., houdende regeling van het briefporten en van de aangelegenheden der bnevenposterij; en 2° betrekkelijk de openbare middelen van vervoer.
Gisteren is door de Noord-Brabantsch- Duitsche-Spoorwegmaatschappij, door de tusschenkomst van hare kassiers de heeren K. Mees en Zonen te Rotterdam, ter voldoening van art. 1 der koncessie-voorwaarden , bij den betaalmeester te Rotterdam gestort de som van /150,000 als bijdrage voor defensie-werken. Onmiddehjk daarna is door den heer W. H. van Meukeren, als prezident dier maatschappij, per telegraaf, last gegeven de werkzaamheden voor den bouwvan den spoorweg van Boxtel over Gennep en Goch naar Wezel aan te vangen te Gennep, op Dingsdag a. s. den 22 Maart 1870, des voormiddags ten elf ure. Het is thans zeker, dat deze nieuwe spoorwegverbinding in September 1872 voor het publiek verkeer zal worden Geopend. °
---

Telegrammen.
MADRID, 17 Maart. In de Cortes is magtiging gevraagd tot vervolging van Anglada, den getuige bij het duel van Olozaga in 1869.
De hertog van Montpensier wordt in regten vervolgd.
KONSTANTINOPEL, 16 Maart. Als gerucht wordt gemeld, dat eene engelsche maatschappij aan het goevernement zou voorstellen, om zonder subsidie een spoorweg aan te leggen van de zee van Marmora tot Bassova, door Klein-Azië.
ROME, 17 Maart. Morgen zal een algemeene Kongregatie van 't Koncilie gehouden worden. Het door de kommissie gewijzigde Schema de Fide komt in beraadslaging.
---

Javasche Brieven.
***** Januarij.
De westmoesson doet zich in de laa^ ste weken krachtig gevoelen. Hevige regens plassen met stroomen neder, gelukkig voor den rijstbouw, die groote behoefte heeft aan het vruchtbaarmakende water.
De gewone gevolgenvan den regentijd op Java blijven ook thans niet uit; luide en algemeen zijn de klagten over den ongelukkigen, hoogst gebrekkigen toestand van bruggen en wegen. Het schijnt ongeloofelijk, maar toch is het waar, dat op honderde plaatsen de bruggen ontbreken of bouwvallig zijn, en de wegen bijna zonder uitzondering in modderpoelen zijn herschapen. En dat niet alleen diep in het binnenland, op, afgelegen plaatsen, maar op de hoofdplaatsen, Batavia niet uitgezonderd, is dit de feitelijke toestand.
Dat hierin verandering moet worden gebragt, ontkent niemand, — voor alles moet door verbetering en aanleg van goede wegen, den bouw van tallooze bruggen enz. enz. worden gezorgd voor middelen van vervoer en gemeenschap. Onmiddellijk hieraan verwant is de verbetering of aanleg van havens en kanalen. Ook van die werken bestaan er op Java weinig, en wat bestaat is veelal gebrekkig en onvoldoende.
De gemeenschap van de stad Samarang met dereede is in den westmoesson somtijds dagen en weken geheel gestremd. De bank, die voor de oude rivier ligt, heeft gaandeweg zulk eenen omvang gekregen, dat de geul nagenoeg is verzand. Jaren en jaren zijn daarover luide klagten aangeheven, die eindelijk in 's lands vergaderzaal weerklank hebben gevonden. Ter eere van het goevernement moet gezegd worden, dat het met ruime geldmiddelen is ter hulp gekomen. Jammer, dat door eene massa bezwaren , door den Waterstaat bij de uitvoering ondervonden, het groote werk zoo langzaam vordert en de voltooijing nog zoo verre in het verschiet ligt. Een voor de burgers van Samarang nog treuriger toestand zijn de banjirs. Telkens gedurende den regentijd loopt een gedeelte van die stad onder water: nog dezer dagen was de stad gedurende 8 dagen geïnundeerd. Vele plannen zijn tot wegneming van die ramp bepeinsd en overwogen, maar ook daafbij is het gebleven, intusschen zijn de banjirs de vruchtbare bron van kwaadaardige koortsen, waardoor, in de laatste jaren, duizende en duizende inwoners dier stad zijn ten grave gebragt. De indische regering heeft zich dan ook verpligt gezien, de inlandsche bevolking van Samarang te ontheffen van het in heerendienst onderhouden der groote wegen; f 94,000 zijn toegestaan om die wegen in goeden staat te brengen, terwijl er jaarlijks ƒ47,000 is toegevoegd voor gewoon onderhoud.
De minister de Waal schijnt thans vaster dan ooit op het kussen te zitten; liever dan heen te gaan, heeft hij een deel van zijn beginsel, vaste bijdrage, opgeofferd. Hoe men ook over dezen titularis moge denken, zeker blijft het, dat een minister van Koloniën alleen dan vermag iets goeds tot stand te brengen, wanneer hemde tijd gegund wordt om zijne plannen in werking te brengen.
Alhoewel bij de niet-ambtenaren de meening bestaat dat, bij eene vereenvoudigde inrigting van bestuur en eene ruimere beschikking over de krachten der ambtenaren, de thans bestaande achterstand op 's lands bureaux onmogelijk zoude zijn, betreurt men het echter zeer, dat de Tweede Kamer de gevraagde uitbreiding bij de Algemeene Rekenkamer heeft geschrapt. Aannemers van goevernements werken,- leveringen en transporten zullen in den jare onzes Heeren 1870 er dus weder op kunnen rekenen, onverbiddelijk met zware geldboeten en dwangmiddelen te worden vervolgd, wanneer zij aan de letter van hun kontrakt te kort schieten, maar dat allerlei komptabiliteits bezwaren voor het goevernement voldoende zijn om den nijverheids-man eerst na maanden lange teleurstelling te betalen. Door de stem van Mozes gebood God aan de Israëlieten in de woestijn: »laat nooit de zon ondergaan, voor gij den arbeider zijn loon hebt gegeven." Wordt die stem in het Christelijk Nederland thans niet meer gehoord?
Eene kommissie van hoofdingenieurs van den Waterstaat heeft den spoorweg Kedong Djattie-Solo voorwaardelijk goedgekeurd. Voorwaardelijk, o. a., omdat een paar dagen voor de opneming, eene brug van 9 el spanning door de zware banjir geheel is vernield.
Dezer dagen zeide een vriend: »op onze eersten spoorweg schijnt een vloek te rusten." Schijnbaar heeft de man gelijk, schijnbaar — want als men de houding en handelingen van niet weinigen ziet, die zoowel aan de koncessie, de oprigting der Maatschappij als den bouw van de baan hebben meegewerkt, en die meer aandachtig nagaat, dan komt veel partijen vriendenbelang, geldzucht, maar vooral onkunde op de rekening. Arm Java, arme aandeelhouders, die, aangemoedigd door prachtige becijferingen en groote woorden, uwe penningen in de kist van de maatschappij bragt! Twee volgefourneerde aandeelen werden voor 11 pCt op publieke vendutie verkocht.
De koffij oogst in de rezidentie Passaroean is buitengewoon geweest; 267,000 pikols, dat is 89,000 pikols meer dan in 1868, en 13,000 meer dan ooit te voren: een prachtig rezultaat, dat onze berooide schatkist enorm te stade komt. Volgens een brief in het Vaderland, hebben bestuurderen der Maatschappij tot nut van den Javaan den heer mr. J. Heemskerk Az. openlijk ter verantwoording geroepen, ter zake eener door dat Kamerlid gebezigde uitdrukking: «boerenbedrog." Het bestuur der Maatschappij , waarvoor op Java weinig sympathie bestaat, mag niet verzuimen kennis te nemen van een, onder het opschrift: «Volksmisleiding" in de Samarangsche Lokomotief opgenomen hoofdartikel, waarvan de inleiding luidt: »De Maatschappij tot nut van den Javaan gaf nog geen enkel teeken van krachtig leven, haar invloed ten goede op den gang der zaken in deze gewesten en ten bate van den door haar beschermden inlander, is nog in geen enkel opzigt gebleken; maar zij leeft voort, zij het ook met aanmerkelijke atwijking van het goede doel, waarmede zij werd in het leven geroepen, nu zij voornamelijk gebezigd wordt door eenige eer- en praatzuchtigen, om zich zelve omhoog te werken of omhoog te houden. Dit leerde ons weder de vergadering , die te Rotterdam op den ln December 11. plaats greep, om aldaar eene afdeeling dier Maatschappij te stichten, en waarin de heer Fransen van de Putte hoofdzakelijk het woord voerde. Wat, bij het lezen van het in die vergadering voorgevallene, het meest onze verbazing verdient, de vrijmoedigheid — eigenlijk hadden wij hier willen, schrijven: onbeschaamdheid — van genoemden spreker, of de onnoozelheid van het publiek, dat de rede geduldig aanhoorde, en niet alleen daarin geen reden vond hem de vergaderzaal uit te zetten, maar bij het einde der rede haar zelfs toejuichte, is voor ons zelven nog niet uitgemaakt, maar doet hier ook minder ter zake. Wij willen enkel op die beide in het oog springende feiten (vrijmoedigheid aan de eene en onnoozelheid aan de andere zijde) wijzen, om met onze lezers tot de konkluzie te komen, dat zoolang het lotvan Indië afhangen zal van zulk een volk en de gezindheid van zulke wetgevers, er niet veel heil voor die gewesten te wachten is, alsmede dat, zoo de Maatschappij tot nut van den Javaan niet beter en krachtiger dan 'tot heden de taak, welke zij op zich nam, aangrijpt, en zulke leden als den spreker op den avond van den ln December niet buiten zich sluit, of hun niet belet in het vervolg zulke charlatannerie te debiteeren als daar, er zeker nooit of nimmer uit hare bernoeijingen eenig nut hoegenaamd voor den Javaan zal voortvloeiden."
Is dat alles waar, dan is de uitdrukking aan onzen schranderen staatsman ontvallen, nog veel, te zacht.
Met verontwaardiging nam ik kennis van den hoofdinhoud eener, door den kaïderie-luitenant Boelen te Rotterdam ien rede over het Koncilie.
\ armeer de heer Boelen zich zelven en ne. 'eger, waarin hij als officier eene play; ,neemt, tijdens zijn verlof in Neder! ui wenschte nuttig te zij n, tian was hen. de militaire wetenschappen een ruim .i i geopend; —het schouderophalen van alle weidenkenden kan alleen het lo ziju voor de dolzinnige uitspattingen, w. Rl - hij nu vervalt.
Hel jrbaast mij dat geen Christen
met luider stemme protesteerde, toen de dwaze volgeling van Mahomed boven den belijder van het Christendom werd gesteld.
De moedige Franciskaner-zustirs, bestemd om het onderwijs en de opvoeding te leiden der in het R. K. weeshuis te Samarang verzamelde weezen uit alle oorden van Ned. Indië, zijn in den besten welstand aangekomen. Moge Gods beste zegen op dat goede werk nederdalen, dat wenschen wij van ganscher harte!
---

