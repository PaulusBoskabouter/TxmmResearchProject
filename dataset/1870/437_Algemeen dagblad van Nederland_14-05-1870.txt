Hoe er in Amerika gewerkt wordt.
Het is een jaar geleden, sinds de laatste rail van een ijzeren weg werd gelegd. Die weg verbindt den Atlantischen Oceaan met de Stille Zuidzee en vereenigt New-York met San-Francisco. Het leggen van dien laatsten richel, welke een weg van 5400 kilometers sloot, ging gepaard met eene indrukwekkende plechtigheid, welke aan de omstandigheden en aan ’t genie der Amerikanen een zoo origineel en grootsch karakter ontleende, dat wij de beschrijving, zooals ze door Thomas Grimm werd opgeteekend, onzen lezers niet onthouden willen. Vooraf zij gezegd dat, tot verbinding der Oosteren Wester-spoorwegen een weg van 2896 kilometers moest worden aangelegd, welke drie bergketenen te doorloopen had, breeder dan de Alpen, alsmede eene woestijn van 600 mijlen. Het benoodigd kapitaal bedroeg circa I milliard. Twee maatschappijen namen ’t werk op zich: de Central-Pacijic trok van Sacramento naar ’t westen op; de Union-Pacific begon van Omaha oostwaarts, en zoo zouden zij elkander te gemoet komen. De belangrijke bijdragen, door ’t congres aan de maatschappijen toegestaan, zouden verdeeld worden pro rata der gemaakte vorderingen. De tijd tot oplevering der werken was ’t jaar 1874, en zoo er al waren die ’t werk uitvoerbaar achtten, zij stelden zich toch de aflevering niet vroeger dan in 1880 voor. Toch was de weg den lOden Mei 1869 gereed. Zelfs de Amerikanen, die nu eenmaal aan ’t wonderbare der menschelijke wilskracht en werkzaamheid gewoon zijn, konden ’t niet gelooven. De met. elkander wedijverende maatschappijen hadden echter hij herhaling het publiek gelegenheid verschaft, hunne krachtsinspanning gade te slaan bij ’t construëeren van werken, welke alles wat totnogtoe van dien aard geleverd was, overtrof. Zij worstelden met elkander in spoed, en oogstten de toejuichingen in van de staten, welke zij doortrokken. Nu eens was de groep, welke van den Atlantischen Oceaan kwam, dien, welke van de Stille Zuidzee gekomen was, iets vooruit; dan weder won ’t de tegenpartij. Zoo had de laatste eens 10 kilometers op één dag gelegd, en de plaats, waar zij halt maakte, Challeuge-Point (uitdagings-puntj genoemd. Doch eenige dagen later legde de andere maatschappij 11 kilometer en 670 meter af in één dag... En nu was zij dan ook wèl overtuigd, dat zij onoverwinnelijk was. Maar ‘Charlie Crocker, zoo noemden de beambten van den Central-Pacific vertrouwelijk hun directeur, was er de man niet naar, zich uit ’t veld te doen slaan. Ieder was dus voorbereid op eene poging tot vergelding. Eu waarlijk: hij zou den 27sten April 1869 reeds overwonnen hebben, ware niet door ’t derailleeren eener locomotief zijn toeleg mislukt. Doch zie! Den 28sten April, tegen 4 ure in den morgen, waren alle werklieden — eene groep van ongeveer 10,000 man — op het terrein, en gereed, de roemrijke worsteling te beginnen. Op ’t gegeven teeken stelden zich de zware waggons, beladen met rails, in beweging, en lieten die, al voortgaande, door een kunstig mecanisme geregeld, afgleiden op den weg, daartoe door Chineesche koelies gelegd. Aan weerskanten van den weg plaatsten de werklieden de lange ijzeren staven, waarover onmiddellijk de waggon voortrolt, om aan’t uiteinde dfezelfde operatie telkens te herhalen, terwijl de keurbende in de achterhoede de rails met klinkhouten bevestigde op de kussens.
Vervolgens kwamen de aardwerkers (dit znn wederom koelies), en slechtten met ballast de overgebleven holten. Over dit alles waakt het oog der met ’t opzicht belaste werklieden; de ingenieurs snellen te paard de geheele lijn langs, de directeur Crocker, in een open calèche, met den verrekijker voor ’t oog, gaat vóór, bewaakt en moedigt zijne helpers aan; alles is één ijverige bijenzwerm. Als ’t middaguur is aangebroken, heeft men 10 kilometers achter den rug. Men is dus van de overwinning zeker. De höteltrein komt vóór, en brengt den Yankees en Ieren, Duitschers en Chinezen een krachtig middagmaal. En dat maal smaakt goed in den onmetelijken landoceaan, vroeger door geen menschenvoet betreden; en broederlijk is de maaltijd, en vroolijk en vlug volbracht. Het had iets te beteekenem een maaltijd gereed te hebben voor 10,000 man, te midden der prairie! Wederom worden alle handen aan ’t werk geslagen ; en verder en verder dringen de met rails beladen wagens naar ’t oosten door, en sneller en sneller ontlasten zij hun inlioud, en men hoort slechts den haak, die den rail grijpt, en den hamer, die de bout indrijft. Maar in ’t einde van April zijn de dagen nog niet lang, en reeds worden de schaduwen langer... Geen nood! De ijver verdubbelt, men nadert steeds, en ten vijf ure heeft men ’t doel bereikt: 16 kilometer en 105 meter spoorweg gelegd in één dag!
Hit de krachtvolle borsten van 10,000 dapperen stijgt een triomfkreet door de lucht der woestijn, en weerklinkt in de onmetelijke eenzaamheid tot hij zich verliest aan den verwijderden horizon. Twaalf dagen later plaatste men den laatsten rail tusschen twee locomotieven, de eene uit het oosten, de andere uit het westen komend, elkander ontmoetend op een domein, aan ’t wild gedierte en de roofvogels ontrukt. Die ontmoeting had plaats aan den noordelijken oever van ’t zoutmeer, tusschen twee baaien, door de wateren van ’t meer gevormd. Hier was, door drieduizend bekwame Chineezen, de aardvlakte genivelleerd, om de commissarissen over den bouw feestelijk te ontvangen. De voorzitters, Stanford en Durant, de eerste, als vertegenwoordiger der Central-Pacijic den linker-rail bevestigend, de tweede als vertegenwoordiger der Union-Pacific den rechter richel vastklinkend, kwamen elkander hier tegemoet. De telegraaf verkondigde die tijding naar alle wereldstreken. Een dankgebed steeg op, te midden der oneindige ruimte, en na die hymne, den Schepper gewijd, bood de directeur Harkney een bout van massief goud, ter wicht van 18 oneen, uit naam van den staat Californië aan. Op dien bout las men: „Dat God bij voortduring onze landen vereenigd houde, en de vereeniging dezer ijzeren werken daartoe bijdrage!” De staat Nevada bood een zilveren bout aan. De staat Arizona een gouden, een zilveren en een ijzeren bout. Nu werden de laatste bouten ingeslagen, en de telegraaf verbreidde op nieuw de blijde mare heinde en verre. Op die wijze is Amerika het koppelteeken geworden tusschen Europa en Azië.
---

BUITENLANDSCHE POLITIEK.
Het Journal des Débat» bespreekt de overhaasting, waarmee de kleine catechismus, na gedurende twee zittin. '
gen te Rome in discussie te zijn geweest, is aangenomen. Op de 600 stemmen waren er 56 non-placet en 44 placet juxta modum. De vernietiging der bisschopsmacht, ten bate der pauselijke, wordt hiermede bevestigd. De kleine catechismus, onttrokken aan de uitlegging en het toezicht der bisschoppen, is de eerste schrede van een willekeur in de kerk, gelijk de Romeinsche keizers die eenmaal invoerden in den staat. Een der voornaamste bisschoppen van Erankrijk schrijft over dezen maatregel den volgenden brief aan ’t zoo even genoemd dagblad: «Men wil tegenwoordig zich zelven en anderen bedriegen. Het overige is van minder belang. «Beter dan alle discussiën dient dan ook nu de publieke opinie de zaak der waarachtige kerkelijke belangen op onveranderlijke gronslagen te handhaven tegen lieden, die of te kwader trouw öf partijdig zijn. «le Is het gallicanisme geen leerstelsel, zelfs geen meening; het is enkel de ontkenning der aanmatigingen, in de elfde eeuw ontstaan; een tegenstand tegen die aanmatigingen, welke de heilige en standvastige overleveringen der kerk aanranden. «Het ultramontanisme daarentegen is een leerstelsel, een meening, die zich inplant op den ouden stam, en die zaden van positief geloof verbreidt. Op ’t concilie te Florence gemuilband, op ’t concilie te Tren.te verwijderd, keert het woest en met wildheid weder op ’t vaticaan.
irav nel* gaiiioauismc is ccnc uji eigenlijke ucuamnig. veto is dat der katholieke volken. Spanje onderhield ’t in zijne oude kracht, toen Framjois de Sales, in naam der privileges van ’t huis van Savoie, zijne rechten handhaafde. In onze dagen is ’t wel is waar zwak in Frankrijk; maar in Duitschland, in Oostenrijk, in Hongarije, in Portugal en in Amerika toont ’t zich des te krachtiger. «3e Onze oogenblikkelijke zwakheid ontspruit niet uit de schrift; ook niet uit de overlevering; ook niet uit de voorafgegane conciliën of aan de geschiedenis. Neen, eene ontzagwekkende minderheid, die ruim 100 millioen katholieken, dat is bijna de helft van alle tot de kerk behoorende leden, vertegenwoordigt, wordt gebogen onder ’t juk van dubbelzinnige reglementen, en zulks in strijd met de vrijheid der conciliën. «4e De meerderheid is niet vrij; want ze is gevormd door den steun van prelaten, die noch van de wordende noch van de stervende kerk getuigen kunnen. Die steun ontstaat uit de samenvoeging der apostolische vicarissen, met de in grooten getale opgekomen Italiaansche bisschoppen. Die geheel-afgerichte meerderheid wordt dooiden honger disponibel gehouden; ja, men geeft zelfs geld om enkele overloopers terugtebrengen. iiZoo is er dan geen oprechte en vredelievende «ecumeniciteit” bij dit concilie; het mist allé eigenschappen van een algemeen concilie. Wettig bijeengeroepen, vrij in zijne uitspraken en door de paus bekrachtigd, moet een algemeen concilie buiten twijfel na korter of langer tijd het herstel brengen voor de dwalingen, welke door valsche conciliën veroorzaakt worden. ’t Is niet voor de eerste maal, dat zoo iets geschiedt. Men heeft de knevelarijen van Ephese nog niet vergeten, en evenmin ’t waarachtig concilie van Ephese, dat op ’t valsche gevolgd is.” Meer dan honderd bisschoppen denken aldus over ’t concilie. Juist die bisschoppen, welke in de oppositie zijn, hebben de grootste diocesen; maar de geringe getalsterkte der apostolische bisschoppen, mannen op welke de invloed der tijdelijke lotswisselingen, van den stoffelijken welstand geen inwerking heeft, en daarbij de overmacht der Italiaansche en Spaansche bisschoppen, die diocesen hebben, zóó groot dat eene der Parijsche parochiën grooter is, overstemt die minderheid. Van daar dat ’t er met de bisschoppelijke macht slecht uitziet, en ’t niet te verwonderen valt, dat de machtigste bisschoppen zich tegen ’t ultramontanisme verzetten.
---

FRANKRIJK.
BUITENLAND.
De organen der radicale oppositie bewijzen, dat ook
le republikeinen thans inzien, dat zij schrikkelijk mis*etast hebben in de kracht der demagogen, toen zij deze tot bondgenoten namen, door de woordvoerders der clubs ;n der anarchistische dagbladen te sparen. De Avenir National zegt daarvan, dat in de laatste dagen vele dwaasheden gezegd en gedaan zijn; en dat men in sommige vereenigingen allerlei ongerijmdheden verkondigd heeft, die des te meer uitgekomen zijn, naarmate sommige woordvoerders zich heftiger geuit hebben, en meer op den voorgrond getreden zijn. De democratie heeft gelukkig andere leerstellingen dan deze woordvoerders. Wat in de bijeenkomsten der demagogie geleeraard werd,, is door de democratie verworpen. Niet altijd heeft ze dat krachtig genoeg verkondigd. Dit is eene fout, welke ons thans nadeel berokkent. Trachten wij die fout te verbeteren, door alle gemeenschap met onzinnige leerstellingen en de buitensporigen, die_ze verkondigen, aftesnijden. Ook de Siècle beaamt deze opmerkingen. Het blad gaat zelfs verder, door de Marseillaise te bespotten over de lievige polemiek, die dat blad voert.
---

DUITSCHLAND.
De vaart op den Rijn van en naar de JNederlandscne grenzen blijft nog steeds aan vele moeilijkheden onderlevig. Zoo zijn er ter hoogte van St. Goar in den tijd ran vier weken twee schepen verongelukt. Den 5den lezer raakte een met hout geladen vaartuig uit Mannheim ip een klip, schoon het een loods aan boord had, terwijl iet slechts met veel moeite werd afgebracht. De meeste [lijnschepen hebben 3, die tot Mannheim soms 4 loodsen noodig, ’t geen eene groote vermeerdering van kosten veroorzaakt. Men hoopt dus, dat de regeering hierin verbetering zal brengen.
---

ENGELAND.
De Bogal Geographical-society hield dezer dagen eene vergadering, waarin door den consul Swinhoe een verslag gegeven werd van zijne zending naar de OpperYang-tse-Kiang, ten einde de hulpbronnen dier rivier op te sporen. Te Hankow verliet hij admiraal Sir Henry Keppel, en vervolgde zijn tocht met de kanonneerboot Opossum. Met deze boot bereikte hij de stad Ichang, op 900 mijlen afstands van de zee, zijnde dit de eerste maal dat deze vaart door een schip werd afgelegd. Boven Ichang loopt de rivier tusschen booge rotsen, en stormt de stroom met ontembare snelheid afwaarts, zoodat de Chineesche loods weigerde de boot verder te brengen. Dat gedeelte der reis, tot Chung-King in Sze-Chuen, werd dus in eene boot der inboorlingen vervolgd. Deze boot werd dan telkens uit den stroom opgetrokken, wanneer men onbevaarbare plaatsen ontmoette. De heer Swinhoe verzekert dus, dat de stoomvaart boven Ichang niet mogelijk is. De Chineesche autoriteiten en handelaren ontvingen den heer Swinhoe in Chung-King zeer goed, en gaven hem de meest-uitvoerige inlichtingen over wegen, producten en handel in ’t binnenland. De bevaarbaarmaking der rivier, boven Ichang, door
het verwijderen der rotsblokken, welke t vaarwater belemmeren, zou de gemeenschap tusschen Britsch-Indië en China bevorderen kunnen. Ten slotte deelde de voorzitter mede, dat de Engelsche regeering bij monde van lord Clarendon het bestuur verzekerd had, dat den grooten Livingstone hulp zou gezonden worden, door eene expeditie van Zanzibar naar Ujiji.
---

NOORD-AMERIKA.
(Particuliere correspondentie.) De huizen in New-York zijn, dank zij der dagelijks toenemende handels-beweging, zoo duur en zoo slecht, dat menschen met beperkte inkomsten bijna geene woning kunnen vinden. De groote perceelen, welke in den laatsten tijd zijn aangebouwd, werden reeds zes maanden alvorens zij gereed waren aan soliede huurders afgestaan tot verbazende prijzen. Een vierde verdieping met zes smalle ramen bracht 1500 dollars per jaar op, en eene vijfde verdieping nog 1200 dollars. De middelklasse is dus door deze huizen weinig gebaat. De buitengewone prijzen, welke voor den grond betaald worden, kan men eenigszins af*
leiden uit het feit, dat nog dezer dagen voor een stuk
grond, 25 voet bij 100 voet, 42,000 dollars betaald werd, in eene achterbuurt. New-York is thans reeds eene stad geworden, waarin zij, die niet minstens 10,000 dollars verteren kunnen, geene plaats vinden. Het schijnt wel of Amerika een smeltkroes is, waarin de groote alchimist de eindanalsie der maatschappelijkke problemata beproeft. Het jus divinum zoowel als de vox populi zijn hier tot hunne bestemming gekomen. Eerlijkheid in de verkiezingen, het recht van vertegenwoordiging als een billijk aequivalent voor ’t opbrengen van belastingen, en eindelijk de slavernij. Deze en vele andere sociale quaestiën zijn hier tot een goed einde gebracht. Thans is ons ’t vraagstuk der polygamie, dat zoo oud is als de wereld, ter behandeling voorgesteld. Met onze zeden en gewoonten komt het Mormonisme niet overeen, en de denkbeelden der Mormonen uitteroeien ligt dus voor de hand. Maar het is de groote vraag, of dit plotseling dan wel van lieverlede moet geschieden. Circa een vierde millioen menschen is aan de polygamie verslaafd, en het is voorzeker geen gemakkelijke taak, hen vrijwillig te doen terugkeeren binnen de grenzen onzer beschaving. Te Washington werd dezer dagen eene bijeenkomst van invloedrijke mannen gehouden. In die bijeenkomst is besloten, de tarief-hervorming met kracht te vervolgen, en ergens in ’t westen met alle voorstanders dier hervorming in de maand September eene samenkomst te houden, ter organisatie der toekomstige beweging. Mannen als Horace White, van de Chicago-Tribune, mr. Grovesnor, van de St. Louis-Democrat, Chas Nordhoff, van de Evening-Post, W. Dorsheimer, attorney van Buffalo, Amasa Walker van Massachusets, en andere met handel en nijverheid vertrouwde lieden, hebben zich bij die beweging aangesloten.
Bij den Senaat is een gunstig rapport ingekomen over de bill betreffende de maatschappij tot aanleg van een spoorweg van Cincinati naar Chattanooga, met een kapitaal van 10,000,000 dollars. De Sioux- en Cheyenne-Indiauen zijn niet tevreden over ’t indringen der blanken op hunne jachtvelden. Zij hebben zich daarover bij generaal Sheridan beklaagd, en deze heeft beloofd, hunne rechtmatige grieven te zullen overbrengen bij ’t congres.
---

