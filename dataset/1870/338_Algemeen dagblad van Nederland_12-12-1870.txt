DE PEES.
Dat de menschen elkander in overoude tijden dikwerf fabelachtige berichten mededeelden is zeer natuurlijk, want de kindschheid van ’t rnenschelijk geslacht kende geen ander middel dan ’t woord, om wat men dacht elkander te doen kennen. Zoo verhaalde de vader aan zijne kinderen, wat hij te verhalen wist uit zijne ondervinding, en wanneer dan de zoon of de neef niet goed begrepen had wat vader of oom vertelde, kon uit den aard der zaak ’t niemand verwonderen, als niet alles wat verteld werd door iedereen voor waar gehouden werd. Er zijn in die oude tijden dan ook reeds menschen geweest, die wenschten dat machtige en zegenrijke daden nog op andere wijze voor de nakomelingschap bewaard bleven, dan door ze van mond tot mond van ’t eene geslacht op ’t andere overtebrengen; maar ’t schrijven dat een gevolg van dien wensch was, bleef toch aanvankelijk nog schaars en onduidelijk. Het eerste schrift bestond uit figurën, die zoo goed mogelijk teruggaven wat er gebeurd was, en die figuren op tabletten gebeiteld, werden dan aan ver-ver wij derde vrienden gezonden, die dan deze tabletten inmetselden of op andere wijze bewaarden. , Zoo vindt men in Azië nog dikwerf in de rotsen van die gebeeldhouwde tafelen. Iedereen weet hoe in de oude Egyptische bouwwerken en grafzerken van die beeldentaal en hieroglyphen gevonden worden ; ieder van die teekens is een woord, en bij de Chineezen bestaat nog steeds die manier, om de schrijfteekens als woorden te gebruiken, zoodat een Chinees die lezen en schrijven leeren wil, zich duizenden van die teekens in ’t geheugen moet prenten. De Pheniciers kwamen tot de ontdekking, dat de menschelijke taal uit klanken bestaat en dat er ongeveer 24 verschillende geluiden te voorschijn komen naarmate de mond wordt gesteld. Zij verzonnen nu voor ieder van die klanken een teeken te maken: op die wijze was’t letterschrift gevonden. Nu kon men schrijven, de wetten gingen niet meer van mond tot mond, men schreef ze op tafelen van steen en metaal. Heldendaden werden op dezelfde wijze vereeuwigd. Zoo ging men verder. Dichters beschreven hunne zangen, denkers stelden hunne gedachten over ’t wezen der dingen op schrift: zoo ontstonden de boeken. Dat waren nog geen boeken zooals wij ze thans hebben, maar de zware steenen en metalen werden toch reeds vervangen door de bladen van den Egyptischen papyrusstruik, waarop men schrijven kon; in de stad Pergamus, in Klein-Azië, bereidde men huiden vooral van ezels zoo, dat er op geschreven kon worden; ook de breede en zachte bladen der palmen werden ge> bruikt en men maakte daarin met puntige ijzeren staven insnijdingen, die de gedachten voorstelden; een riet besneden en met een donker sap, dat inkt genoemd werd, gevuld, leverde daarna het werktuig en de stof om die gedachten, welke veel navraag hadden, door afschrijven te vermenigvuldigen. Vooral bij de oude Grieken, die vele gedachten leverden, welke ’t de moeite waard was te beschrijven, kwam dat vermenigvuldigen der geschriften door afschrijven in gebruik. Die afschrijvers der gedachten werden goed betaald en vormden eene klasse van handwerkslieden, die bij de Grieken in aanzien waren. Zoo had de rusteloos werkzame geest der menschheid boeken geschapen. Wanneer aanzienlijke lieden in die boeken belang stelden, maakten zij er verzamelingen van: zoo ontstonden er bibliotheken. Zoo waren er reeds lang vóór de geboorte van Christus in Egypte vele koningen geweest, die zich tot de wetenschap voelden aangetrokken, en deze stichtten te Alexandrië eene wereldberoemde bibliotheek. Ook te Pergamus, waar ’t perkament uitgevonden werd, is eene bibliotheek of boekenverzameling in overoude tijden aangelegd. In die bibliotheken stonden natuurlijk geheel andere boeken dan die, welke wij tegenwoordig maken. Ieder" boek was een lange rol van aan elkander gelijmde papyrus-of perkamentbladeren om een houten staaf gewikkeld, en vóór aan de staaf hing dan een eindelings-blaadje, den titel en korten inhoud vermeldend. Van die boeken had ’t volk echter weinig dienst; lezen en schrijven bleven kunsten voor de geleerden en aanzienlijken. Zoo bleef ’t eeuwen lang, en door de donkere rij der middeleeuwen brak ’t licht der wetenschap nog flauwer door dan ’t bij de Grieken en Romeinen
’t geval was geweest. Deze hadden ten minste weinig koningen en helden die niet konden lezon en schrijven; maar welke koningen en ridders uit de tijden der middeleeuwen verstonden die kunst? De dorst naar kennis echter, kon niet worden uitgebluscht, en toen de Turken ’t laatste overblijfsel der Romeinsche beschaving uit Constantinopel verdreven, verspreidden zich de overblijfselen dier beschaving naar de verschillende landen van Europa en brachten oude wetenschap en oude boeken mede naar Italië en Spanje, Erankrijk, Duitschland en Engeland, en er vormde zich eene kleine minderheid, die de vruchten van den geest leerde hoogschatten en verspreiden onder ’t volk. Maar ’t volk-zelf begreep nog niet, dat er uit boeken iets goeds kon te voorschijn komen. Bovendien kostte die boeken te veel geld, want een eenigszins lijvige rol vorderde voor het afschrijven (een ander middel om ze te vermenigvuldigen was er niet) veel arbeidsloon. Scholen waren er dan ook alleen voor rijke lieden, en lezen en schrijven bleef voor de massa ontoegankelijk. Daar ontstond de boekdrukkunst. Johann Guttenberg te Mainz wordt thans vrij algemeen voor den uitvinder dier kunst gehouden, die omstreeks 1440 ontstaan, der menschheid geheel andere wegen zou doen kennen, dan die ze tot hiertoe gevolgd had. ’t Is niet onmogelijk, dat gelijktijdig met de uitvinding in Duitschland, ook in de Nederlanden zich die uitvinding vertoonde. Men weet hoe ’t gewoonlijk gaat met uitvindingen. Slechts zelden geschieden die in een ondeelbaar punt des tijds, en meestal zijn de geesten, die in dezelfde richting werken, ook gelijktijdig met nieuwe ontdekkingen vervuld. Hoe dit zij, de geschiedenis van Guttenberg kan navraag velen, die van Lourens Koster ligt nog wel .-wat verward voor ons. Maar de boekdrukkunst werd een voertuig tot vermeerdering van kennis en beschaving. Lang duurde ’t echter eer men zich van die kunst wilde bedienen. Een heirleger van monniken, dat als afschrijvers van boeken dienst deed, werd er broodeloos door, en zoo kan ’t niemand verwonderen, dat er tegen de boekdrukkers verschrikkelijke vermoedens rezen bij ’t volk. Guttenherg ging bankroet, hij moest Mainz verlaten, trok naar Strasburg en moest overal den bitteren lijdenskelk tot den bodem ledigen. De boekdrukkers hadden een verbond met den duivel gesloten, dat was nu eenmaal zoo en niet anders. Maar de kunst bestond, en langzamerhand vermeerderden hare aanhangers. In vele steden kwamen boekdrukkers te voorschijn, en de menschheid zag een nieuw veld voor de kennis van het wezen der dingen geopend. Telkens vermeerderden de boeken en er ontstonden scholen; ’t volk leerde lezen en schrijven, en krachtige hervormers trokken met hunne duizendvoudig weergegeven gedachte de opmerkzaamheid der wereld tot zich. De verhouding van hen, die lezen konden, tot hen, die deze kunst niet verstonden, werd omgekeerd, en ieder streefde er naar, om zijn aandeel te krijgen van ’tgeen de menschelijke geest tot bevordering van vrijheid en denkkracht reeds had onderwezen aan de geslachten, die elkander opvolgden. Zoo rolde de boekdrukkunst als eene onweerstaanbare kracht op de onkunde en ’t ruw geweld aan, en dreef ze al verder en verder terug, maar altoos nog ondervond zij tegenstand bij velen. De uitvinder van de snelpers kon in Duitschland geen geld vinden, om zijne uitvinding in toepassing te brengen, en moest naar Engeland gaan, om de menschheid de vruchten zijner uitvinding te doen plukken. Maar hoe vele moeielijkheden ook onverschilligheid en routine in den weg stelden, snelpers en stoom waren sterker dan deze, en eene ondenkbare vooruitgang maakte de pers steeds machtiger.
---

BUITENLANDSCHE POLITIEK.
Een officieus orgaan van de Turksche regeering zegt, dat de porte de vraag omtrent de onzijdigheid van de Zwartezee zeer gemakkelijk tot afdoening zal helpen brengen op de aanstaande conferentie, want dat de porte bereid is de wenschen van Rusland intewilligen. Het blad voegt de beweegredenen, die de porte tot deze zienswijze leiden, aan zijne mededeeling toe en zegt: Voorden Eransch-Pruisischen oorlog zou men zich sterk verzet hebben tegen de opzegging van art. XIV van ’t Parijsche tractaat, maar sedert men de ondervinding heeft gemaakt, dat door de torpedo’s de gepantserde schepen onschadelijk zijn, heeft de in 1856 gewichtige neutraliteits-clausule, die toen voor Turkijë eene levensvraag was, thans geen waarde meer Door Torpedo’s heeft men de Eransche vloot, die vrij wat meer te beteekenen had dan de Turksche, onschadelijk gemaakt. De vele millioenen, die voor de Eransche marine uitgegeven zijn, hebben niet den minsten invloed gehad op de bewegingen der landmacht. Waarom zou Turkijë dan tegen
den wensch van Rusland om eene vloot te hebben in de Zwarte-zee moeielijkheden opwerpen,waarom zouden wij,Turken, zoolang wij den Bosphorus en de Dardauellen met torpedo’s kunnen opvullen en dusdoende voor de geheele wereld on-1 toegankelijk maken, ons moeielijk maken over de vrije vaart op de Zwarte-zee. Niets zou minder doordacht zijn. Turkijë is eene vredelievende natie, en heeft volstrekt geen voornemen hare naburen, ’t zij ze sterk of zwak zijn, moeielijkheden op den hals te halen. Turkijë verlangt niets anders dan ongehinderd de reorganisatie en den vooruitgang van de binnenlandsche aangelegenheden te kunnen voortzetten, en zijne integriteit en zelfstandigheid te handhaven. Vorst Gortschakoff had daarom beter gedaan, indien hij kortweg had medegedeeld, dat ’t met de eer van een groot volk niet overeentebrengen was ora in zijne eigen vaarwateren en op zijn eigen grondgebied te worden beheerscht door andere volken. Dit eenvoudig argument zou geen volk ter wereld tegenspreken. Aan de eigenliefde van Rusland moet voldaan worden, en Turkijë behoeft over de Russische nota niet lang natedenken om te erkennen, dat er voor Turkijë geenerlei bezwaar is om Rusland de volkomen vrije vaart op de Zwarte-zee te gunnen. De franc-tireurs voeren in de Vogezen nog steeds eene guerilla-oorlog tegen de Duitschers, die van weerskanten met liefhebberij en vindingrijkheid in krijgslisten wordt voortgezet. Zoo werden nog dezer dagen des nachts twee schildwachten, bij eene brug op post, overvallen door vijf man en een korporaal die, terwijl de schildwachten met elkander in gesprek waren, hun een paar goed aangelegde geweerschoten toezonden, waardoor zij onmiddellijk buiten gevecht gesteld waren. De manschappen openden nu een onophoudelijk geweervuur op ’t bruggehoofd, maar in eens werd ’t geheele landschap op een mijl afstand door electrisch vuur verlicht; want de Pruisen hadden eenige bosschen stroo door een electrischen draad in brand gestoken, en eenige ruiters met toortsen gewapend snelden op de aanvallers in. Deze zetteden ’t nu op een loopen en na een kwartier over heggen en velden gevlucht te zijn, bereikten zij een bosch, waarin zij voor verdere vervolging veilig waren. Garibaldi heeft ongeveer 6000 man onder zijne bevelen, en deze vechten met veel overleg. Ricciotti Garibaldi, een zijner zonen, is meestal in de voorhoede en geeft den Pruisen volop werk. Het leger van Lyon rukt voorwaarts en zal wel waarschijnlijk spoedig gevolgd worden door de te Marseille verzamelde troepen. De Duitsche officieren te Versailles zijn van meening, dat Tours en Parijs met elkander door eene onderaardsche gemeenschap verbonden zijn. Zij maken dat op uit eenige, door hen opgegraven draden, welke zij verwoest hebben, maar zij verzekeren, dat er nog andere draden moeten bestaan, die zij niet kunnen ontdekken. De voornaamste gebeurtenissen, welke buiten Parijs voorvallen, worden daar onmiddellijk bekend, al houdt de regeering ze ook voor ’t volk verborgen, indien zij voor Frankrijk minder gunstig zijn. Zoodra de overwinning van ’t Loire-leger bij Orleans behaald werd, werd die onmiddellijk te Parijs bekend gemaakt. Duizenden ossen, meer dan tienduizend varkens en honderdduizend schapen zijn uit Norinandië afgezonden en in de omstreken van Tours verzameld, om bij den eersten gelukkigen uitval binnen Parijs te worden gebracht.
---

FRANKRIJK.
BUITENLAND.
Sedert 3 dagen heerscht te Havre de grootste opgewondenheid. Zaterdag jl. kwam het bericht, dat de Duitschers op Rouaan aanrukten. Gister-morgen werd de onrust nog verhoogd tengevolge eener proclamatie, waarin geconstateerd werd, dat Havre werd bedreigd. Later op den dag ontving men de tijding, dat de Duitschers Rouaan zonder slag of stoot waren binnengerukt. Vóórdat die stad door den vijand genomen werd, hebben de ontvanger-generaal en de directeur der bank de geldswaarden, die aan hen waren toevertrouwd, te Havre in veiligheid gebracht. Een aantal inwoners van Rouaan zijn naar Havre gevlucht. Reeds rukt een aanzienlijke krijgsmacht tegen laatstgenoemds plaats op. Wat zal Havre doen? De republiekeinsche autoriteit verklaart, dat er weerstand moet worden geboden — en de dagbladen zijn het hiermede bepaald eens. Uit de omstreken van Bitche wordt het navolgende geschreven : Nadat men tot de overtuiging was gekomen, dat het kleine ! garnizoen van Bitche niet door den honger kon worden gedwongen te capituleeren, en dat de veste niet met een gunstig resultaat kon worden gebombardeerd, is de Duitsche artillerie, eenige weken geleden, naar elders geëxpedieerd. De generaal van de genie von Butz, die bij het beleg tegenwoordig was, is mede vertrokken. De quaestie is thans om het garnizoen in te sluiten en te beletten, dat de vesting van leeftocht wordt voorzien. Met dit doel is zij van drie kanten ingesloten. Er valt van beide zijden geen enkel schot meer. Twee bataljons van ’t 4e en ’t 8e regiment der Beiersche infanterie doen beurtelings voor Bitche dienst. Aan la Voix de Luxembourg wordt uit Montmódy het volgende geschreven: „De communicatie tusschen Erankrijk en België, over Luxemburgsch grondgebied, is op nieuw verbroken. Een Pruisische schildwacht is geplaatst nabij de brug van Chiers; hij belet alle gemeenschap.” Sedert vier maanden heeft de autoriteit te Parijs er zich over te beklagen, dat meisjes van de demi-monde door de Pruisen als spionnen worden gebezigd. De Nouvelles zegt dienaangaande: „Men verzekert, dat een generaal, die ten westen van Parijs het bevel voert, zich genoodzaakt heeft gezien twee of drie meisjes van slechte zeden te doen fusilleeren, omdat zij er zich toe leenden de Pruisen als spionnen te dienen. Ofschoon de voorraad papier in Parijs zeer gering is, belet dit niet, dat een groot aantal nieuwe bladen het licht ziet. Zoo verschenen achtereenvolgens le Garde National, le\
Drapeau Rouge, le Faubourien, le Moniteur des Citoyennes, le Garibaldi, le Lion blessé, VAmi de la France en le Trac. Laatstgenoemd blad moest dienen als orgaan voor de vreesachtigen. De uitgever deelde in het eerste nommer mede, dat dit blad, ingeval van een bombardement/ door de bestellers in de kelders der huizen zou worden geworpen, zoodat de abonnenten het daar ongedeerd zouden kunnen lezen.
---

GROOT-BRITTANJE.
De Pall Mali Gazette noemt het dwaasheid te willen ontkennen, dat de boodschap van president Grant een storing in de relatiën tusschen Engeland en de Vercenigde Staten voorspelt. Vooral acht het blad ’t een boos teeken, dat de president werkelijk in goede verstandhouding leeft met den weinig nauwgezetten generaal Butler. — De Gazette meent tegenover de grieven van Amerika een ferme houding van Britsche zijde te moeten aanraden. Engeland heeft zich immer te toegevend betoond ten opzichte van klachten en eischen van gene zijde des Oceaans. Meer Britsche vastberadenheid zou aan Amerika wat meer zelfbeheersching en Wat minder aanmatiging hebben geleerd. De Post stemt toe dat, zoo het gouvernement der Vereenigde Staten een oorlog met Groot-Briltanje voorheeft, hetzij onmiddellijk, hetzij door Canada — de woorden van den president juist gekozen zijn zooals men ze kon verwachten. Had de Russische czar of de Pruisische koning zulk een toon aangeslagen, dan zou er zeker kwaad achter geschuild hebben. Doch — meent de Post — met Amerikaausche presidenten moet men ’t zoo ernstig niet nemen. We weten immers, dat men daarginds gewoon is een stijl te bezigen, die niet altoos vrij te pleiten is van overdrijving en gezwollenheid. De volgende brief, gericht door den heer Gladstone aan den heer Dease, parlementslid voor Queen’s County, is door de Engelsche bladen openbaar gemaakt: Downing Street, 30 Nov. 1870. „Mijnheer, — ik heb u kennis te geven van de ontvangst uwer missive van den 15den dezer, begeleidende een request van de inwoners van Stradbally, waarin deze, naar gij verklaart, hun wensch te kennen geven, dat harer majesteits regeering moge goedvinden, „zoodanige diplomatieke interventie aan te wenden, als aan den paus de voortduring van zijn wereldlijk gezag, voor zoover noodig om hem te beschermen bij het volbrengen zijner geestelijke plichten, benevens een voldoend inkomen, zal verzekeren.” Het request zelf is in breedere en minder stellige bewoordingen vervat; doch ik betwijfel ’t geenszins, dat ik u erkennen mag als den besten tolk van de gevoelens, die het stuk bestemd is uittedrukken. „In antwoord, heb ik te verzekeren, dat harer majesteits regeering, gedurende de verschillende wisselingen die het bewind van den tegenwoordigen paus gekenmerkt hebben, nimmer zich gemengd heeft, en ook thans niet voornemens is zich te mengen in het burgerlijk bestuur der stad Rome en omliggende landstreek. „Doch harer majesteis regeering beschouwt alles was betrekking heeft op de voegzame handhaving van des pausen waardigheid, op zijne persoonlijke vrijheid en onafhankelijkheid in het volbrengen zijner geestelijke functiën, als rechtmatig hare aandacht verdienend. „Zelfs, zonder den drang eener werkelijke noodzakelijkheid aftewachten, heeft harer majesteits regeering, met het oog op den onzekeren toestand der jongste maanden, maatregelen genomen, welke zouden gestrekt hebben om bescherming te verleenen aan den persoon van den souvereinen hoogepriester. „De onderwerpen, waarop ik hierboven wees, zullen bij voortduring de zorgvuldige aandacht van harer majesteits regeering bezig houden; hoewel met ware voldoening door haar is opgemerkt, dat het Italiaansche gouvernement op de ondubbelzinnigste wijze zijn verlangen en voornemen heeft aan den dag gelegd, om des pausen vrijheid en onafhankelijkheid te eerbiedigen en te verdedigen, en om zorg te dragen dat voldoende voorzien zal worden in de middelen tot het ophouden van des pausen waardigheid. — Ik heb enz. igeteekend) „W. E. Gladstone.” Daily-Neivs drijft den spot met dit „al te zorgvuldig en uitvoerig” bescheid op een zoo „allerzonderlingst verzoekschrift”. De ministeriëele beschikking — zegt het blad — heeft intusschen twee uitstekende eigenschappen: zij is zoo gunstig mogelijk voor de requestranten — en bevat toch niets, waaruit de slimste katholiek een dropje troost zou kunnen putten. Harer majesteits regeering wil „zich evenmin mengen in het burgerlijk bestuur van Rome en omstreken”, als in dat van Berlijn, St.-Petersb'urg of Washington. Tot zóóver gaat ’t goed. „Edoch, harer majesteits regeering beschouwt alles wat betrekking heeft op de voegzame handhaving van de waardigheid der pausen, op zijn persoonlijke vrijheid en onafhankelijkheid in het volbrengen zijner geestelijke functiën, als rechtmatig haar aandacht verdienend”. Over die woorden nu zal nu verschil van gevoelen heerschen. Wat wil de heer Gladstone daarmee zeggen? — Niets meer of minder, betuigt de News, dan dat een Engelsch oorlogschip op weg is naar Civita-Vecchia, ten einde den paus, indien zijn heiligheid zulks mocht verkiezen, een vrije passage naar Malta aantebieden. — Minder gemakkelijk acht de News ’t, de vraag te beantwoorden: hoe de onafhankelijkheid des pausen bij het volbrengen zijner geestelijke functiën eenigermate harer majesteits regeering kan aangaan? en wat de heer Gladstone in den naam van alle goeds te maken kan hebben met de „geestelijke functiën” van den opvolger van Petrus? Que diable allait il faire dans cette gal'ere ? Voor de Engelsche ontbijttafel begint het er treurig uit te zien. Het gouvernement te Tours heeft den uitvoerverboden van zout, eiren en boter, welke twee laatstgenoemde artikelen in ontzettende hoeveelheden uit Frankrijk naar Engeland werden verscheept. Verleden jaar — zoo berekent de Pall Mali Gazette — werd in Engeland voor £ 7,000,000 boter ingevoerd, waarvan zeker één derde gedeelte uit Erankijk kwam. Bijna al de te Londen geconsumeerd wordende eieren (meer dan een millioen dagelijks) kwamen insgelijks uit Erankrijk?
---

