NEDERLANDEN. 's GRAVENHAGE, den 13den October 1870.
(Staatsblad n°. 167.) BESLUIT van den 29s<era September 1870, tot aanvulling van het Koninklijk besluit van den 2den Mei 1863 (Staatsblad n°. 51), houdende bepalingen tot het voorkomen van aanvaringen op zee. Wij WILLEM III, bij de gratie Gods, Koning der Nederlanden, Prins van Oranje-Nassau , Groot-Hertog van Luxemburg, enz., enz., enz. Gezien het gemeenschappelijk voorstel van Onze Ministers van Marine, van den 13den Julij 1870, n c . 53; van Binnenlandsche Zaken, van den 19den Julij 1870, n°. 2<>7, 12de afd.; van Buitenlandsche Zaken, van den 26sten Julij 1870, n°. 5349; van Financien, van den 27sten Julij 1870, n°. 25, I. U. R. en Acc.; en van Justitie, van den 5den Augustus 1870, n°. 136, 3de afd., strekkende tot liet opnemen van een nieuw artikel in Ons besluit van 2 Mei 1863 (Staatsblad n°. 51), houdende bepalingen tot het voorkomen van aanvaringen op zee; Den Raad van State gehoord (advies van den 23sten Augustus 1870, n°. 8; Gelet op het nader door voornoemde Ministers uitgebragt gemeenschappelijk rapport, van 30 Augustus, 15 September en 26 September 1870, lit. D n°. 61 , n°. 140, 3de afd., en n°. 65, I. U. R. en Acc.; Hebben goedgevonden en verstaan aan voornoemd besluit, achter artikel 13, een nieuw artikel 13a toe te voegen, luidende als volgt: Art. 13a. De artikelen 11 en 13 zijn alleen toepasselijk in gevallen dat schepen elkander in dezelfde of nagenoeg in dezelfde rigting ontmoeten , zoodanig dat daaruit gevaar van aanvaring kan ontstaan. Zij zijn bijgevolg niet van toepassing op twee schepen, welke indien zij respectivelijk hun beider koers houden , vrij van elkander gaan. De eenige gevallen , waarin meergenoemde artikelen toegepast moeten worden, zijn , wanneer de twee schepen in dezelfde of' nagenoeg in dezelfde rigtiDg elkander ontmoeten, met andere woorden : des daags, wanneer elk der twee schepende maslen van het andere in ééne lijn, of'ongeveer in ée'ne lijn ziet met die gaande door de masten van zijn eigen schip; des nachts, wanneer eenig schip in zoodanige rigting ligt, dat het de beide zijdelichten van een ander schip regt vooruit of' bijna regt vooruit ziet. Onze Ministers van Marine, van Binnenlandsche Zaken, van Buitenlandsche Zaken, van Financien en van Justitie zijn belast met de uitvoering van dit besluit, hetwelk in het Staatsblad zal worden geplaatst. 's Gravenhage, den 29sten September 1870. W I L L E M. De Minister van Marine , Brocx. De Minister van Binnenlandsche Zaken, • Fock. De Minister van Buitenlandsche Zaken, Roest van Limburg. De Minister van Financien, van Bosse. De Minister van Justitie, van Lilaar. Uitgegeven den tienden October 1870. De Minister van Justitie, van Lilaar. Bij Koninklijk besluit van 12 October 1870, n°. 25, is aan mr. S. H. de la Sablonière, op zijn verzoek, eervol ontslag verleend als auditeur bij den schuttersraad der dienstdoende schutterij te Kampen j en als zoodanig benoemd mr. J. A. H. J. Galle'e, en zulks met toekenning van eervol ontslag als 1ste luitenant bij die schutterij. Bij besluit van den llden October jl., n°. 15, heeft Zijne Majesteit goedgevonden aan den lsten luitenant C. G. S. baron van Heemstra, van het regement rijdende artillerie, op het daartoe door hem gedaan verzoek, een eervol ontslag uit de militaire dienst te verleenen. Bij Koninklijk besluit van den lOden October jl., n°. 7, is aan den Oost-Indischen hoofdambtenaar D. W. Rost van Tonningen, laatstelijk inspecteur, belast met de leiding der statistieke opname van Java, thans met verlof' hier te lande, op zijn verzoek, met ingang van 1 November 1870, een eervol ontslag verleend uit 'slands dienst, met toekenning van pensioen.
MINISTERIE VAN BINNENLANDSCHE ZAKEN TWEEDE VERSLAG aan den Minister van Binnenlandsche Zaken van de Commissie in 1870 belast met het afnemen deinatuurkundige examens, volgens art. 4 der wet van 1 Junij 1865 (Staatsblad n°. 59). Aan Zijne Excellentie den Minister van Binnenlandsche Zaken. De bovengenoemde commissie heeft de eer aan Uwe Excellentie een tweede verslag aan te bieden , dat aan het einde harer tweede zitting opgemaakt is. Daar de in de voorloopige vergadering van den 24sten Maart vastgestelde regeling ook ditmaal tamelijk stipt in het oog gehouden is , zoo kan het wel niet anders of dit verslag zal, in den vorm althans, weinig verschillen van het voorafgegane. Eenmaal echter zullen wij ons op het gebied der algemeene beschouwingen begeven, en al geschiedt zulks ook eerst aan het einde van het verslag, zoo meent de commissie deze afwijking van het eerste verslag hier reeds te mogen aanduiden , eene afwijking van het toen uitgedrukte voornemen, om eerst in het laatste verslag in algemeene beschouwingen te treden. Door den voorzitter i^ Uwer Excellentie mededeeling gedaan van de talrijke aanvragen om het examen in deze zitting af te leggen en daarbij werd uiteengezet, hoe die aanvragen zich bepaalden tot verschillende gedeelten van het natuurkundig staatsexamen , en wel voor het grootste gedeelte tot liet examen in de vakken sub litt. e en f in art. 4 der wet van 1 Junij 1865 vermeld. Besparing van tijd , gewigtig vooral met het oog op do belangen van het hooger onderwijs, maakte eene verdubbeling der subcommissie voor anatomie, vergelijkende anatomie en physiologie wenschelijk. Die wenschelijkheid, zij werd door U gedeeld en gij hebt daarom aan de derde subcommissie als leden toegevoegd dr. Th. W. Engelmann en dr J. Fles. Voor het examen in de vakken vermeld in alin. 1 , art. 4 der wet van 1 Junij 1865, waren 24 candidaten aangemeld, die vooreorst nog geen deel wenschten te nemen aan het natuurkundig examen. Drie zijn om verschillende redenen weggebleven. Acht verschenen voor de eerste maal bij de commissie. Slechts één dier candidaten werd afgewezen, en wel voor de wiskunde. Aan de overige zeven werd het diploma uitgereikt. De 13 overblijvende candidaten waren reeds in de eerste zitting geëxamineerd en toen slechts gedeeltelijk of in het geheel niet geslaagd. Acht zijn nu zoo gelukkig geweest een voldoend examen af' te leggen in die vakken , waarin zij vroeger te zwak bevonden waren en ontvingen dien ten gevolge het diploma. Vijf' daarentegen werden andermaal afgewezen , en wel hoofdzakelijk om de geringe kennis dier lieeren van de latijusclie taal. Onder de candidaten voor een of ander gedeelte van het natuurkundig examen waren er vijf', die reeds vroager het examen beproefd hadden in de vakken vermeld in alin. 1 , art. 4 der wet van 1 Junij 1865. Slechts aan éc ! n dier heeren gelukte het aan te vullen hetgeen vroeger ontbrak. De overige vier werden ook nu weer afgewezen , en wel was het struikelblok ook nu wederom naast de wiskunde , hoofdzakelijk de latijnsche taal. Drie candidaten verschenen voor de eerste maal met den wensch om na afgelegd admissie-examen over te gaan tot het natuurkundig examen in zijn geheel of gedeeltelijk. Terwijl twee dier candidaten dien wensch niet vervuld zagen, ontving de derde het diploma voor het admissie-examen en konde daarna aan het eerste gedeelte van het natuurkundig examen deel nemen. De schriftelijke en mondelinge examens der bovengenoemde heeren liepen Maandag den 12den en Dingsdag den 13den September af. Een in do laatste plaats te vermelden candidaat was door ongesteldheid belet op die dagen te Utrecht te zijn, en heeft eerst Zaturdag den 17den September gelegenheid gevonden , om in de vakken geëxamineerd te worden, waarin zijne kennis vroeger onvoldoende geoordeeld was. Reeds denzelfden dag was do commissie in staat, dien candidaat mede te deelen , dat zij hem het diploma voor het admissieexamen konde uitreiken en dat zij hem toestond het natuurkundig examen , overeenkomstig zijnen wensch , alsnog af' te leggen. Da namen der heeren, aan welke volgens het bovenvermelde het diploma voor het voorbereidend gedeelte van het natuurkundig examen werd uitgereikt, zijn als volgt: N. W. Caro, A. A. J. Quanjer, R. A. J. Snethlage , J. C. Molir, B. van Delden , II. van Dam , F. J. Michelsen , J. H. P. Walraven , F. G. A. Huber, J. Visser, F. A. Snel, L. F Boekelman, E. J. Louët Feisser, J. C. P. R. Christan, T. J. B. de Ligny, P. A. Mensert, J. W. Hof'mann , J. Coronel. Voor het eerste gedeelte van het natuurkundig staatsexamen waren achttien candidaten ingeschreven. Vijf daarvan konden nog niet toegelaten worden , omdat zij in de voorbereidende vakken nog niet voldaan hadden. Twee candidaten hadden zich wegens ongesteldheid verontschuldigd
en drie hebben zich om verschillende redenen gedurende het examen teruggetrokken. De uitslag van het examen der acht overblijvende candidaten is, dat de heeren G. A. Haremaker, Gr. H. Schlencker, C. C. H. Munting en J. Bijleveld tot het tweede gedeelte van het natuurkundig examen toegelaten werden , terwijl één candidaat in alle, de drie overblijvende in eenige vakken onvoldoende waren. De schriftelijke eragen in de verschillende vakken tot het eerste gedeelte van het natuurkundig examen behoorende, die vooraf in de commissie waren vastgesteld, werden, op ééne uitzondering na, den 1-lden September door de candidaten beantwoord. In de natuurkunde werden de volgende tweetallen aan de candidaten opgegeven : 1. Welke chemische producten worden er verkregen, wanneer men onder aanwending van platina electroden een galvanischen stroom, voortgebragt door zes elementen van Grove, laat gaan door water, waaraan men een tiende van zijn gewigt aan zwavelzuur heeft toegevoegd ? Hoe verklaart men het ontstaan dier producten ? 1 a Voor een hollen spiegel, waarvan de kromtestraal gelijk is aan één meter , staat in het middelpunt van kromming eene convergerende lens, waarvan de hoofdbrandpuntsafstand mede gelijk is aan één meter. Indien zich voor deze lens , op een afstand gelijk aan een halven meter, een lichtgevend punt bevindt, zoo vraagt men, in welk punt , na door de lens to zijn gebroken , en op den spiegel te zijn teruggekaatst, de van het lichtgevend punt afkomstige stralen elkander zullen snijden ? 2. Wat weet gij van de verandering in volumen en aggregnattoestand , die het water bij verandering van temperatuur ondergaat ? 2a. Waardoor onderscheiden zich de spectra van zon-, electrisch en ander licht ?
In de scheikunde: 1. Welke verbindingen vormen arsenicum, lood, koper, kwik met zuurstof? lloe verhouden zij zich tot de gewone zuren? Welke hunner verbindingen zijn door hare vergiftige eigenschappen bijzonder gevaarlijk hoe worden de genoemde metalen opgespoord? 1 a. Hoe geschiedt do bereiding van chloor ? Tot welke aanwendingen wordt vrij cl. , respectief cl. ontwikkelende producten , in het groot gebezigd , en welke is hunne chemische werking hierbij ? 2. Op welk chemisch proces berust de bereiding van aetbylaether ? Geef eene beschrijving van de wijze zijner bereiding en zuivering. 2 a Hoe onderscheidt men de verschillende suikersoorten, hoe kunnen zij uit andere zelfstandigheden ontstaan en welke producten leveren zij door oxydatie ? 3. 0.4 gram eener kool-, water- en zuurstof houdende verbinding gaf bij ekmentair-analyse eene gewigtsvermeerdering der chloorcalciumbuis van 0.469 gram en van de kalitoestellen van 0.765. Wat voor eene stof werd aan die analyse onderworpen ? 3a Hoeveel liter H (van 0° en bij een barometerstand vau 760 mm ) zijn noodig om 150 gram ferridoxyd te reduceren ? In de plantenkunde: 1. Hoe verklaart gij het opstijgen der sappen in de plant? 1 a. Welke stofwisseling heeft er plaats tusschen de levende plant en den dampkring? 2. Beschrijf zes inlandsche vergiftige planten. 2 a Welke zijn do voornaamste kenmerken der Ranunculacea , i'apilionacea, Umbelliferae, Coniferae en de Filicos? In de dierkunde : 1. Noem de kenmerken op van de klasse der insecten, de orden waarin die klasse wordt verdeeld on de kenmerken van schildvleugeligen (coleoptera) ? 1 a. Welke zijn de eigenschappen , waarin de zoogdieren met de vogels overeenkomen en verschillen , en welke zijn de kenmerken van de orde der knaagdieren ? 2. Tot welke afdeelingen brengt gij den miereneter, den kangaroe, de kreeft , den oester, den inktvisch en den zeekwal en van welke kenmerken gaat gij daarbij uit ? 2a Noem eenige koppootige weekdieren en geef de algemeene kenmerken van hunne klasse op. Voor het geheele natuurkundig examen hadden zes candidaten verzocht in aanmerking to komen. Eén daarvan konde niet tot het examen toegelaten worden , om onvoldoende kennis in de vakken vermeld in alin 1 , art. 4 der wet van 1 Junij 1865 ; twee andere hadden schriftelijk gemeld, dat zij verhinderd waren op het bepaalde tijdstip te Utrecht te komen. Van de drie overblijvende candidaten verzochten twee, slechts voor het eerste gedeelte van het natuurkundig examen in aanmerking te mogen komen. Het examon van één dier beide candidaten was in sommige vakken nog onvoldoende; dat van den tweeden daarentegen stelde de commissie tevreden. Het was de heer II. Rikkers Fischer, die dus tot het tweede gedeelte van het natuurkundig examen toegelaten werd. De derde candidaat eindelijk vertoonde oen bewijs van aan de hoogescliool te Utrecht afgelegd propaedeutisch examen , en werd dus slechts in do zoölogie en in het tweede gedeelte van het natuurkundig examen ondervraagd. Deze candidaat, de heer J. II. Reintjes, voldeed aan de eischen der commissie en verkreeg het diploma voor het natuurkundig examen.
Elt car.didaten wenschten in deze zitting het ontbrekende van het eerste gedeelte en tevens het tweede gedeelte van het natuurkundig examen af te leggen. Hierin zijn slechts twee geslaagd, do heeren Chr. Seignette en F. N. Kramer, aan wien het diploma uitgereikt werd. Eén candidaat verscheen eerst later voor de commissie en was eerst Zaturdag den 17den in het toelatingsexamen geslaagd, zoodat hij Maandag den 19den en de twee volgende dagen schriftelijk en mondeling in de vakken van het natuurkundig examen ondervraagd werd. Men was dus genoodzaakt hem nieuwe vragen op te geven , die hierbij volgen : In de natuurkunde: 1. Welke verschijnselen doen zich voor bij de ontlading van eene leidsehe flesch en van eene batterij ?
1 a. Wat weet gij van de terugkaatsing van het licht op vlakke, holle en bolle spiegels ? 2. Wanneer men 2 kilogr. ijs van 0° in 6 kilogr. water van 50° doet smelten, tot welke temperatuur wordt dan het water gebragt ? (De warmte, die het vat afstaat, wordt niet medegerekend.) Jïa. Een vat van 10 liters inhoud is gevuld met waterstofgas van 7/0 mm. spanning en 0° C. temperatuur. Wat is het gewigt van dat gas ? _ (1 ljter lucht van 0° C en 760 mm. spanning weegt 1,293 gram , de digtheid van waterstof is 0.069.) In de scheikunde: 1. Welke zijnde voornaamste minerale wateren, welk is het hoofdbestanddeel van ieder hunner en door welke reactie wordt dit aangetoond ? la. Welke zijn de voornaamste oplosmiddelen der verschillende metalen en welke scheikundige processen grijpen er bij die oplossing plaats , zooveel mogelijk met formules toe te lichten ? 2. Op welke wijze en onder welke omstandigheden vormt zich het cyan , welke zijn zijne voornaamste verbindingen en in welk verband staan sommige dezer met de ijzeroxydul- en ijzeroxid-zouten ? 2a. Wat zijn esters, geef eene of meer wijzen van ontstaan dezer op, en op welke wijze worden zij in hunne corresponderende alkoholen veranderd ? en wijders de twee reeds bovenvermelde stochio-metrische vragen. In do plantenkunde: 1. Welke stoffen nemen de planten uit den bodem op? In. Wat is parasitisme in het plantenrijk; hoe wordt het onderscheiden in verschillende vormen ? Welke phanerogamische parasiten groeijen in Nederland ? 2. Wat weet gij van de Algen ? 2 a. Wat weet gij van de Fungi ? In de dierkunde: 1. Geef de algemeene kenmerken op van de klasse der reptilien en van de orden , waarin men die klasse verdeelt. la. Geef de kenmerken op van de afdeeling der gelede dieren , en die, waardoor zich de insecten, spinachtige dieren en schaaldieren van elkander onderscheiden. 2. '1'ot welke afdeelingen brengt gij het zwijn, de spitsmuis, de mijt, den lintworm, den nautilus en de zeester? 2a. Noem eenige buikpootige weok'dieren en beschrijf de algemeeno kenmerken van hunne klasse. In de ontleedkunde: 1. Beschrijf de spieren van de kuitstreek. la. Beschrijf het elleboogsgewricht. 2. Beschrijf do ligging van de organen in de kleine bekkenholte. 2a. Beschrijf de lever. 3. Beschrijf den plexus cervicalis. 3a. Beschrijf de pharynx.
In de pliysiologie: 1. Beschrijf den bouw en de beweging der kleino slagaderen. la. Beschrijf den bouw en de chemischo zamenstelling der roode en witte bloediigchaampjes. 2. Welke zijn de verschillen tusschen bindweefsel, kraakbeenweefsel en boenweefsel ? 2a. Welke weefsels nemen deel aan den bouw van de glaudula submaxillaris ? 3. Bezitten de spieren eene eigene irritabiliteit en hoe kan deze bewezen worden ? 3a. Wat zijn reflexbewegingen ? Kunt gij ook eenige reflexbewegingen opnoemen , die bij den mensch voorkomen ? De overige heeren sloten zich voor het tweede gedeelte aan de candidaten voor dat gedeelte aan , on beantwoordden dezelfde schriftelijke vragen , welke ook aan diegenen voorgelegd zijn , die alleen aan do eischen van het tweede gedeelte van het natuurkundig examen te voldoen hadden. Die vragen , vooraf in de commissie vastgesteld, zijn Donderdag den 15den door de candidaten beantwoord. De ontleedkundige vragen luidden als volgt:
1. Beschrijf de spieren , welke aan de voor- en buitenzijde van het onderbeen gelegen zijn. la. Beschrijf de gewrichtsverbinding tusschen hoofd en wervelkolom en tusschen de beide bovenste halswervelen. 2. Beschrijf het strottenhoofd. 2a. Beschrijf de ligging van de organen in de buikholte. 3. Beschrijf het dijkanaal. 3a. Beschrijf het verloop van den stam en van de takken van den nervus supramaxillaris (2den tak van den N. trigeminus). De physiologische: 1. Geef eene beschrijving der bloedsboweging in de slagaderen, de haarvaten en de aderen. la. Beschrijf het mechanisme der ademhaling. 2. Welke veranderingen ondergaan de voedingstoffen en voedingsmiddelen gedurende hun verblijf in de maag ? 2a. ' Welke is de zamenstelling der gal en hare beteekenis voor de spijsvertering ? 3. Geef' eene beschrijving van den bouw en de chemische zamenstelling der willekeurige spieren. 3a. Beschrijf den bouw en de functie van de glandula submaxillaris. 4. Welke zijn de elektrische verschijnselen in spieren en zenuwen in den toestand van rust en in dien van beweging ? 4a. Welke zenuwen nemen deel aan de innervatie van het hart en op welke wijze ? Twee van de elf tot deze kategorie behoorende candidaten hebben zich voor het tweede gedeelte teruggetrokken. Eén van die beiden, de hoer W. H. van der Veen, had reeds in de eerste zitting in eenige vakken voldaan, en gaf nu ook in de overgeblevene blijken van voldoende kennis, zoodat hij tot het tweede gedeelte toegelaten worden konde. De tweede candidaat heeft niet in alle vakken voldaan De zeven overblijvende candidaten hebben in één of in meerdere vakken niet aan de eischen der commissie voldaan, zelfs twee, die zich voor ontleedkunde hadden teruggetrokken , konden toch ook niet in alle vakken , waarin zij geëxamineerd werden , voldoende heeten.
Gunstiger was do uitslag voor die candidaten, welke zich slechts voor het tweede gedeelte aangemeld hadden. liet aantal der candidaten bedroeg vijftien. Drie daarvan waren reeds in de voorjaarszitting in het tweedo gedeelte van het natuurkundig examen ondervraagd. Slechts een van deze drie heeren , C. Alers, verkreeg het diploma. De twee andere heeren voldeden n»g niet geheel en al. Van de twaalf' overblijvenden schoot de kennis van slechts vier in een of meer vakken te kort, zoodat aan de acht volgende heeren het diploma uitgereikt werd : A. L. Holwerda , N. Lansdorp Jzn., G. A. van Leeuwen T. J. van den Berg, H.J. Manschot, A. J. Geluk Az., J. G J. van Oppenraay, J C. Gaerthe. Kn nu komt do commissie tot de in den aanhef aangeduide afwijking in het verslag, dat zich overigens ook ditmaal slechts tot het feitelijke bepaalde. In den boezem der commissie is de vraag overwogen of het wenschelijk ware , de commissien in het vervolg in stede van in het begin van het burgerlijk jaar , in het begin van het akademische jaar te benoemen , zoodat de commissie den lsten Augustus van het eene jaar benoemd tot den lsten Augustus van het volgende jaar in functie ^oude blijven. . En die vraag werd zoo eenstemmig bevestigend beantwoord, zoowel in het belang der te examineren jongelieden, als in het belang der examinatoren en van het aan hen toevertrouwde onderwijs, dat de commissie zich meende te mogen veroorloven , Uwe Exc. te verzoeken , deze wijziging in ernstige overweging te nemen en het daarheen te leiden , dat daaraan zoo mogelijk uitvoering gegeven worde. De examens zouden dan na do groote vacantie in September vóór het begin der akademische lessen en aan hot einde van Junij na het sluiten dier lessen , gehouden kunnen worden. In iedire zitting zou natuurlijk gelegenheid bestaan, om het geheele examen af te leggen; maar de regel zou wezen , dat het eerste gedeelte van het natuurkundig examen werd afgelegd vóór den aanvang van den cursus, het tweede gedeelte aan hot einde van den cursus, zoodat een geheele cursus onderwijs en vergezellende studie dan zou kunnen gewijd zijn aan de vakken , die tot het tweedo gedeelte worden gerekend. De voor den gang der studie en voor de regeling der examina zoo lastige partiele toelating in eenig vak van het een of ander gedeelte zou bij zoodanige regeling welligt geheel kunnen vervallen , en aan alle klagten .omtrent den te grooten omvang van het natuurkundig examen zou de grond ontnomen zijn. Het scheen der commissie toe, dat een hoofdbezwaar bij de toepassing van dien maatregel in de regeling van den overgang zou kunnen gelegen zijn , dat althans in tijds alles zou moeten worden voorbereid , om elke stoornis in den gang der examens te vermijden. Dit punt is daarom door de commissie overwogen , en zij is tot het resultaat gekomen, Uwe Excellentie, casu quo, te moeten voorstellen, het mandaat der bestaande commissie tct in Augustus aanstaande te verlengen, en tevens aan de examinandi van 1870 alle faciliteiten te verleenen , die uit het langer aanblijven eener zelfde commissie voor hen voortvloeien, bepaaldelijk het voorregt, om in het eerste examen van 1871 (omstreeks het einde van Junij) de vakkon aan te vullen, waarin zij in 1870 waren te kort geschoten. Het is van groot gewigt voor de examinandi, dat zij , wanneer aan de hier voorgestelde wijziging wordt gevolg gegeven , daarvan spjedig kennis dragen. Het voorstel, hiertoe in December aangeboden , zou geen doel meer treffen on Uwe Excellentie zal hierin dan ook wel de oorzaak der afwijking van het eenmaal gestelde beginsel van dit verslag willen vinden. F. C. Donders, Voorzitter. W. JBerlis , Secretaris.
MINISTERIE VAN MARINE. I)a Minister van Marine brengt ter kennis van belanghebbenden dat in den loop van het 3de quartaal van 1871 als kadet bij het corps mariniers kunnen worden toegelaten twee jongelingen , na behoorlijk afgelegd examen. De voorwaarden van toelating , alsmede de vereischte kundigheden •bij dat examen , zullen later worden bekend gemaakt. 's Gravenhage , den 23sten September 1870. De Minister voornoemd, Brocx. MINISTERIE VAN FINANTI EN. Dj Minister van Finantien brengt ter kennis van de belanghebbenden : Bij de dienst van den Rijkstelegraaf bestaat behoefte aan telegrafisten. Ter opleiding tot de betrekking van telegrafist der derde klasse, waaraan eene jaarwedde van acht honderd gulden verbor.den is, worden personen toegelaten als leerling-telegrafist, op eon daggeld van één gulden. Voor toelating als leerling-telegrafist kunnen in aanmerking komen zij die het getuigschrift van het eindexamen voor de hoogere burgerscholen met vijfjarigen cursus, vermeld in art. 57 der wet van den 2den Mei 18G3 ' Staatsblad n°. 50), hebber; verkregen en overleggen, en, volgens dat getuigschrift, voldoende bekwaam zijn in de vakken, waarmede men voor de behoorlijke vervulling dor betrekking van telegrafist bij den Rijkstelegraaf' behoort vertrouwd te zijn. Voorts moet nog worden voldaan aan de volgende voorwaarden: De candidaten moeten zich vóór of op den 15den October 1870 bij het Departement van Finantien aanmelden door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken, dat de candidaat is: a. Nederlander, geboren in een der jaren 1845 tot 1852 ingesloten; b. onberispelijk van gedrag, volgens verklaring na 1 October 1870 afgegeven door het bestuur der gemeente, waar de vaste woonplaats van den candidaat is gevestigd. De candidaten moeten bedreven zijn in het vlug schrijven van net en duidelijk schrift. De candidaten behooren te zijn van een gezond ligchaamsgestel,
zonder gebreken, en bepaaldelijk in het bezit van goede gezigts- en gehoororganen. In hoever die vereischten aanwezig zijn , wordt onderzocht door een geneeskundige, daartoe van Rijkswege aan te wijzen, 's Gravenhage, den 30sten September 1870. vax Bosse. MINISTERIE VAN KOLONIËN. In opvolging van het voorschrift van art. 807 van het Reglement op de Burgerlijke Regtsvordering voor de Raden van Justitie op Java en het Hooggeregtshof van Nederlandsch Indie wordt voor de tweede maal afkondiging gedaan van onderstaand arrest. In naam (les Konings ! Het Hooggeregtshof van Nederlandsch Indie (Eerste Kamer) heeft gewezen het navolgend arrest in de zaak, hangende voor het collegie, tusschen
N\ 1122. De Regering van Nederlandsch Indio, als vertegenwoordigende den lande, appellante van een vonnis van den Raad van Justitie te Soerabaija, dd. 22 Mei 1800 negen en zestig, en Elk en een iegelijk, die vermeenen mogt aanspraak te hebben op een stuk grond, groot 363 vierkante Nederlandsche ellen, gelegen ten noordwesten van de rivier Tradjeng, in het Chinesche kampdistrict Kotta, afdeeling en residentie Pasooroean; geïntimeerde; Het Hooggeregtshof van Nederlandsch Indie (Eerste Kamer); Gezien de stukken ; Overwegende, met betrekking tot de daadzaken, dat namens de Regering van Nederlandsch Indie, als vertegenwoordigende den lande, bij een op den dertigsten Januarij 1800 negen en zestig aan den raad van justitie te Soerabaija gediend request, is verzocht uitwijzing van haar eigendomsregt op het bij dat verzoekschrift omschreven stukgrond, waarvan zij den eigendom en het bezit, maar nog geen beschreven titel heeft, dt.t welmelde Raad het gedaan verzoek bij een op twee en twintig Mei 1800 negen en zestig in raadkamer gewezen en niet in het openbaar uitgesproken vonnis heeft gewezen van de hand, op grond dat het Gouvernement, tot staving van zijn beweerd bezit, geen enkel feit heeft aangevoerd, en mitsdien het verzoek, als niet steunende op eenigen f'eitelijken grond, moet worden afgewezen; dat de Regering van Nederlandsch Indie , als vertegenwoordigende den lande , voor zooveel noodig domicilie stellende op het parquet van den procureur-generaal, van dit vonnis in appèl is gekomen bij dit Hof en op de gronden bij haar request omschreven , verzocht heeft, dat het Hooggeregtshof, met vernietiging van het op twee en twintig Mei 18^9 door den raad van justitie te Soerabaija gewezen vonnis en doende wat die regter had behooren te doen, nadat op last van het hof de bij artikel 801 on volgende van het reglement op de burgerlijke regtsvordering voorgeschreven formaliteiten zullen zijn opgevolgd en tegen het verzoek geen verzet is aangeteekond, of dit gedaan zijnde , is vervallen of wel ongegrond verklaard , alsnog zal toewijzen het verzoek namens haar op dertig Januarij 1800 negen en zestig aan die regtbank gedaan en mitsdien verklaren, dat het perceel in het request omschreven, is eigendom van den lande; dat het Hooggeregtshof daarop bij beschikking van den tienden Junij 186'i, alvorens ten definitive te beschikken , ingevolge artikel 801 van het Reglement op de Burgerlijke Regtsvordering heeft gelast: de bij de wet gevorderde drie aankondigingen ; dat die aankondigingen blijkens de overgelegde Javasche Couranten van den twee en twintigsten Junij 1869, nommer vijftig, den drie en twintigsten Julij 1800 negen en zestig, n°. 59, en den vier en twintigsten Augustus 1869, n°. 68, hebben plaats gehad en de griffier bij het Hooggeregtshof op den zes on twintigsten November 1869 heeft verklaard , dat tegen het verzoek geen verzet is gedaan. Met betrekking tot het regt : Overwegende dat de beslissing waarbij op het daartoe strekkend onderzoek eene uitwijzing van eigendomsregt op onroerende zaken wordt gedaan , bij de artikelen 807 en 808 van het Reglement op de Burgerlijke Regtsvordering uitdrukkelijk een vonnis wordt genoemd , hetwelk ten aanzien van de belanghebbenden, die niet reeds vroeger ingevolge het tweede lid van artikel 802 tegen het verzoek zijn opgekomen , als bij verstek gewezen behoort te worden aangemerkt . en waartegen zij, gedurende den tijd van eon jaar nadat de laatste der ingevolge artikel 807 voorgeschreven aankondigingen in de Nederlandsche Staats-courant heeft plaats gehad, alsnog in verzet kunnen komen; Overwegende dat bij artikel 29 alinea 2 juncto artikel 31 der Regterlijko Organisatie op straffe van nietigheid is voorgeschreven, dat alle arresten en vonnissen in het openbaar behooren te worden uitgesproken ; Overwegende dat het onderwerpeijk vonnis van den raad van justitie te Soerabaija, waarvan appèl, welde vermelding inhoudt dat het in het raadkamer is gewezen, doch niet dat het in het openbaar is uitgesproken en van eene uitspraak in het openbaar overigens niet blijkt, zoodat het vonnis ingevolge de bovenaangehaalde wetsbepaling behoort vernietigd en door het hof op nieuw behoort te worden regt gedaan; Overwegende dat namens de Regering als feit is gesteld, dat het Gouvernement is eigenaar en bezitter van het bij het verzoekschrift bedoeld stuk grond, dat zich, blijkens daarvan door den griffier bij het Hooggeregtshof van Nederlandsch Indie op den 26sten November 1869 gegeven verklaring, tegen het gedaan verzoek niemand als belanghebbende heeft verzet; Overwegende dat vermits de vordering den Hove niet ongegrond of onregtmatig is voorgekomen, zij naar aanleiding van art. 78 van het reglement op de Burgerlijko Regtsvordering behoort te worden toegewezen ; Lettende op de aangehaalde wetsbepaling, artikel 800 en volgende en artikel 78 van het Reglement op de Burgerlijke Regtsvordering ; Regtdoende: Vernietigt het vonnis op den 22sten Mei 1869 door den raad van justitie te Soerabaija gewezen, op de, namens de Regering van Nederlandsch Indie, als vertegenwoordigende den lande, gediende vordering tot uitwijzing van het eigendomsregt op het bij het verzoekschrift van don 30sten Januarij 1869 aan voormelden raad omschreven stuk grond , En op nieuw regtdoende, Wijst de ingestelde vordering toe;
Verklaart mitsdien dat het stuk grond, blijkens de daarvan door den gezworen landmeter A M. S. Hoogerwaard op negen Augustus 1865 onder n°. 1391 opgemaakten meetbrief, groot 363 vierkante Nederlandsche ellen, geleden ten noordwesten van de rivier Tradjeng in het Chinesche kamp, distriet Kotta, afdeeling en residentie Pasoeroean, bebouwd met eenige pisangboomen, bamboe- en nissastruiken, belendende ten noorden aan de Markstraat, ten oosten aan de rivier Tradjeng, ten zuiden aan gouvernementsgrond, ten westen aan perceel nommer 120 van regt van opstal en een verpondingsperceel, metende oost 17° 30 zuid achttien ellen, zuid 49° west 32 ellen, west *28° noord 13 ellen 50 duimen, noord 18° oost 5 ellen, oost 7° zuid tien ellen en noord 25° 30, oost 17 ellen vijf en twintig duim, alles Nederlandsche maat, in eigendom is toebehoorende aan den lande. Verstaat dat de kosten in beide instantien gevallen zullen komen ten laste van den lande. Aldus gedaan bij de heeren meesters W. Rappard , president, D. L. F. de Pauly, jhr. C. J. van Beresteyn , J. F. M. Godefroy en C. W. A. van Schelle, raadsheeren , en uitgesproken ter openbare teregtzitting van Donderdag den 31sten Maart 1870, in tegenwoordigheid van de heeren meesters W. Rappard, president, D. L. F. de Paijly, jhr. C. J. van Beresteyn, G. F. Essers en J. F. M. Godefroy, raadsheeren , van den procureur-generaal, vertegenwoordigd door den advocaatgeneraal mr. C. G. Hultman en den derden substituut-griffier mr. R. W. Craandijk. (Onder stond) President (w. g) W. Rappard. Griffier (w. g.) R. W. Craandijk. .
---

