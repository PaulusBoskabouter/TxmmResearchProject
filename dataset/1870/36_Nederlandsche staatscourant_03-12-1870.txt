NEDERLANDEN. 's GRAVENHAGE, den 2den December 1870.
Bij Koninklijk besluit van 1 December 1870, n°. 10, is aan de na te melden officieren bij de dienstdoende schutterij te Zwolle , op hun verzoek, eervol ontslag verleend, als: aan J. H. Schellwald en mr. S. J van Royen, als kapitein, en hun tevens vergund de uniform der schutterij met de onderscheidingsteekenen aan hunnen rang verbonden te blijven dragen ; aan mr. A. G. A baron Sloet tot Oldhuis, als lsten luitenant. En zijn voorts bij de dienstdoende schutterij te Zwolle benoemd: tot kapitein S. M. C. P. Breukel en E. J. van Hoboken, beiden thans 1ste luitenant; tot lsten luitenant J. W. J Vos de Wael, D. J. R. Jordens en J. H. Th. de Vogel, allen thans 2de luitenant; tot 2den luitenant F. Viëtor. MINISTERIE VAN BINNEN LA NDSCHE ZAKEN Da Minister van Binnenlandsche Zaken; In aanmerking nemende, dat in den bij het Koninklijk .besluit van 1 September 1867, n°. 50, behoorenden staat van de perceelen, welke ten behoeve van den aanleg van een afwatering- en scheepvaartkanaal van Groningen naar Delfzijl zijn te onteigenen, misstellingen hebben plaats gehad, voor zooveel betreft de gemeente Appingadam ; dat die staat te verbeteren is, als volgt: Gemeente Appingadam : Achter het nommer van het grondplan n°. 84 a, staat 0,02,54 : lees: 0,12,80; terwijl als kadastrale grootte van het perceel staat 0,02,54 hektare: lees 2,54,00 hektare ; Gezien de Staatscourant van 22 en 23 September 1867, n°. 225, waarin het Koninklijk besluit van 1 September te voren, n°. 50, met den daarbij behoorenden staat, is opgenomen ; Bepaalt, dat deze misstellingen met de verbetering algemeen zullen worden bekend gemaakt, op gelijke wijze als ten aanzien van den staat van aanwijzing is geschied. 's Gravenhage , 1 December 1870. Fock.
---

BUITENLANDSCHE BERIGTEN. RUSLAND.
In een schrijven uit St. Petersburg van 26 November zegt de correspondent der Indépendance Beige : » De bezorgdheid, hier aanvankelijk opgewekt door den stap betrekkelijk het Parysche verdrag, verdwijnt meer en meer. Het Britsche gouvernement schijnt tot bedaren te komen, hoewel het bij zijne verbolgene houding blijft, ten einde te verhoeden dat het verwijlen van de tory-partij over de luttele uitwerking zijner vertoogen zal moeten hooren. Wel zoekt het Engelsche gezantschap alhier nog eenen schijn van voldoening te verkrijgen ; het zegt dat al het verlangde zal worden bewilligd ten gevolge eener internationale conferentie, mits het Russische kabinet den al te strakken vorm zijner verklaring terug neme. Doch zelfs in dit punt schijnen de pogingen der Engelsche diplomatie schipbreuk te zullen lijden op den vasten wil van Keizer Alexander, die grootelijks gesterkt is geworden door een voorval van groot gewigt, waarvan ik met volle zekerheid kennis draag. Er is namelijk thans een eigenhandig schrijven van den President der Vereenigde Staten bij den Keizer ontvangen ; de generaal Grant betuigt daarin zijne blijdschap over Zijner Majesteits besluit om de door Gortschakoff opgezegde verdragsbepalingen betrekkelijk de Zwarte Zee en de vaart door de Dardenellen te doen vervallen; en hij doet een bepaald voorstel om hem in het geval eener botsing met Engeland de ondersteuning van de geheele zeemagt der Vereenigde Staten te verleenen. » De brief zegt, nagenoeg met zoo vele woorden, dat op den eersten wenk van Rusland de gansche vloot der Vereenigde Staten zich naar de Middellandsche Zee zal rigten en de Russische oorlogsschepen helpen zal door de Dardenellen heen te dringen. » Het bestaan van Grant's brief is reeds ter kennis van het Engelsche gouvernement gekomen; en het is vooral sedert dat tijdstip, dat het Londensche kabinet zich meer rekkelijk begint te betoonen in het dezerzijds opgeworpen vraagstuk. » Tevens loopen hier zonderlinge geruchten omtrent de eigenlijke gezindheid der Porte. Naar gezegd wordt, zou zij zeer geneigd zijn om ons volle vrijheid in de Zwarte Zee te geven, zijnde het onzen ambassadeur gelukt den Sultan van de vredelievende bedoelingen onzer regering te overtuigen. Zeker is het dat de Turksche ambassadeur alhier ongemeene kalmte en gerustheid toont: hij zet zijne bezoeken bij de leden van het Keizerlijke geslacht voort, en gedraagt zich geheel anders dan de vertegenwoordiger eener regering die oorlog verwacht , doen zou. Doch misschien is zijne houding enkel diplomatieke veinzerij.
» Voor Pruissen schijnt Ruslands stap, althans het daarvoor gekozen tijdstip, eene verrassing geweest te zijn. Zeker is het dat de heer von Bismarck over het tijdstip niet is geraadpleegd. De zaak zelve was sedert het begin van den Fransch-Duitschen oorlog in beginsel tusschen Rusland en Pruissen afgesproken; doch naar von Bismarck's oordeel moest Rusland zich dan eerst van de verdragsbepalingen ontslagen verklaren , wanneer Pruissen definitief de zege op Frankrijk zou hebben behaald. Maar onze rijkskanselier, de vorst Gortschakoff, dacht anders; zich herinnerende hoe Frankrijk tijdens den oorlog tusschen Pruissen en Oostenrijk werd te leur gesteld in zekere van Pruissens zijde opgewekte verwachtingen, achtte hij het na de capitulatie van Metz, verkieslijk den heer von Bismarck eene gedane zaak voor de voeten te leggen, en heeft hij zijne verklaring uitgevaardigd zonder voorafgaande kennisgeving aan Pruissen. Hierdoor werd te Versailles eenige misnoegdheid te weeg gebragt; doch deze schijnt spoedig verdwenen te zijn. »Hier te lande is het publiek door Gortschakoff s verklaring in geestdrift gebragt; adressen aan den Keizer uit verscheiden deelen des rijks getuigen daarvan bij voortduring. » Het besluit onzer regering om de legerorganisatie te wijzigen en daarvoor de algemeene dienstpligtigheid tot grondslag te nemen , vindt hier te lande algemeene goedkeuring, zelfs bij den adelstand, die daardoor zijn laatste voorregt zal verliezen. Van alle zijden komen reeds voorstellen om gelegenheden tot oefening in de behandeling van het geweer op te rigten, alsmede aanbiedingen van achterlaad -gewereD. Te Moskau is eene vereeniging van Russische scherpschutters opgerigt. » Ons ministerie van oorlog is zeer ijverig bezig de nieuwe legerorganisatie te ontwerpen. Daarbij zal de krijgsmagt, naar ik verneem , verdeeld worden in twee hoofddeelen , namelijk linietroepen en landweer. Alle jongelieden van 21jarigen ouderdom zullen drie jaren in de landweer moeten dienen: vervolgens zal een bij loting aan te wijzen gedeelte drie jaren dienst moeten doen in de linietroepen , welke alzoo uit reeds geoefende soldaten zullen bestaan ; daarna zal de soldaat overgaan tot den tweeden ban der landweer , die enkel bij hot binnendringen van vijandelijke legers wordt opgeroepen ; hierbij zal hij zes jaren lang tot de dienst verpligt zijn, doch in vredestijd zijn burgerlijk bedrijf kunnen uitoefenen. H De jonge lieden die naar de bestaande wet, wegens hunne hoogere beschaving, het voorregt hebben om na drie, na zes of na twaalf maanden krijgsdienst tot den rang van officier te worden bevorderd, zullen dat regt behouden, doch evenwel allen zonder uitzondering verpligt zijn om bij de landweer in dienst te treden. n Men hoopt de nieuwe wet op de krijgsdienst in het begin van het volgende jaar te zullen kunnen afkondigen en de eerstvolgende ligting naar hare bepalingen te zullen kunnen bewerkstelligen. In die verwachting is men bezig het leger van zijne oude bestanddeelen te zuiveren door onbepaald verlof te verleenen aan al de soldaten die langer dan acht jaren gediend hebben. Hierin zal Europa zekerlijk een nieuw blijk van Ruslands vredelievende bedoelingen zien ; doch de thans verkende verloven zullen de getalsterkte des legers met hoogstens honderd duizend man verminderen ; en de aanstaande ligting zal, indien zij naar de nieuwe wet geschiedt, vijf honderd duizend man meer opleveren dan vroeger." ENGELAND. De Times van gisteren, Donderdag, zegt dat thans Ruslands stap ten aanzien van het Parysche vredesverdrag door al de andere mogendheden , welke dat verdrag onderteekend hebben, gelaakt wordt; dat Oostenrijk alleen zoover in gevoelen van Engeland verschilt, dat het eene meer volledige intrekking van Gortschakoff's verklaring zou willen eischen dan het Londensche kabinet noodig acht; dat Italië blijken van goeden wil geeft en koen voor het verdrag opkomt; en dat de Porte met de andere mogendheden zamenwerken en noch in Ruslands stap berusten noch zelfstandige stappen daartegen doen wil. Tevens acht de Times het noodig, uitdrukkelijk te verklaren dat er geen grond bestaat voor de vrees dat de Sultan, vervoerd door strijdlust en aangemoedigd door den goeden staat waarin hij zijne krijgsmagt ziet, op eigen hand vijandelijkheden tegen Rusland aanvangen en alzoo Europa's vrede in gevaar brengen zal. — Eenige jaren geleden besloot de regering van Canada de voordeelen , die zij in de visscherij op hare kusten aan de Amerikaansche visschers had verleend, in te trekken , en wel omdat de vrijgevige verdragsbepalingen ter wederzijdsche bevordering van het handelsverkeer door de Vereenigde Staten , deels uit ingenomenheid met het stelsel van bescherming der nationale bedrijvigheid en deels uit misnoegdheid tegen Engeland , opgezegd waren. Sedert werden de verordeningen der Canadasche regering omtrent de visscherij door de Amerikaansche visschers geëerbiedigd, onder protesten en met grooten weerzin, maar op uitdrukkelijke aanmaning van hunne eigene regering. Thans is er berigt uit New York ontvangen dat een Amerikaansch visschersvaartuig, te nabij de Canadasche kust bezig zijnde te visschen, door eenen Britscben kruiser aangehouden en opgebragt is.
Dit berigt baart in Engeland eenige bezorgdheid voor nieuwe moeijelijkheden met de Vereenigde Staten, te meer omdat het aangehouden vaartuig te huis behoort in eene plaats die door den generaal Butler in het Congres der Unie wordt vertegenwoordigd. De genoemde woordvoerder der republikeinsche of bewindvoerende partij heeft dezer dagen zijne misnoegdheid tegen Kngeland op nieuw aan den dag gelegd in eene openbare redevoering over de oude ,4ia6aroa-quaestie, en daarbij ook de klagten der Amerikaansche visscherij over de handelwijze der Canadasche regering voor gegrond verklaard. Deze omstandigheid doet in Engeland vermoeden dat de nu voorgevallen inbreuk op de Canadasche visscherij niet onopzettelijk, maar ten gevolge van Butler's raadgevingen en overeenkomstig diens bedoelingen begaan is, en alzoo ten doel heeft aanleiding tot eene botsing tusschen Engeland en de Vereenigde Staten te geven. — Overeenkomstig de bepalingen der nieuwe wet op het lager onderwijs heeft verleden Dingsdag in Londen de verkiezing der plaatselijke schoolcommissien plaats gehad , en wel door geheime stemuitbrenging van de stemgeregtigde bevolking. Die wijze van stemming heeft daarbij zoo goede uitkomsten en zoo weinig bezwaren opgeleverd, dat hare aanstaande invoering voor de verkiezing der parlementsleden , naar het oordeel van het Daily News , thans met volle zekerheid te verwachten is. TURKYE. Een bij de Indépendance Beige ontvangen schrijven uit St. Petersburg van 19 November zegt dat de Porte eene vreedzame beslechting van het door Rusland opgeworpen vraagstuk scheen te verwachten , dat zij althans sedert eene maand de getalsterkte van het staande leger verminderde, en dat er nergens in het Turksche rijk militaire toerustingen te bemerken waren.
DUITSCHLAND. In sommige Pruissische bladen is de vraag geopperd of de tegenwoordige rijksdag wel bevoegd geacht kan worden om de met de ZuidDuitsche Staten gesloten verdragen en de daarbij vastgestelde veranderingen der constitutie te behandelen en goed te keuren. Zij meenden dat er een buitengewone rijksdag tot dat einde zou moeten worden verkozen en bijeen geroepen, vermits het in dit geval niet eigenlijk te doen is om wijzigingen in de bestaande constitutie van den Noord -Duitschen Bond te brengen , maar om voor een nieuwen Duitschen Boud eene nieuwe constitutie vast te stellen. De half-officiele Provinzial Correspondent bestrijdt dit gevoelen en betoogt dat het aandruischt tegen de duidelijke bepalingen der constitutie, waarbij in het thans bestaande geval voorzien is. i) In art 79, zegt het regeringsorgaan, is bepaald dat de intrede der Zuid-Duitsche Staten in den bond op voorstel van het bondspraesidicim langs den weg der bondswetgeving moet plaats hebben. i) Maar met de intrede der Zuid-Duitsche staten verandert de NoordDuitsche bond uit den aard der zaak in een Duitschen bond, en de Noord-Duitsche constitutie in eene Duitsche constitutie. » Dat deze uitbreiding en omschepping niet zonder enkele veranderingen der constitutie zoude plaats hebben , daaromtrent heeft voorzeker bij staatkundigen van eenig doorzigt nooit twijfel bestaan; maar deze veranderingen liggen even zoo in de bevoegdheid der bondswetgeving, als de opneming zelve der Zuid-Duitsche Staten in den bond. i) Ook de bewering , dat het in het wezen dezer zaak eene geheel andere constitutie dan de thans bestaande geldt, blijkt bij nader onderzoek geheel ongegrond te zijn. «Hoe gewigtig enkele concessien mogen schijnen, welke met name in het verdrag met Beyeren ter bevordering van het groote nationale doel zijn gedaan, zijn toch alle wezenlijke grondslagen van de dusver bestaande bondsconstitutie volstrekt in stand gehouden. Nergens is tot eene verandering besloten, welke het wezen van den Bond en de vervulling van zijne nationale taak zou kunnen benadeelen. » De beraadslaging in den Rijksdag zal dit voorzeker ten volle doen uitkomen en aan de vertegenwoordigers der nationale zaak de geruststellende zekerheid verschaffen , dat zij, met volkomen trouw aan hunne beginselen, hunne goedkeuring aan de voorgelegde tractaten kunnen hechten om daardoor het groote werk der vestiging van Duitschlands eenheid te helpen voltooijen." De Pruissische Staats-Anzeiqer maakt het volgende openbaar : » De generaal Barral, die thans in het Loire-leger een corps commandeert , is dezelfde die in Strasburg gedurende het beleg bevelhebber der Keizerlijke artillerie was, en als zoodanig bij de capitulatie eene verklaring onderteekende, waarbij hij op zijn woord van eer verzekert, dat hij in dezen oorlog niet meer tegen Pruissen en zijne bond^enooten de wapenen voeren of aan de verbonden legers schade toebrengen zal. li De generaal Barral verzocht op het glacis der vesting de vergunning om zijne verklaring onverwijld te mogen onderteekenen, zonder, gelijk de overige officieren, naar Strasburg terug te moeten keeren, en om naar Colmar te mogen vertrekken. Ten gevolge van hooger voorspraak werd hem dit vergund; hij onderteekende niet alleen de verklaring, maar schreef ook het bewijs daarvan neder in de portefeuille van den adjudant des generaals von Werder, den ridmeester graaf Henckel von Donnersmarck. » De generaal Barral heeft dus in den volsten zin des woords het door hem verpande woord van eer verbroken. »i De chef van den generalen staf van het 14de legercorps , » v. Leszczynski".
F R A N K R IJ K. De minister Gambetta heeft in het begin dezer week te Tours het volgende besluit genomen en uitgevaardigd: » Vermits eenheid in de leiding der krijgsmagt in het westen noodig is, wordt zij in haar geheel, ook de onder bevel van den generaal Kératry staande troepen, gesteld onder de opperste leiding van den divisie-generaal Jaurès". Dit besluit, eene zijdelingsche afzetting van de Kératry, die tot de bewerkers der Parysche omwenteling van 4 September behoort, heeft veel opzien bij het publiek gebaard. Sommigen zeiden dat de reden van het besluit lag in zijne oneenigheid met Cathelineau, den aanvoerder van de Vendeesche vrijwilligers , die het beeld der Heilige Maagd in hunne banier voeren; anderen dat zij lag in het vermoeden dat de
Kératry deel had in een plan om de republiek omver te werpen en eenen prins uit de familie Órleans tot koning uit te roepen. Een correspondent van het Londensche Daily News , berigt gevende van de nederlaag die het Fransche noorder-leger den'27sten bij Amiens heeft geleden, zegt dat alleen de Fransche mariniers in dat treffen hunnen pligt hebben gedaan; dat de meeste Fransche troepen binnen hun verschanst kamp bleven, en dat de linie-troepen , gelijk telkens in dezen oorlog, het eerste op de vlugt gingen. B E L G I E. Het voorstel van wet, door eenige liberale leden bij de Belgische Kamer van Vertegenwoordigers gedaan, om het bezoeken der lagere school tot eene wettelijke verpligting te maken en het verzuim daarvan te straffen , is in de afdeelingen der Kamer door verre het grootste aantal leden onaanneemlijk geacht; slechts in ééne van de afdeelingen heeft de meerderheid zich met het beginsel van het voorstel vareenigd , mits het tot hot onderwijs in het lezen, schrijven en rekenen beperkt, en niet met strafbepalingen geschraagd wierd. — De Keizerin Eugónie heeft, gelijk uit de Londensche dagbladen van gisteren blijkt, Woensdag op haar verblijf te Chiselhurst in Engeland een bezoek (het eerste) van de Koningin Victoria ontvangen. Evenwel was het berigt dat zij Dingsdag jl. door Brussel naar haren gemaal te Wilhelmshöhe zou gereisd zijn , volgens de Echo niet geheel zonder grond ; dit Brusselsche dagblad verzekert thans ten stelligste , dat de Keizerin den dag van 28 November te Brussel heeft doorgebragt. VEREENIGDE STATEN. De Amerikaansche correspondent der Londensche Times zegt in een schrijven uit Philadelphia van 14 November, na den reeds bekenden uitslag der verkiezingen te hebben vermeld: » Deze groote verandering in de zamenstelling der nationale vertegenwoordiging is het begin van eene dier politieke omwentelingen, welke in de Vereenigde Staten na verloop van tien of twaalf jaren doorgaans plaats grijpen. Daar de groote oorlogspartij , dat is de republikeinsche , met het herstel der gescheurde Unie en met de afschaffing der slavernij hare taak heeft vervuld, is het niet onnatuurlijk dat zij niet meer zoo veel ondersteuning bij de natie vindt als vroeger; daarbij komen innerlijke verdeeldheid, misbruik van het verkregen overwigt door eene willekeurige handelwijze, door uitsluiting van alle andersdenkenden , door baatzuchtige benuttiging der heerschappij; die innerlijke oorzaken van verval zou het gouvernement kunnen stuiten indien het niet zoo zwak ware. Grant bleek in den burgerkrijg een groot veldheer te zijn; doch als President is hij niet op zijne plaats. De leiders der republikeinsche partij beginnen dan ook te vreezen dat het oppergezag haar bij de Presidentskeuze van ï872 ontzinken zal; en zij zien uit naar middelen om haar te sterken; onder anderen worden daartoe eene kabinetsverandering en krachtige doorzetting der -4Zaiaj»«-quaestie voorgeslagen. »Het eerste gevolg der voor de demokratische partij gunstige uitkomst der verkiezingen zal denkelijk z'y'n dat er nog vóór de zamenkomst van het nieuw gevormde Congres, en welligt dadelijk bij de opening der Congreszitting in December dezes jaars, een voorstel tot verlaging der beschermende invoerregten gedaan wordt."
T E L E G R A I» III S C II E 15 E R I G T E K. Londen, 2 December. Het Parlement is tot 17 Januarij aanstaande geprorogeerd. De Daily Telegraph zegt dat al de onderteekenaren van het tractaat van Parys hot voorstel eener conferentie hebben aangenomen , met uitzondering van Frankrijk, welks antwoord nog niet ontvangen is. Volgens de Morning Post zal de conferentie waarschijnlijk nog voor Kersmis bijeen komen. De Standard verheugt zich over den door het leger van Parys betoonden moed, en meent dat de behaalde voordeelen deszelfs vertrouwen bij volgende uitvallen zullen verhoogen. De vrede , zegt dat Franschgezinde blad, is nog niet nabij, en het zal Pruissen berouwen dat het de vredesvoorwaarden van Jules Favre niet aangenomen heeft. St. Petersburg, 1 December. In het regeringsblad wordt het antwoord van den vorst Gortschakoff op de eerste Engelsche depêche openbaar gemaakt. Daarin wordt eerst gesproken van den door Engeland geuiten wensch naar eene vriendschappelijke verstandhouding tusschen de beide Stafen. In een onderzoek van de vraag betreffende het strikte regt wordt niet getreden , daar de behandeling hiervan niet geschikt zou zijn om tot de gewenschte overeenstemming te leiden De nota betreurt dat lord Granville inzonderheid tegen den vorm van Ruslands mededeeliug opkomt. De terzijdestelling van een zuiver theoretisch beginsel, waardoor Rusland een regt herneemt van hetwelk geene mogendheid afstand mag doen, kan niet als eene bedreiging van den vrede beschouwd worden. Hot Russische kabinet heeft nooit de vernietiging van het tractaat in zijn geheel beoogd. Rusland is bereid deel te nemen aan alle beraadslagingen , welke ten doel hebben het scheppen van gemeenschappelijke waarborgen voor de bevestiging van den vrede in het Oosten, en het acht de goede verstandhouding tusschen de beide regeringen bevorderlijk niet alleen voor de belangen der beide landen, maa>* ook voor de instandhouding van den algemeenen vrede. Berlyn , 2 December. Een officieel berigt uit Versailles van l December meldt: »Bij den gisteren mislukten uitval der Fransehen hebben zij een zeergroot verlies aan dooden, gekwetsten en gevangenen geleden. Heden hebben zij eene wapenschorsing voor eenige uren gevraagd om hunne dooden te begraven. De Würtembergers hebben omstreeks 40 officieren en 800 man, de brigade Trosset van het 2de legercorps 2 officieren en omstreeks 70 man verloren; het verlies van het Saksische corps is nog niet opgemaakt. Heden heeft de vijand zich geheel en al stil gehouden." Berlyn, 2 December. Eene depêche van den generaal Tumpling aan het generaal-commando te Breslau, gedagteekend uit Villeneuf le Roi den lsten December des middags, meldt: » Gisteren ten 2 ure des nachts, onder een hevig vuur van de forten en kanonneerbooten, heeft de vijand, zoo gezegd wordt met 120,000 man onder Trochu en Ducrot, eenen nieuwen uitval gedaan tegen het dezerzijdsche en het Wiirtembergsche front. Deze werd tegen 11 ure door het 6de corps zegevierend teruggeslagen, als wanneer ter ondersteuning van den
hevig bestookten Würtembergschen linkervleugel 6bataillons, 2'/j escadrons en 2 rijdende batterijen over Villeneuf St. Georges konden afgezonden worden. Des namiddags ten 3 ure werd onze positie op nieuw hevig aangetast; kort na zes ure waren de Franschen overal teruggeslagen. Ons verlies is, dank zij onze verschansingen, betrekkelijk gering." Stuttgart , 1 December. Een telegram van den generaal von Obernitz aan den Koning, gedagteekend den 30sten November uit Chateau le Piple, berigt : » De 2de en 3de brigade heeft heden in een ernstig gevecht van vijf uren den uitval van eeno divisie Fransche linietroepen tegen Monméily met ondersleuning van de 7de Pruissische brigade zegevierend teruggeslagen. De 1ste brigade handhaafde hare stelling bij Cornelly en Villiers van den morgen tot het aanbreken der duisternis tegen de krachtige aanvallen eener Fransche divisie. De vijand werd ook hier teruggeslagen en verloor meer dan 300 gevangenen. Ons verlies bedraagt 6 officieren gesneuveld en 34 gekwetst; van de manschappen zijn omstreeks 700 dood of gekwetst." München, 2 December. Een aan ons ministerie van oorlog gerigt telegram uit Versailles van 1 December berigt dat de generaal von der Tann den vorigen dag (30 November) ten westen van Orleans de Franschen geslagen had. Calais, 1 December. Per luchtbal zijn de volgende berigten uit Parys van 30 November des avonds ontvangen: » Gisteren zijn proclamatien van de generaals Trochu en Ducrot aangeplakt, welke grooten indruk gemaakt hebben. Trochu werpt de verantwoordelijkheid voor het bloed, hetwelk vergoten staat te worden, op hen wier laakbare eerzucht de beschaving en de regtvaardigheid met voeten heeft getreden, terwijl Ducrot in zijne proclamatie zweert niet dan dood of als overwinnaar in Parys te zullen terugkeeren. n Daarop zijn gisteren de aanvallende operatien aangevangen. Eene afdeeling mariniers en nationale garde heeft te Choisy het spoorwegstation overrompeld Te gelijker tijd had een aanval op L'Hay plaats. In den afgeloopen nacht en heden morgen werd van de forten een onafgebroken kanonvuur onderhouden en hadden op verscheiden punten gevechten plaats. » Dezen morgen is de generaal Ducrot over acht bruggen de Marne overgetrokken en heeft Montmdly bezet, terwijl tusschen Uhampigny, Brie-sur-Marne en Villiers hevig gevochten werd. Onze troepen hebben heden avond hunne positien behouden. » De generaal Trochu zwaait in zijn rapport aan allen loftoe,maar verdient zelf niet minder lof, want op zekere hagchelijke oogenblikken moedigde hij do infanterie door zijne tegenwoordigheid aan. Door het vuur onzer artillerie zijn bijna al de werken des vijands vernield. Kanonneerbooten op deSeine en Marne en gepantserde spoorwegwagens namen deel aan het gevecht. » In den namiddag werd een aanval op Epinay gedaan, hetwelk door Laroncière werd bemagtigd, en waar vele gevangenen en twee kanonnen in onze handen vielen. li Het gevecht zal morgen op de geheele linie voortgezet worden. ii De generals Renault en La Charrière zijn gekwetst. Ons verlies aan gekwetsten wordt op 2000 geschat. Dat der Pruisseu is zeer aanzienlijk. » Aan de zuidzijde heeft de generaal Yinoy den strijd hervat." Tours , 2 December. Volgens een gisteren te Belle-ille-en-Mer per luchtbal ontvangen berigt uit Parys van den 30sten des avonds, had dien morgen een groote uitval uit Parys plaats gehad. De Franschen hadden het station te Choisy en de positie van Epinay bemagtigd. De generaal Ducrot was over de Marne gegaan en had Montmély op den middag ingenomen maar het vervolgens weder moeten verlaten. Ook tusschen Champigny, Blie en Villers aan de Marne werd hevig gestreden. Den 30sten des avonds bleven de Franschen in hunne stelling buiten Parys. De admiraal La Roncière heeft Epinay bemagtigd. Den lsten zou het gevecht voortgezet worden. Wij hebben omstreeks 2000 gekwetsten gehad. Het verlies der Pruissen is zeer aanzienlijk. Gisteren is door het Loire-leger in een treffen met den regtervleugel des vijands een belangrijk voordeel behaald. Ween en, 1 December. Het door de dagbladen vermelde berigt van de aftreding des generaals Kuhn als rijksminister van oorlog en van zijne vervanging door den generaal Edelsheim schijnt gegrond te zijn. Volgens de Neue Freie Presse is de bijeenkomst der conferentie wel waarschijnlijk, maar nog niet zeker. Frankrijk zou als plaats van bijeenkomst Weenen voorgesteld hebben, doch dit zou door Oostenrijk verworpen zijn. B'Jcharest, 1 December. De Senaat heeft den heer Plagino, en de Kamer van Afgevaardigden den heer Costaforu als president herkozen. In de beide kamers zijn commissien benoemd tot het ontwerpen van een antwoord op de troonrede. Londen, 1 December. Blijkens den heden verschenen weekstaat was de stand der Bank als volgt: totale reserve £ 13,882,fi02; banknoten in omloop £ 23,180,163; voorraad edel metaal £ 22,162,767; portefeuille £ 16,018,925; rekening met particulieren £ 18,393,125; rekening met de schatkist £ 5,865,517: reserve van banknoten £ 13,074,725.
---

