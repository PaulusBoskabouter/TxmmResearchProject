WAAROM GEEN WAARHEID?
De waarheid tal u vrij maken! Terwijl aan den eenen kant onze artikelen „Rampzaligen” veler aandacht en belangstelling wekten, en juist naar die artikelen eene buitengewone aanvraag bestond, kan zich aan den anderen kant de Veendammer Courant daarmede niet vereenigen: „omdat er zekere onderwerpen zijn ” zegt zij, „die men niet bij name mag noemen, vooral niet in een dagblad, dat in ieders handen komt.” Gesteld, er zijn onderwerpen, die niet met name genoemd mogen worden, dan houden wij ons nogtans moreel overtuigd, dat onze onderhavige artikelen daartoe niet behoorden, omdat het onderwerp daarvan juist met name moest genoemd worden. En daartoe bestond natuurlijk geene betere gelegenheid dan in een dagblad, dat in ieders handen komt. Wanneer onze waardige zuster, de Veendammer Courant, ons onder het oog brengt: „dat de eerste plicht van een dagbladschrijver moet zijn, dat door zijne opstellen geene geile of lage lusten kunnen opgewekt of aangeprikkeld worden,” beschuldigt zij ons direct of indirect, dat wij door onze artikelen daartoe zouden hebben opgewekt. Niets is echter minder waar, niets minder juist dan dat. Ons doel integendeel was om, door te wijzen op de schadelijke gevolgen der zelfbevlekking, de lage lusten en hartstochten te leeren onderdrukken, zoo zij bestaan of opwellen mochten. Door de lezing onzer artikelen zullen dergelijke neigingen — daarvan zijn wij zeker — nooit worden opgewekt. Maar.... men moet den vijand bij name kennen, ’t Is reeds ongelukkig genoeg, dat men hem niet overal aan de kaak stelt en aan het opkomend geslacht in zijne afschuwelijke gedaante toont. Dit juist, meenden wij, behoorde tot de roeping der dagbladpers en van een volks-orgaan als het onze. Het is onze heilige taak, het volk te waarschuwen tegen al wat zijn moreel en intellectuëel bestaan zou kunnen vernietigen. Daarom schroomden wij ook niet, den geheimzinnigen vijand, die reeds zooveel ellende over de wereld heeft uitgestort, ridderlijk bij zijn waren naam te noemen. Welk voordeel er in steekt om, in plaats van het zoo juist-gepaste, niet tegen de goede zeden indruischende woord zelfbevlekking het woord onania of onanisme te bezigen, begrijpen wij niet. Immers, het publiek, dat het woord verstaat, hecht er geene andere beteekenis aan dan wij bedoelden, en voor hem die het niet verstaat, ligt het woordenboek gereed om hetzelfde woord daarin te vinden, dat wij gebruikten. Wij kunnen niet begrijpen, hoe het Hollandsche woord onze Noordsche zuster zoozeer heeft kunnen hinderen, daar men bijna dagelijks, zelfs uit den mond van kinderen, over zeker leerstuk der R. K. kerk hoort gewagen. Heeft de Veendammer Ct. daarover wel nagedacht? Verder vraagt onze eerwaardige zuster in gemoede : „of het wel raadzaam is, dat een aankomend jongeling of eene jeugdige maagd onze artikelen leest, en of niet de blos van schaamte zijne of hare wangen rood verven en sluimerende harts■ tochten opwekken zouden ?” Wij houden ons overtuigd, dat zulks hoegenaamd geen punt van deliberatie mag uitmaken. Van onze zijde achten wij de lezing van onze artikelen gebiedend noodzakelijk, niet omdat zij van ons zijn, maar omdat ze een onderwerp bespreken, hetwelk de aankomende
jongeling en de jeugdige maagd moeten lezen, alvorens zij door een later bewustzijn — want eenmaal ontdekken zij tóch den oorsprong van het vreeslijk kwaad — reddeloos verloren blijken. De jeugd moet op dien verderver van lichaam en ziel opmerkzaam worden gemaakt; zij moet weten, hoe zij zich daarvoor te wachten hebbe. Weet zij dit, dan behoeft waarlijk geen blos van schaamte hare wangen te kleuren ; en waar zich die blos vertoonen mocht, kan dit misschien nog ter juister ure eene waarschuwende stem zijn, die in het binnenste spreekt! Het doet ons leed voor onze Veendammer zuster, dat zij ten opzichte van hare zonen en dochters zich van een noodleugen heeft moeten bedienen, om daardoor onze artikelen aan hunne oogen te onttrekken. Dat het haar nooit berouwe! Wij weten het, dat ons blad ook door 12- en 14-jarige kinderen gelezen wordt, en juist omdat wij dit weten, hebben we door het schrijven dier artikelen de licht-ontvlambare, prikkelbare jeugd het dreigend gevaar geschilderd, dat boven haar hoofd zweeft, opdat zij de sluimerende hartstochten in den kiem leere verstikken. Wij zouden gemeend hebben, aan onzen plicht te kort te doen, zoo wij niet met nadruk tegen dien slaanden engel hadden gewaarschuwd, gelijk we dit zullen blijven doen, onverschillig of onze zuster het goedkeurt of niet. Wil zij hare zonen en dochteren het gevaar niet doen inzien, wil zij hen aan de eventuëele ontwikkeling der hartstochten overgeven; welnu , dit zij voor hare eigene verantwoording. Maar dit mag ons niet beletten, de vreeselijke waarheid, die er in geheime zonden verborgen ligt, te openbaren. Wij danken ten slotte de Veendammer Ct. voor hare kritiek, omdat wij ons voorstellen, dat daardoor juist nog meer openbaarheid aan onze artikelen zal worden gegeven, hetgeen voorzeker niet het geval zou zijn, wanneer zij ons hare bedenkingen had onthouden. Voor onze zonen en onze dochteren althans hopen wij, dat onze waarschuwende stem niet te vergeefs zal geklonken hebben, en dat zij zelfs een blos van schaamte, maar van schaamte over de zoet-lokkende zonde, op hunne kaken verve. Want eerst dan zijn we er zeker van, dat de waarheid en het onbewimpeld spreken van de waarheid hen vrij zal hebben gemaakt van de geheimzinnige aanlokseleu der hartstochten, die, eenmaal ontwaakt, tot een vreeselijke bron van lijden en ellende leiden !
---

BUITENLANDSCHE POLITIEK.
Onder de ultramontanen te Rome heerscht groote agitatie wegens de openingen, welke door den paus ontvangen zijn omtrent Frankrijks staatkunde. De Fransche minister van buitenlandsche zaken heeft te kennen gegeven, dat de proclamatie over ’s pausen onfeilbaarheid het kabinet der Tuileriën niet heeft bewogen, maar dat de veranderde staatkundige inzichten van Frankrijk ontsproten zijn uit de voorstellen der curie, welke daartoe strekken om de beginselen van den Syllabus tot leerstukken te maken, omdat daarin eene aanranding der rechten van den staat door de kerk ontstaat. Maar niet minder angstig en zenuwachtig dan de ultramontanen zijn de raadslieden des keizers, die ’t onderling ook nog oneens zijn omtrent de tegenover Rome in de toekomst te volgen gedragslijn. Het Journal des Débats vergelijkt de houding van een afgezant der Fransche regeering bij ’t concilie met die van een politie-commissaris in de openbare volksvergaderingen. Het betwijfelt, of er wel een staatsman zal te vinden zijn, die zich met die zending zal willen belasten. Zóóveel is zeker, dat ’t geestelijk gezag van den paus niemand verontrust, maar dat ’t wereldlijk gezag van den paus groot gevaar loopt om te worden beperkt binnen de grenzen van ’t bijzonder eigendom.
Ook in de Tweede Kamer van Beieren zal het concilie eerstdaags weder het onderwerp van debatten zijn. De Abendzeitung te Munchen deelt mede, dat de progressisten graaf von Bray zullen interpelleeren, omtrent zijne zienswijze betrekkelijk ’t concilie en welke maatregelen de regeering nemen zal, zoo ’t leerstuk der onfeilbaarheid afgekondigd wordt. In Oostenrijk loopt ’t gerucht, dat een groot aantal Hongaarsche en Oostenrijksche bisschoppen zich zal verzetten tegen ’t leerstuk der onfeilbaarheid, en tegen alle nieuwe leerstukken, met den Syllabus in verband staande. In Spanje heeft eene demonstratie der bevolking van Madrid tegen de voorgeslelde invoering der conscriptie plaats gehad. Maarschalk Prirn heeft daarop den volgenden dag in de Cortes medegedeeld, dat het volk zich bij de manifestatie niet bepaald heeft tot den kreet: „Weg met de conscriptie!” maar dat men hem zelfs heeft omsingeld en met steenen geworpen. De chef van ’t kabinet heeft tevens te kennen gegeven, dat de regeering zich door die manifestatiën niet zal laten terughouden. De republikeinen hebben alle verwantschap tot die demonstratiën van zich afgeworpen. In het Engelsch Lagerhuis heeft de heer Gladstone de bill aangekondigd, volgens welke het leven en de goederen van particulieren in Ierland zullen beschermd worden. De minister verzekert, dat daardoor geenszins de individuëele vrijheid zal belemmerd worden, maar dat men wijziging zal brengen in de wetten van 1833, 1847 en 1856. Hoewel die verzekering omtrent de handhaving der individuëele vrijheid gegeven is, kan men die toch niet letterlijk opnemen, want door aan de jury de kennisneming van enkele delicten te ontnemen, zooals het onwettig bezit van wapenen en ammunitie, wordt de algemeene grondslag van het burgerlijk recht in Ierland merkbaar gewijzigd, indien de bill aangenomen wordt. Ook schijnt de regeering voornemens, drukpers-processen te blijven voeren, niettegenstaande de regeeringen, die dergelijke processen gevoerd hebben, er weinig practisch nut van gehad hebben. Alle dagbladen, welke aansporen tot wanorde, zullen vervolgd worden, dus stelt de Engelsche regeering voor; maar de willekeur der ambtenaren wordt daardoor in de hand gewerkt, en die maatregel is dus in geheel GrootBrittanje impopulair. Hij zal dan ook wel enkel in die districten worden ingevoerd, welke in staat van beleg worden gesteld.
---

FRANKRIJK.
BUITENLAND.
De volksafgevaardigden van de linker-zijde hebben verleden Zondag eene samenkomst tot onderlinge beraadslaging over de vragen van den dag gehouden. De uitkomst daarvan is nog niet uitgelekt; alleen wordt door de CorrespondanceHavas, een ministerieel orgaan, bericht dat er „geenerlei besluit is genomen van zulken aard, dat het invloed op den loop der parlementaire werkzaamheden zou kunnen hebben.” Pater Perraud, een priester van het Oratoire (een katholiek gesticht te Parijs) heeft van zijne oversten bevel ontvangen om of uit de Ligue de la Paix, het bekende genootschap van bestrijders des oorlogs, of uit de broederschap van het Oratoire te treden. Dientengevolge heeft hij bij een schrijven van den 14den dezer het lidmaatschap van de Ligue opgezegd, onder verklaring dat hij haar doel en streven blijft goedkeuren. Katholieken, protestanten en israëlieten, mannen van verschillende richting in het godsdienstige en in het politieke, zijn in de Ligue vereenigd; ook pater Hyacinthe was lid, en voerde er soms het woord, maar dit werd hem ioor de oversten zijner kloosterorde verboden.
---

DUITSCHLAND.
De hoogste prijs, tot dus verre voor een loge in den schouwburg betaald, is voorzeker die van fl. 7200, door mevrouw B., echtgenote van een bankier te Weenen, gegeven vóór een loge bij gelegenheid van de opvoering van die Camelien-Dame ('la Dame aux Camélias) in het Carl-Théater aldaar. Die voorstelling op den 14den Maart j.1, strekte
echter ten voordeele van het israëlitische doofstommen-instituut te Weenen, en mevrouw B. schonk genoemd bedrag van fl. 7200 als fonds, waaruit een behoeftige leerling altoos kosteloos in dit instituut geplaatst moet worden.
---

RUSLAND.
De Invalide, het dagblad van het Russische ministerie van oorlog, bericht, dat de lichting van recruten voor bet Russische leger in de vorige maand volbracht is, en deelt een aantal bijzonderheden dienaangaande mede. Daaronder behoort, dat het aantal recruten, die lezen en schrjjven konden, 9.76 pCt. van het geheele aantal uitmaakt; in 1868 was hel 9.02 pCt. en dus de verhouding nog ongunstiger.
---

BELGIË.
De Belgische Senaat beraadslaagt sedert het begin dezer week over eene in 1868 door de Kamer van Vertegenwoordigers aangenomen voordracht der regeering, houdende wijziging van eenige bepalingen der kieswet. Hare belangrijkste bepaling is, dat hij die bewijst eene zekere mate van beschaafdheid en kunde :jte bezitten, het stemrecht voor de gewestelijke en dat voor de gemeentelijke verkiezingen zal hebben, indien hij de helft van het anders vereischte belastingbedrag betaalt; zoodat hier twee beginselen, dat van den census en dat van capaciteit, vereenigd en een middenweg ingeslagen wordt. Daarbij komen eenige andere bepalingen, ten doel hebbende het aantal stemgerechtigden eenigermate te vermeerderen door de wijze van berekening der elementen, die het vereischte belastingbedrag moeten uitmaken. Toen deze geringe uitbreiding van het stemrecht in 1868 door de Kamer werd aangenomen, voldeed er eigenlijk slechts aan zeer weinige leden; voor eenigen ging zij te ver, voor anderen niet ver genoeg; terwijl er ook, doch zeer weinigen, waren die tot geheele afschaffing van den census, dat is tot wijziging van art. 47 der constitutie, overhelden. Gelijke verscheidenheid van gevoelen doet zich thans nog in de discussie van den Senaat voor. Maandag is de voordracht er door vier conservatieve leden bestreden, en door drie liberalen als nuttig, hoewel ontoereikend, aanbevolen. In de zitting des Senaats van gisteren is de voordracht door twee conservatieve leden bestreden, door een liberaal met warmte, door een anderen liberaal flauw aanbevolen.
---

SPANJE.
De Spaansche bladen zijn opgevuld met bijzonderheden omtrent het manifest, het duel, den dood en de levensbijzonderheden van don Enrique de Bourbon, die, zooals men weet, in een tweegevecht met den hertog van Montpensier is gedood. Wij wenschen in korte trekken zijne „lijdensgeschiedenis” hier weer te geven: Enrique de Bourbon, broeder van den gemaal van koningin Izabeila, was in April 1823 geboren. Hij was in 1847 in het huwelijk getreden met dona Helena de Castellvi, dochter van den graaf van dien naam. Uit dit huwelijk werden vier kinderen, een zoon en drie dochters, geboren. Prins Enrique was onder Izabeila tot den rang van viceadmiraal verheven; maar in de laatste jaren van de regeering der koningin werd hij verbannen en van zijne titels en waardigheden vervallen verklaard. Nauwelijks was de revolutie uitgebarsten, of hij haastte zich die te erkennen, en schreef zelfs zeer heftige vluchschriften tegen de onttroonde vorstin. Hij leefde na zijne verbanning zonder fortuin van den eenen dag tot den andere, en dankte zijne voornaamste middelen van bestaan aan de edelmoedigheid van zijn broeder, den echtgenoot der koningin. Eenige maanden geleden nog woonde hij op een gemeubeleerd kamertje, derde verdieping, te Parijs. Zijn broeder had voor hem eene kamer, meer in overeenstemming met zijn rang, laten meubeleeren, maar prins Enrique, wiens droom was eene rol te spelen in de Spaansche revolutiën, wilde de hem aangeboden kamer niet bewonen en begaf zich naar Spanje, trots den tegenstand zijner familie. Ondanks zijne pogingen om ingang te vinden bij de anti-dynastische partij, toonde deze zich weinig genegen om zich den prins aan te trekken. Op zijne brieven aan Prim kwam nauwelijks eenig antwoord. De zoon van den prins, die meer geroemd wordt dan zijn in een tweegevecht gedoode vader, draagt den titel van hertog van Sevilla, en is onlangs benoemd tot tweeden luitenant by de infanterie, door den maarschalk Prim en op voorspraak van sommige personen uit de
omgeving van den maarschalk.
Omtrent het duël tusschen den hertog van Montpensier en (Jon Enrique verneemt men neg, dat dc laatste te vergeefs verscheidene hoofdofficieren gevraagd had om zijne getuigen te zijn. Hij koos daarop twee republikeinen. De infant schoot het eerst; zijn kogel raakte de kolf van het pistool des hertogs en scheurde diens jas. Toen deze voor de derde maal schoot werd de infant in het hoofd getroffen. Volgens eenigen was de dood oogenblikkelijk; volgens anderen had hij nog den tijd om te zeggen : „Ik sterf om de onafhankelijkheid van mijn vaderland te verzekeren en de eer mijner familie te wreken. Mijne kinderen vermaak ik aan mijn broeder.” De vrijgeesterij neemt in Spanje verbazend toe, zelfs onder jeugdige schoolmeisjes. Zoo meldt het dagblad El Rayo: „In eene dameskostschool, in de straat Veri, bevond zich een jeugdig meisje, dat, gehoor gevende aan de inspraak van haar hart, er vrijmoedig voor uitkwam, dat zij, de vrije gedachte huldigende, niet kon instemmen met de godsdienstige kluch, ten die men de jeugd inscherpte en haar een kostbaren tijd deed verliezen. Het meisje zeide, dat zij in de school was gekomen om te leeren werken, en niet om te leeren bidden. Maar wat gebeurt er? De christelijke onderwijzeres joeg het dametje van de school, omdat het niet van dezelfde godsdienstige gevoelens was als zij. Wij hebben, voegt het blad er bij, deze willekeurige daad bij de bevoegde macht aangeklaagd, omdat zij aan de Spaansche mannen en vrouwen, alsmede aan de bewoners der Balearische eilanden leert denken, wat het meeste winst geeft.”
---

Advertentie
BERICHT. Proefnommers zijn op fran co -aanvraag GRATIS verkrijgbaar gedurende den loop der maand, waarin ze aangevraagd worden.
---

