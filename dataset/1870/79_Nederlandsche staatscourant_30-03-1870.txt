NEDERLANDEN. 's GRAVENHAGE, den 29sten Maart 1870.
13 Maart 1870, Wij WILLEM III, bij de gratie Gods, Koning n°. 1. der Nederlanden, Prins van Oranje-Nassau, Groot-Hertog van Luxembükg, enz., enz., enz. Beschikkende op het aan Ons ingediend verzoekschrift van Rudolphus Johannes Kelderman , wonende te Amsterdam, als directeur-administrateur der naamlooze vennootschap: de Tweede JSlederlandsche Loodmijn, gevestigd te Amsterdam , strekkende tot het erlangen der Koninklijke bewilliging op het daarbij overgelegd ontwerp der acte, houdende wijzigingen in de statuten van gemelde naamlooze vennootschap; Gelet op de artt. 36 tot en met 56 van het Wetboek van Koophandel, mitsgaders op Onze besluiten van 16 Januarij 1861, n°. 60, 30 Januarij 1866, n°. 69, 18 Maart 1868, n°. 62 en 29 Julij 1868, n°. 36, alle op deze vennootschap betrekkelijk; Op de voordragt van Onzen Minister van Justitie van den lOden Maart 1870, tweede afdeeling, n°. 170; Hebben goedgevonden en verstaan: Onze bewilliging te verleenen op het bij het verzoekschrift overgelegd ontwerp der acte, houdende wijzigingen in de statuten van de naamlooze vennootschap: de Tweede Nederlandsche Loodmijn , gevestigd te Amsterdam. Onze Minister van Justitie is belast met de uitvoering van dit besluit. 's Gravenhage, den 13den Maart 1870. WILLEM. De Minister van Justitie, van Lilaar. [De bij dit besluit goedgekeurde acte wordt hierachter medegedeeld.] Bij Zijner Majesteits besluit van den 26sten Maart jl., n°. 29, is aan air. G. J C. Schneither, op zijn daartoe gedaan verzoek, met ingang van 1 April 1870, eervol ontslag verleend als vice-president van het provinciaal geregtshof in Gelderland, ondex* dankbetuiging voor de diensten , door hem in verschillende betrekkingen aan den lande bewezen. Bij Zijner Majesteits besluit van den 26sten Maart jl., n°. 30, is, met ingang van 1 April 1870, benoemd tot vice-president van het provinciaal geregtshof in Gelderland mr. C. P. Hennij, thans raadsheer in.gemeld geregtshof. Bij Zijner Majesteits besluit van den 26sten Maart jl., n°. 28, is benoemd tot griffier bij het kantongeregt te Hoogezand mr. A. Stheeman, advocaat en candidaat-notaris te Groningen. Bij besluit van den 27sten dezer, n°. 13, heeft Zijne Majesteit goedgevonden aan den milicien met onbepaald verlof A. Nieuweboer, van het 4de regement infanterie, de vergunning te verleenen tot het dragen van de gouden medaille 3de klasse en het kruis Fidei et Virtuti, hem door Zijne Heiligheid den Paus geschonken. Bij Koninklijk besluit van den 25sten Maart jl., n°. 33, is, op het daartoe door hem gedaan verzoek, aan den kapitein der infanterie van het leger in Nederlandsch Indie P. H. Verberne, thans met verlof hier te lande, met ingang van den lsten April 1870, een eervol ontslag verleend uit Zr. Ms. militaire dienst, met toekenning van pensioen. MINISTERIE VAN BUITENLANDSCIIE ZAK EN. De Nederlandsche consulaire agent te Brake, in Oldenburg, is bevorderd tot vice-coneul. MINISTERIE VAN FINANTIEN. Bij beschikking van den 29sten Maart heeft de Minister van Finantien tot klerken bij d'en Rijkstelegraaf benoemd: P. Corver, to Amsterdam; J. P. Schoonhoven, te Zwolle; A. J. van Alphen, te Roosendaal; J. Weimer, te Rotterdam; R. van Noort, te Zwijndrecht; II. Lebbink , te Dieren; G. van Diermen , te Dieren; B. ten Brink jr., te Utrecht; W. Croon , te Amsterdam ; H. van Dijk Blok, te Veendam; J. W. Ross, te 's Gravenhage; A. F. van Gooi, te Breda, P. J. P. Hardenberg, te Dordrecht;
J. S. H. Rust, te Princeland, P. G. van Kuyk jr., te Amsterdam; C. Fransen, te Medemblik ; G. Baert, te Biervliet ; J. Allan, te Bergen op Zoom; A. H. Loder, te Nijmegen, K. L. van Baak, te Veenendaal. Telegrafie. Met ingang van den lsten April aanstaande zal het Rijkstelegraafkantoor te Naarden open zijn: op werkdagen van 9 ure voor- tot 1 ure namiddags en van 3 tot 7 ure namiddags; op de Zon- en daarmede gelijk gestelde feestdagen van 8 tot 9 ure voor- en van 12 tot 3 ure namiddags, 's Gravenhage, den 28sten Maart 1870. Namens den Minister, De Secretaris-Generaal, Bartstra. De Minister van Finantien maakt bekend dat bij hem ontvangen is een postwissel, groot f0.55, door een onbekende, onder het postmerk Amersfoort van 26 dezer, tot voldoening van te min betaald successieregt ingezonden. 's Gravenhage, den 28sten Maart 1870. * De Minister voornoemd, van Bosse. MINISTERIE VAN KOLONIËN. Militaire Geneeskundige dienst in West-Indie. De Inspecteur van de Geneeskundige dienst der Landmagt verwittigt allen Genees- en Heelkundigen , zoowel Nederlanders van geboorte als vreemdelingen, die genegen zijn om zich als Otficier van Gezondheid der 3de klasse voor de Militaire Geneeskundige dienst der Landmagt in de West-Indien te verbinden, dat zij zich bij verzoekschrift, op zegel geschreven - en portvrij in te zenden, en na daarop bekomen antwoord, in persoon bij hem Inspecteur, aan deszelfs Bureau te 's Gravenhage , Plein n°. 5, behooren aan te melden , met overlegging der nagenoemde bewijzen , als : 1° ^ eene geboorte- acte, ton bewijze van eenen oudordom beneden de 35 jaren; _ 2°. een bewijs van ongehuwd of gehuwd zijn , en niet meer dan drie kinderen te hebben ; 3°. een bewijs van voldane dienstpligtigheid; 4°. een bewijs van goed zedelijk gedrag, af te geven door de regering hunner woonplaats ; 5°. een bewijs van geschiktheid voor de militaire dienst, af te geven door den Eerstaanwezenden Officier van Gezondheid bij het garnizoen in hunne woonplaats of in het naastbij gelegen garnizoen ; en° 6°. bewijzen van afgelegde examina als Genees- en Heelkundige, of van regelmatig in die vakken volbragte studiën. Na overlegging van welke bewijsstukken hun de gelegenheid zal worden verschaft om bij een volgens vastgesteld programma af te nemen examen , bewijzen te geven van voldoende bekwaamheid voor do betrekking welke door hen verlangd wordt, omtrent welk programma de noodige inlichtingen bij de Eerstaanwezende Officieren van Gezondheid in de garnizoenen, of wel bij hem Inspecteur kunnen worden verkregen. Tot hun verder narigt dient, dat de bevordering tot hoogere rangen onder het geneeskundig personeel in de West-Indien plaats heeft Ion gevolge van nader voor dien hoogeren rang af te leggen examen , en dat aan de betrekking van Officier van Gezondheid der 3de klasse in de West-Indien de volgende voordeelen zijn verbonden, als : 1°. een jaarlijksch tractement van f 1700, benevens vrije woning of schadeloosstelling voor huishuur; 2 . een tractement van f 900 's jaars gedurende hun oponthoud hier te lande; ^3°. eene gratificatie van f 1500, waarvan bij benoeming de helft en bij vertrek de wederhelft zal worden betaald, en een voorschot ter goeder rekening gelijk staande aan het bedrag van twee maanden tractement, waarover men vóór de afreis kan beschikken , zoodra het schip aangewezen is waarmede de reis als militair gouvernements ■ passagier der 1ste klasse zal geschieden ; onder voorwaarde echter van eene schriftelijke verbindtenis tot eene eventuele teruggave der gelden die aan hen of te hunnen behoeve zijn verstrekt, in geval van het verlaten der dienst binnen den tijd van vijf jaren ; 4°. de rang van Tweeden Luitenant bij de Landmagt in West-Indie. 's Gravenhage , den lsten Maart 1870. De Inspecteur voornoemd, Dr. J. J. Sas.
---

