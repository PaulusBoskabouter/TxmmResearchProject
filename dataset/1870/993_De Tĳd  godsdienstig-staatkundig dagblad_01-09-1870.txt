AMSTERDAM, 31 Augustus.
Heeft het al in het begin verwondering gebaard, dat de Pruissen bij de opening van denveldtogt zoo aanstonds de fransche legermagt van hun grenzen hebben teruggeworpen, om den veldtogt in Frankrijk voort te zetten, ten einde naar Parijs op te rukken, onder de hand evenwel heeft het zich verklaard, hoe dat zoo gebeurd is, door de eenvoudige reden, dat de oorlogstoebereidselen van Frankrijk in geenen deele opwogen tegen die van Pruissen. Het fransche goevernement had zich door de wetgevende Vergadering laten dwingen om op het leger bezuiningen te maken; terwijl von Bismarck, insgelijks tot zulk een maatregel aangespoord door de pruissische vertegenwoordiging; zich daartoe in geenen deele had laten vinden. Dit was des te ongelukkiger voor Napoleon 111, omdat de inrigting van zijn leger toch geen evenredigheid had met de toebereidselen, die in Pruissen gemaakt werden. Napoleon I in zijn tijd is de eerste geweest, die de nationale militie invoerde, en bekwam daardoor een staande legermagt, welke die der overige mogendheden verre overtrof. Pruissen evenwel is nog een stap verder gegaan, en heeft niet, gelijk Napoleon I, een aanzienlijk gedeelte van zijn volk, maar geheel zijn volk gewapend. Sinds het vergroot is door de geroofde landen in 1866, en daarenboven niet alleen beschikt over den Noord-duitsrhen Bond, maar tevens ook de Zuid-duitsche Staten onder zijn bevel heeft, komt het met dergelijke troepenmassa te velde, dat Frankrijk daarvan overstroomt en zijne moedige soldaten er door moeten verdrongen worden. Dit is thans zoo blijkbaar, dat het een wonder zou zijn geweest, als Frankrijk er weerstand aan had kunnen bieden. Immers, overal, waar tot dusverre gestreden is, stonden drie, vier of meer Pruissen tegenover één Franschman. Men mag dan in waarheid zeggen, dat er van de zijde van Pruissen thans oorlog wordt gevoerd, als weleer door de Hunnen en Wandalen. Wij willen evenwel daardoor niet te kennen geven, dat de Pruissen de barbaarschheid dier volken nabootsen , het is verre van ons; maar wij bedoelen alleen aan te toonen', dat, als bij de volksverhuizingen van voorheen, geheel Pruissen en een groot gedeelte van Duitschland met de gansche weerbare bevolking op Frankrijk gevallen is en het verplettert.
Intusschen zijn Keizer Napoleon en zijne legerhoofden niet vrij te pleiten van schuld; zij konden, en moesten immers voorzien, dat Pruissen, in een oorlog met Frankrijk gewikkeld, niet zou nalaten om zijn gansche volk te wapen te roepen en op Frankrijk te werpen. Het schijnt evenwel dat zij daaraan niet gedacht hebben, en daarom ook niet waren voorbereid om een leger van zooveel honderd duizenden ai' te wachten. Daaraan , in de eerste plaats, is de tegenspoed toe te schrijven, welke het fransche leger bij de opening van den veldtogt ondergaan heeft. Bij den eersten misslag en als gevolg daarvan, heeft zich gevoegd een tweede, die niet minder ongelukkig gewerkt heeft- De Keizer met zijne generaals hebben niet gedacht aan de mogelijkheid, dat de Pruissen het plan konden hebben, om aanvallenderwijze te werk te gaan, en een inval in Frankrijk te beproeven. Zij hadden het zich eenmaal in het hoofd gesteld, dat zij Pruissen zouden aanvallen en in Pruissen zouden intrekken. Zij hadden daarvoor schoone plannen beraamd, maar, toen het omgekeerde plaats nad en de Pruissen de Franschen van hun grenzen begonnen te verdwijven, bleek het, dat aan een verdedigingsplan niet gedacht was, en vele legerhoofden niet eens van het oorlogsgebied huns eigen lands genoegzame kennis droegen. Zij hadden namelijk de pruissische kaart, niet de hunne, bestudeerd.
De vraag is nu voor Frankrijk, ol de geleden verliezen nog te herstellen zijn. Het antwoord daarop te geven is eene kwestie van tijd. De begane misslagen zijn door de legerhoofden en het volk erkend en men beijvert zich met moed en kracht, om zich, als de Pruissen, te wapenen. Het fransche goevernement roept, op zijne beurt, het gansche fransche volk te wapen, en het wekt te regt verwondering, hoe die natie, uit de eerste verslagenheid opgestaan, met groot enthousiasme alles aanwendt, wat voor de wapening van het gansche volk noodig is. Maar men improvizeert geen soldaten, noch organizeert legers op den wenk van een bevel of op roeping. Voor dat alles is tijd noodig, en voor de Franschen is het thans derhalve de kunst, om tijd te winnen. Ook laten zij niets ongebruikt van hetgeen strekken kan om zich tijd te verschaffen. En van de weinige dagen, die hun na de eerste tegenspoeden verleend zijn, hebben zij met groote vaardigheid gebruik weten te maken, om hun legers te versterken. Als het hun gelukken mogt, om de vijandelijke troepen nog eenige weken bezig te houden, staat de kans voor de deur, dat zij evenveel, zoo niet meer troepen in het veld brengen dan de Pruissen. Neemt men nu in aanmerking, dat maarschalk Mac- Mahon er in geslaagd is, om met vijfen-dertig duizend man de Pruissen, ten getalle van honderd veertig duizend man, zeven volle uren staande te houden; dan kan men voorzien, wat er gebeuren zal, indien de Franschen het geluk mogten hebben, om, èn tijd te winnen èn de opgeroepen manschappen in gelid te scharen.
Geen wonder derhalve, dat de Pruissen zooveel haast hadden, om, zooals zij meenden, den oorlog te Parijs te gaan eindigen. Voorals nog is de uitvoering van dat plan mogelijk, maar 't wordt nu reeds gewaagd. En als het aan den maarschalk Mac-Mahon mogt gegeven zijn, aan de waakzaamheid der pruissische legerhoofden te ontsnappen, ten einde, naar Metz getogen, het leger van den maarschalk Bazaine, die daar vast zit, vrij te maken, dan zou er veel gewonnen zijn, en de goede kans der Pruissen merkelijk dalen. Maar juist daarom is het te verwachten, dat de pruissische bevelhebbers, die maarschalk Bazaine stevig ingesloten houden, geen zorg te groot zullen achten, om maarschalk Mac-Mahon goed te bewaken en in toom te houden, zooveel zij kunnen. Men kan vermoeden, dat de Kroonprins van Pruissen, die zijn togt naar Parijs een oogenblik heeft gestaakt, daarbij geen ander doel heeft dan, om Mac-Mahon terug te dringen en zooveel mogelijk te verslaan. En dewijl er dezer dagen rondom Metz en dieper in Frankrijk kanonvuur gehoord is, is het te veronderstellen, dat daar om den prijs wordt gekampt, waarvan, voor een groot gedeelte, het lot van Frankrijk afhangen zal; want blijft maarschalk Bazaine te Metz opgesloten, en wordt maarschalk Mac-Mahon verhinderd om hem te verlossen, dan krijgen de Pruissen de handen vrijer oni Parijs aan te tasten. De taak van Frankrijk wordt djan wel moeijelijk en zwaar, maar daarom nog niet hopeloos. Elke dag tijds, die zij winnen, is een verlies voor de Pruissen, die, zoover van hun vaderland verwijderd, ten spijt van al de middelen, waar zij over beschikken, niel dan moeijelijk alles naar Parijs kunnen voeren, wat hunne manschappen daar noodig hebben; te meer, dewijl de Franschen niet nalaten alles te verwoesten, wat op den weg der Pruissen ligt. Daarbij komt nog de zucht van het fransche goevernement, om overal, waar die mogelijk is, het volk tot een guerilla-oorlog op te roepen, die aan het pruissische leger eiken slap en elk stuk brood betwisten, en deze voortdurend afmatten en uitputten kan.
Inmiddels hoort men niets van Keizer Napoleon 111, die, van het leger verwijderd, in Parijs niet kan terugkomen en als verlaten rondzwerft, zonder dat men naauwelijks weet, waar hij zich bevindt. Die toestand is wel treurig en vernederend. Ofschoon het zeker is, dat hij zich nog eenigermate doet gelden door de Keizerin, die als regentes regeert, maar ook al niet veel meer genoemd wordt, en door geheime betrekkingen met het goevernement te Parijs, toch is het blijkbaar, dat hij op dit oogenblik officieel opgehouden heeft te regeeren en er van zijn naam officieel geen spraak meer is. Evenwel heeft de meerderheid in het Wetgevend Ligchaam geweigerd iets te doen, waaruit men zou opmaken, dat hij van den troon vervallen verklaard is. Maar de steun, dien het aan den Keizer leent, is negatief, en de kwestie van het behoud des keizerrijks wordt aan de toekomst ter beslissing overgelaten. Het thema, dat men bespeelt, is tegenwoordig dit: »Laat ons eerst den vijand van onzen grond verdrijven; later zullen wij zien wat te doen!"
Is dit zelfs niet een bewijs van de impopulariteit van Napoleon III? Te meer, als men ziet, hoe in den vreemde door de Times en andere bladen de abdikatie van den Keizer wordt opgegeven als de eerste voorwaarde, van den toekomstigen vrede?
Gisteren maakten wij, met betrekking tot den vermoedelijken stand der legers, een gevolgtrekking uit een telegram, waarin gesproken werd van het wonden van twee fransche generaals. Het blijkt ons thans, door de sedert ontvangen duitsche bladen, dat, zoo deze generaals gewond zijn, dit niet in de laatste dagen maar tusschen 14 en 18 dezer heeft plaats gehad . waardoor onze gevolgtrekking natuurlijk komt te vervallen.
Het volgende opstel, dat wij in het Handelsblad vinden, verdient, dunkt ons, zeer de aandacht:
»Daags nadat een vreeselijke brand een zestal huizen in de Utrechtschestraat had vernield, en nog daarenboven den belendenden gebouwen belangrijke schade had toegebragt, vermeenden wij de aandacht van hen, dien het aanging, te moeten vestigen op sommige feiten, die een allertreurigst licht wierpen op de inspanning, die gebezigd was om het vuur binnen zoo eng mogelijke grenzen te beperken. Sedert werd ter zelfder zake in den raad een interpellatie tot het dagelijksch bestuur gerigt en een adres bij de gemeentelijke vertegenwoordiging ingediend, dat in, ons nummer van 21 Augustus 11. in zijn geheel werd opgenomen en waarschijnlijk a. s. Woensdag zal worden ter tafel gebragt.
»Wij mogen niet nalaten den wensch te uiten, dat de raad zijne ernstige aandacht zal schenken aan de feiten, in dat adres vermeld, en geen poging onaangewend zal laten, die strekken kat» om de waarheid in deze aan het licht te brengen. Wanneer het toch waar is, dat de eerste stoomspuit eerst ongeveer twee uur na het uitbarsten van den brand water gaf; dat het overig materieel zóó weinig in orde was, dat de werking der eerst aangekomen spuit belemmerd werd door niets minder dan een ijzeren bout die zich in den zuiger bevond; dat het personeel meer ijver toonde in het lesschen van den dorst dan in het blusschen van het vuur; dat de werking der spuiten ophield vóór dat de brand was geëindigd en de belanghebbenden zelven op last van den hoofdkommissaris van policie, door gehuurd volk in den dienst moesten voorzien , — ziet, wanneer dat alles waar is, dan ontstaat er gegronde reden om te twijfelen aan de waarde, die te hechten is aan de tegenwoordige inrigting van het brand wezen, en aan de geschiktheid van de personen, die daarbij gezag uitoefenen of eenige betrekking bekleeden. Op ernstig en degelijk onderzoek kan dus, dunkt ons, niet genoeg worden aangedrongen, eensdeels omdat zij, die hun pligt verzuimden, de geregte straf of berisping niet ontgaan, ten anderen en voornamelijk, opdat na volledige kennisname van zaken, maatregelen kunnen worden beraamd, die voor het vervolg zullen onmogelijk maken, wat ieder tot nu toe onmogelijk waande,1* maar, helaas! tot schade eu schande voor de hoofdstad bleek mogelijk te zijn."
De Amsterdamsche Courant bevat een brief uit Saarbrück, waarschijnlijk door een Duitscher geschre\ en. Wij ontleenen er de volgende bijzonderheden aan, betreffende Metz:
«Verscheidene duitsche familiën, of van bekende duitsche afkomst en derhalve gewantrouwd, zijn uit Metz verdreven en houden zich thans deels hier op, of zijn hier doorgekomen. Zij schilderen de overbevolking van militairen binnen de benarde vesting en de gevolgen daarvan reeds bij hun vertrek, met donkere kleuren af. Reeds waren er toen voor welgestelde partikulieren geen levensmiddelen meer te bekomen. Zij achtten zich gelukkig, dat tot den overigens barbaarschen maatregel van uitdrijving besloten was, want het verblijf binnen de vesting mogt een onuitstaanbaar gebrek lijden heeten, behalve al de verschrikkingen van den oorlogs- en belegeringstoestand. Wel zijn de inwoners van Metz diep te beklagen, ook als men hen uitsluitend in laatstgemeld opzigt beschouwt. Immers de vesting is wel aan de oosten noordzijde door de forten op de daar liggende hoogten gedekt, maar aan de westzijde is de stad, die laag ligt, geheel onder het bereik van het duitsche geschut, en zal bij een eventueel bombardement spoedig in laaijen brand staan. Zoo als ik reeds hierboven aanstipte, wordt onophoudelijk van hier, Saarbrück, zwaar belegeringsgeschut, naar Metz vervoerd. Van de drukte aan het spoorwegstation alhier kan men zich geen denkbeeld maken. Lange treinen met soldaten, geschut, amunitie en proviand vertrekken ieder oogenblik, en niet minder lange treinen met gewonden en gevangenen komen telkens aan. De wachtkamers en restauratie-lokalen zyn allen vol gekwetsten, die, op stroo liggende, hun verder transport afwachten. Onder de heden aangekomen treinen waren twee zeer opmerkenswaardig. De eerste bragt 72 krijgsgevangen gemaakte officieren, meerendeels jonge, krachtvolle mannen. De andere ongeveer 500 Duitschers, uit Frankrjjk verdreven. Deze, oogenschijnlijk tot de arbeidende klasse behoorende, maakten met hunne vrouwen, kinderen en zuigelingen, een zeer bedroevenden indruk, want zorg en kommer lagen op aller gelaat» »Die arme lieden hadden hun zuur vergaard eigendom in Frankrijk achter moeten laten, en de gulzigheid, waarmede zij op het warme eten aanvielen, hun, dank zij de milddadigheid van enkele burgers, verstrekt, bewees hoeveel ontbering zij sedert hunne uitzetting geleden hadden. Volgens hen wacht den duitschen troepen te Parijs en in de omstreken een ware guerilla-oorlog. Trouwens ook hier en in de omstreken zijn voorzigtigheid en argwaan noodzakelijk. Zoo waren gisteren weder in de nabijheid van Forbach de rails van den spoorweg opgebroken ; bijna ware een trein van 100 wagens gederailleerd. Gelukkig merkte de machinist nog in tijds het dreigend gevaar. Er wordt dan ook met de grootste omzigtigheid van de spoorwegen gebruik gemaakt."
Men leest in het Noorden
»Ach, hoe vreeselijk veel ellende wordt er over Duitschland uitgestort. Tot het fransche leger behooren vele soldaten van beroep; maar het pruissische dienststelsel brengt alle burgers in den krijg. Zoo valt het niemand hunner mogelijk een ander te koopen en in zijn eigen plaats te zenden, ala (zij het: tot nog toe) bij ons. Maar daardoor treffen dan ook de rampzalige gevolgen van den strijd alle klassen der burgerij. Zoo uw oudste zoon al tot heden gespaard mogt blij ven, uw schoondochter draagt het weduwenkleed; de eenige zoon van uw buurman, op wien zijn zaak dreef, is gesneuveld; de oudste van uw overbuur ligt in het veldhospitaal, zijn tweede loopt, indien het loopen heeten mag, op krukken. Is het met om, zelfs hier ter stede, op verren afstand, erbij te schreijen, als men een brief ontvangt, zooals wij weten, dat dezer dagen een stadgenoot van den Rijnkant ontving van een koopman, aan wien hij, naar gewoonte, om dezen tijd van het jaar, een bestelling wijn had gedaan. »Mijnheer," schrijft de Duitscher, sik had vier zonen, ze zijn gillen gesneuveld; mijn zaak heb ik gekwitteerd." Niets meer."
üit Trier wordt aan het Utr. Dagblad geschreven:
»Ik ontmoette eenen Ober-Stabartz, zoowat 1« officier van gezondheid, die, na kennismaking, mij zeide pas uit Saarbrück te zijn teruggekomen, en dat hij niet genoeg kon roemen de zendelingen van het Boode Kruis, uit Holland gekomen, niet alleen wegens hun goed en doeltreffend materieel, hunne hulpmiddelen, maar vooral om hunne onvermoeide menschlievende zorgen en praktische behandeling der patiënten."
Men schrijft aan hetzelfde blad.- In de gepasseerde week is de nooddyk nabij Wijk bij Duurstede, die het Rijnwater moest tegenhouden, ter bouwing van de kolossale sluis nabij genoemde gemeente doorgestoken. Het bevestigde bij velen het vertrouwen, dat dit groote werk, door de genie ontworpen en onder hare leiding uitgevoerd, de beste rezultaten voor de verdediging van de utrechtsche linie zal leveren. De verbreeding van den Krommen Rijn wordt met alle kracht doorgezet; op dit oogenblik is men nabij Werkhoven, in de nabijheid van het buitenverblijf Hardenbroek, daarmede werkzaam.
Het sekretariaat der H. Vincentius- Vereeniging te Lokeren in België heeft tot ons een brief gerigt, waarin geklaagd wordt dat genoemde vereeniging, alsook die van den H. Franciscus Regis zoo dikwijls uit Nederland ongefrankeerde brieven ontvangen. Dit dwingt haar tot uitgaven, die veel beter aan de armen besteed zouden zijn. Zij verzoekt dus, dat Nederlanders, die met haar of andere belgische liefdadige vereenigingen te korrespondeeren hebben, hetzij om papieren van bedeelden op te vragen, hetzij uit anderen hoofde, hun brieven voortaan zullen willen frankeeren, zoo als zy het steeds de hare doet. Wij voldoen hier aan haren wensch, om dit verzoek in ons blad eene plaats te geven, en tevens andere katholieke bladen in Nederland uit te noodigen, het daaruit over te willen nemen.
Onder dagteekening van 27 dezer, N°. 22, heeft de heer direkteur vanhet kabinet des Konings aan 's Konings kommissarissen in de provinciën eene missive gezonden van den navolgenden inhoud: ..Het is den Koning gebleken, dat de ingezetenen in uwe provincie de inkwartiering der troepen met de meeste bereidwilligheid ontvangen en den soldaat over het algemeen met onderscheiding behandelen.
_»Zijne Majesteit verheugt zich zeer over den goeden geest der bevolking en heeft mij opgedragen aan UEdel Gestr. deswege de betuiging zijner bijzondere tevredenheid over te brengen."
Men meldt aan het Handelsblad uit Groningen: «Volgens berigten, gisteren hier ontvangen, wordt 's Konings komst in deze provincie dezer dagen, welligt nog deze week, te gemoet gezien".
Naar men thans nader verneemt, wordt Z. M. de Koning den 6den September e. k. te 's Bosch verwacht. Vermoedelijk zou Z. M. alsdan ook aan het kamp op de Cromvoirteche heide een bezoek brengen.
De minister van Oorlog heeft bepaald, dat miliciens, in eene militaire ziekeninrigting opgenomen, die blijken te lijden aan eene ziekte of ongesteldheid, welke hun waarschijnlijk nog geruimen tyd zal beletten, militaire diensten te verrigten, zulks verlangende, zonder soldij met verlof gezonden zullen worden; dat deze bepaling ook van toepassing zal zijn op miliciens van alle ligtingen, die in hun garnizoen of bij hun korps ziek zijn geworden; zoomede op vrijwillig dienende soldaten; en dat, wanneer, naar het oordeel van den eerstaanwezenden officier van gezondheid, voorschreven verlof met behoud van soldij dient te worden verleend, daartoe de gewone aanvraag aan het dep. van Oorlog behoort te worden gedaan.
Z. M. heeft benoemd: tot kantonregter te, Weesp, mr. H. P. van der Horst; tot griffier bij het kantongeregt te Weesp, mr. J. J. Leuveling Tjeenk-V tot kantonregter te Naarden, mr. B.D. Weyland; tot ontvanger der dir. bel. en ace. te Emmen c. a. (Drenthe), J. A. Vlug; tot Nederlansch konsul-generaal te Kaapstad, G. Mijburgh, buiten bezwaar van het Rijk; op zijn verzoek ingetrokken de benoeming van P. de Hoog, tot tijdelijk telegrafist bij den Rijkstelegraaf; op hun verzoek eervol ontslagen: als Nederlandsch konsul-generaal te Kaapstad, J. A. Trüter; als Nederlandsch konsul te Christiania, C. N. Stibolt.
Verkorte balans der Ned. Bank, volgens de Staats-Courant: Diskonto-rekening. . . j 66,452,976.59* Beleening-rekening . . » 44,630,925.— Munt en muntmat. . . » 83,463,630.i3J Belegd rezerve-fonds . » 3,412,085.— Geb. enmeub.d. Bank. » 302,261.42 Diverse rekeningen . . » 49,646.35 J /198,311,524.50 l Kapitaal ƒ 16,000,000.— Rezerve-fonds » 3,625,598.87 Bankbiljetten in omloop.» 147,345,970.— Bank-assignatiën in oml.» 5,178.94 Rekening-cour.-saldo's. » 29,443,747.07* Diverse rekeningen. ..» 1,891,029.62
ƒ198,311,524.50}
SCHEVENINGEN,3OAug. Hedenmorgen om vier ure strandde op Wassenaars grondgebied, ongeveer vijf kilometers van Scheveningen, de russische schoener Alert, kapt. Peter Ancour, reeder baron Ongeru Sternberg, van Dagho. De ekwipaadje, die met de sloep aan wal gekomen is, bestaat, behalve een kapitein, uit zes koppen.— Het schip hadji. Zondagmiddag Maassluis verlaten; het kwam van Schiedam en was bestemd naar Dagho. Door het hevige stormweder was men verpligt geweest te landen.
Zoodra de stranding hier, te Scheveningen, door éen kavalarist was bekend geworden, begaven zich de heeren strandvonder Beier, de kommissaris van policie te Schoonhoven en de vice-konsul van Rusland, C. Maas, naar het gestrande schip, ten einde aan de schipbreukelingen bijstand te verieenen. Deze zijn onmiddelijk herwaarts vervoerd en hebben de meest mogelijke verpleging ondervonden.
NIEUWEDIEP, 29 Aug. De vrees, die men hier sedert gisteren, bij het woeden van een hevigen NW. wind, koesterde voor mogelijke zeerampen, heeft zich in den loop van dezen dag maar al te zeer verwezenlijkt. Heden morgen vernam men, dat gisteren op de N. Haaks een Coljerschip met steenkolen was gestrand en heden middag bragt men hier het berigt, dat er bij Calandsoog eene Noordsche brik was gestrand. Gelukkig zijn van beide schepen, die vermoedelijk verloren zullen zijn, de ekwipaadjes gered en behouden aan wal gebragt. De winddruk teekende op het meteorologisch observatorium alhier, omstreeks 7i u. dezen morgen, 70 kilogr. op de vierkante el.
UTRECHT, 30 Aug. Heden ochtend, reeds vóór het aanbreken van den dag, verzamelden zich niet alleen de overheid, de staf, bevelvoerende generaals, de schutterij en troepen, maar ook een groot aantal burgers, om bij de aankomst van den Koning tegenwoordig te zijn. Ten 4 ure arriveerden de eerste troepen op het stationsplein van den Rijnspoorweg, en reeds een kwartier later stonden schutterij en troepen daar geschaard. Zijn Excellentie de kommissaris des Konings met den griffier der staten, de burgemeester en wethouders met den sekretaris, en verder alle hoofdofficieren en officieren van den staf, de schutterij en het leger, waren eveneens kwart over 4 ure aanwezig. Vóór half 5 arriveerden successivelijk Z. K. H. de prins van Oranje met zijn staf als opperbevelhebber, en een oogenblik daarna Z. K. H. prins Alexander, eveneens met zijn staf, allen te paard gezeten. De beide Prinsen werden met het »Wilhelmus" door de militaire muziek begroet. Een twaalftal van Zr. Ms. rijpaarden, reeds gisteren alhier gearriveerd, werd inmiddels door stalmeesters in uniform voor het stationsplein geplaatst, om door Z. M. en zyn staf bestegen te worden. Ofschoon Zr. Ms. komst eerst tegen half 6 ure bepaald was, arriveerden Z.M. en gevolg, inden koninklijken wagen gezeten, reeds kwart voor 5 ure, en werd het eerste der 51 salutschoten door de artillerie, in het Sterrenboschgeplaatst,.gelost, waarmede tot 6 ure werd voortgegaan. Na door de prinsen en den kommissaris des Konings te zijn gekomplimenteerd, steeg Z. M. en HD. staf te paard, en stelde zich aan het hoofd der troepen, na door de menigte en de troepen met een luid hoerah en ïleve de Koning!" te zijn ontvangen.
Op het Vreeburgplein stonden batterijen veldartillerie geschaard. De gezamenlijke troepen stonden onder bevel van den luit.-kolonel de Jong van Rosenburg van het 8e reg. inf. De geheele stoet begaf zich vervolgens naar het provinciale goevernementsgebouw, alwaar Z. M. bij den kommissaris in deze provincie zijn intrek nam. Z.M. werd aldaar door mevrouw van Doorn ontvangen. De le komp. van het 6e reg. inf. met het regements vaan del, versierd met de medaille van de citadel van Antwerpen, en de muziek, had zich inmiddels naar het goevernementsgebouw gespoed, om Z. M. bij zijne aankomst aldaar de verschuldigde eer te bewijzen. Z. M. plaatste zich vervolgens nogmaals voor de vensters van het goevernementsgebouw, en de troepen defileerden alstoen volgenderwijze voorbij Z. M. en de prinsen: huzaren , schutterij, 7e reg. inf., 8e reg. inf., mineurs, veldarliilerie, huzaren.
Tegen 6 ure konden alle troepen aftrekken , nadat Z. M. zijne bijzondere tevredenheid betuigd had over de houding der troepen en over de plegtige en geregelde ontvangst. Z. M. heeft zich
reeds een aantal militaire bescheiden en stukken doen overhandigen, en men verneemt , dat een van Zr. Ms. eerste werkzaamheden zal wezen, de bureaux van den generalen staf te bezoeken.
---

