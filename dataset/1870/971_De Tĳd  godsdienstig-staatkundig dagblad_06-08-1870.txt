AMSTERDAM, 5 Augustus.
Aan den regtervleugel van het fransche leger hebben de Pruissen, volgens eene déj êche van gisteren avond , met den kroonprins aan het hoofd, eene overwinning behaald. Immers zij versloegen bij de bestorming van Weissenburg de fransche divizie Douay en doodden haar aanvoerder. Intusschen is nog niet bekend — althans op het oogenblik, dat wij dit schrijven — of zij het door hen bestormde Weissenburg bemagtigd hebben, wat toch noodzakelijk schijnt, om de overwinning te voltooijen. Weissenburg, door de Franschen Wissembourg genoemd, is eene kleine doch geenszins onbelangrijke grenssterkte, in het departement van den Nederrijn; in hare onmiddellijke nabijheid beginnen eene reeks verdedigingswerken, die zich langs de rivier de Lauter, drie uren ver, uitstrekken en te Lauterburg eindigen. Niet onbelangrijk in verband tot dit oorlogsfeit is een brief van een franschen reiziger aan den Courrier du Bas Rhin, geschreven den 30n Julij. Die reiziger kwam toen uit de vesting Landau in Rijnbeijeren, niet ver van Weissenburg gelegen. Door dat stadje rukten, volgens zijn mededeeling, onophoudelijk troepen naar de fransche grenzen; van Landau af tot daar lagen langs den •weg, naar zijne schatting, honderdduizend man, die onder groote, met stroo bedekte barakken gelegerd waren. Op de spoorwegbrug bij Weissenburg kon hij duidelijk het kletteren der sabels van de duitsehe krijgers hooren, zoo digt waren zij Frankrijk toen genaderd. Te Landau echter geloofde men aan een inval der Fnnschen en bijgevolg aan een beschieten der stad. Alle voorwerpen van •waarde waren verborgen; de inwoners hadden zich voor drie maanden van proviand voorzien, en waterbakken op de huizen geplaatst om spoedig te kunnen blusschen, als zijde daken in brand geschoten mogten worden. Op het oorlogstooneel zijn de Duitschers, naar de berigten van daar te oordcelen, het gevoelen toegedaan, dat de troepenbewegingen aan den linkervleugel van het fransche leger (Saarbrücken enz.) manoeuvers zijn, die voornamelijk moeten dienen om den vijand te verschalken, en Straatsburg (hoofdkwartier van Mac- Mahon) de eigenlijke bazis van operatie is. Men verwachtte een aanval op den Rij n van de Lauter uit. Hiermede strookten volkomen de boven vermelde berigten van den franschen reiziger, aangaande den toestand in en om Landau. Of nu de pruissische kroonprins inden zin heeft de Franschen te voorkomen, dan wel slechts is gaan verkennen, of er zich een groote troepenmagt op den regteroever van de Lauter bevond, en daarbij met de divizie-Douay slaags is geraakt, valt natuurlijk nog niet uit te maken.
---

Het eerste gevecht.
Ter beoordeeling' van de waarde der officiëele berigten gedurende den oorlog levert ons het gevecht, bij de inneming van Saarbrücken gevoerd, een merkwaardig argument. Voorzeker, de oorlog is een verschrikkelijk feit; maar hoe verschrikkelijk het ook zijn moge. is het toch onmogelijk al zijn ernst te bewaren, als men ziet hoe de inneming van bovengenoemde stad aanleiding geeft tot volkomen tegenstrijdige officiëele tijdingen. De Franschen beroemen zich, dat zij Saarbrücken hebben ingenomen; dè Pruissen, van hunne zijde, loochenen het niet; maar als zij het al toegeven, dan is het bijna onder het protest, dat zij de plaats wel voor de Franschen hebben willen ruimen, alsof het bezit daarvan voor dc Pruissen geen waarde had. Wel is waar, niets van dat alles wordt formeel gezegd, maar duidelijk genoeg te verstaan gegeven. Het is zoo, het bezit van Saarbrücken op zich zelve, heeft weinig waarde; want het ligt aan den voet van een heuvel, die de gansche stad bestrijkt. Daarentegen heeft het bezit van de hoogten rondom Saarbrücken wel degelijk waarde, daar zij de spoorlijn bestrijken , die naar Trier voert. Zoodra nu daarenboven de Franschen zich nog meester kunnen maken van de, in den omtrek gelegen, fortifikatiën, dan vinden zij daarin dit groot gewin, dat zij de rijke kolenmijnen, die daar aanwezig zijn, in hun beheer krijgen. Nu wil het toeval, dat de fransche legermagt steenkolen behoeft, om niet voor zijne vloot geheel afhankelijk van Engeland te worden. Alzoo is de overwinning, door de Franschen behaald, dewijl zij hun den weg baant tot rijke kolenmijnen, niet gansch zoo onbeduidend als de Pruissen haar willen voorgeven. Dit omtrent het feit in het algemeen. Zien wij nu de bijzonderheden.
Hoe is de overwinning' behaald? Volgens de officiëele pruissische berigten kwamen drie fransche diviziën de pozitie aantasten, welke slechts bezet was door een klein pruissiesch detachement.
De Franschen, daarentegen, verzekeren, dat van hunne zijde slechts ééne divizie in het vuur is gebragt, niet tegen één detachement, maar tegen drie diviziën Pruissen.
Het is klaar, dat die wederzijdsche berigten, zooals zij daar liggen, onmogelijk waar kunnen zijn. Zij staan immers als ja en neen tegenover elkander. Het is zelfs te betwijfelen of de ligging van de stad veroorlooft, dat er zooveel troepenmagt wordt ontwikkeld , als wel van weerszijden beweerd wordt, dat in het vuur is geweest. Vermoedelijk is het, dat de Franschen de, door hen behaalde, overwinning ietwat overschatten, en zeer zeker is het, dat de Pruissen hunne nederlaag verbloemen, met haar als onvermijdelijk voor te stellen. Maar ook in dat geval kunnen de Pruissen de nederlaag niet regtvaardigen door het kleins detachement, dat daar stond tegenover drie fransche diviziën, zooals zij beweren; want als zij de pozitie wilden verdedigen, gelijk zij gedaan hebben, dan hadden zij moeten zorgen, dat daarvoor genoegzame troepen aanwezig waren.
De Franschen verhalen dat zij de hoogten, die Saarbrücken beheerschen, met de bajonet genomen hebben. Dat regtvaardigt de veronderstelling, dat zij, blootstaande aan het pruissische naaldgeweer, daarbij groote verliezen moeten geleden hebben. Intusschen hebben de Franschen bewezen, dat het hun nog mogelijk blijft, om tegen het naaldgeweer storm te loopen, waarvan het uitvoerbare door bevoegden was betwijfeld.
De Pruissen geven van hunne zijde op het sneuvelen van twéé officieren en zeventig soldaten, en zeggen omtrent de Franschen: »het schijnt, dat de vijand zeer zware verliezen heeft geleden." Dat «schijnt", dat in het pruissische berigt voorkomt, zal wel niet geheel uit de lucht gegrepen zijn. Daarentegen kan men aannemen, dat het opgegeven getal der gesneuvelde Pruissen niet al te verre van de waarheid verwijderd is, omdat de Franschen zelven verklaren, dat de pruissische troepen zich bewogen in holle wegen, waar zij voor hun geschut buiten bereik waren. De Franschen erkennen, dat slechts tweemaal een pruissiesch peloton op den spoorwegonder het bereik der mitrailleuses gekomen is, en dat telkens van elk peloton de helft door dc mitrailleuses werd neergeworpen.
Daartegen schijnt het officieel pruissiesch berigt de fransche chassepots en mitrailleuses gering te achten, zonder het evenwel te zeggen. De Franschen, omgekeerd, verheugen en beroemen zich over de groote uitwerking, die zij met hunne chassepots en mitrailleuses behaald hebben. Volgens hunne getuigenis overtreft de uitkomst zeer verre hunne stoutste verwachtingen. Wij meenen dit gerust te mogen aannemen; des te geruster, omdat de Pruissen er belang bij hebben om het openlijk te logenstraften doch dat niet durven doen, en daarom zich van behendigheden bedienen, om ten minste den schijn aan te nemen alsof' hunne troepen voor het nieuwe fransche wapentuig' niet bevreesd behoeven te zijn.
Wij hebben voorbedachtelijk deze tegenstrijdige berigten van nabij aan elkander getoetst en blootgelegd, omdat het ons tot twee belangrijke uitkomsten leidt.
De eerste uitkomst hebben wij reeds vermeld; namelijk: dat het voor de fransche furie nog mogelijk gebleven is, tegen de pruissische naaldgeweren met de bajonet storm te loopen. Dit is voor het fransche leger, dat altijd door het gebruik van de bajonet heeft uitgemunt en daardoor op het slagveld groote overwinningen behaald heeft, van groot gewigt. Het tweede resultaat is dit, dat de pruissische soldaten reeds bij de eerste gevechten voor de fransche chassepots en mitrailleuses ontzag hebben opgevat. ïe Berlijn moge men dat voor de natie verbloemen; maar in het leger kan het geen geheim gebleven zijn; en de indruk zal er van hand tot hand en van soldaat tot soldaat overgaan. Zoodat ten jare 1870 de Pruissen tegenover de Franschen zullen staan, als in 1866 de Oostenrijkers tegenover de, met naaldgeweren gewapende, Pruissen.
Het valt niet te ontkennen, dat dit voor de Franschen een groot gewin is, omdat daardoor de fransche soldaat grootelijks aangemoedigd, en daarentegen de pruissische onvermijdelijk eenigzins ontmoedigd wordt. Men zou zich echter vergissen, indien men daaruit besloot, dat de overwinning onvermijdelijk aan de fransche zijde zijn zal. In den oorlog, toch, beslist niet alleen het wapentuig, hoewel het veel daartoe bijdraagt. De strategie en taktiek behouden altijd hare regten, zooals zelfs de oorlog van 1866 tusschen Pruissen en Oostenrijk geleerd heeft. Te Sadowa immers heeft niet het naaldgeweer getriomfeerd over de Oostenrijkers. Deze toch hadden zich langzamerhand aan de werking van het naaldgeweer gewoon gemaakt, zich daarnaar gevoegd, en het gebraveerd. Als zij te Sadowa geslagen zijn, dan is het te wijten aan Benedeck, die het ongunstigste terrein voor een slagveld had ingenomen, dat ooit een generaal bedenken kan. Desniettemin zou hij den slag gewonnen hebben,, en reeds was hij den zegepraal nabij, toen de generaal Glam Gallas, die, tegen de stelligste orders in, een kardinaal punt van het slagveld bezetten moest, en het tot den laatsten man toe bezet moest houden, het dwaas en onbesuisd verliet en aldus veroorloofde, dat het geduchte leger van den kroonprins de oostenrijksche troepen in de flank aanviel en overrompelde. Alzoo besliste de lompe ongehoorzaamheid van Clam Gallas over de overwinning, die hij aan de Pruissen schonk.
De nederlaag van Sadowa getuigt alzoo, dat strategie en taktiek zelfs over een verbeterd wapentuig kunnen zegevieren, en bijgevolg, dat de overwinning nog niet aan de Franschen is, al hanteren zij chassepots en mitrailleuses , waarvoor de Pruissen eenigermate moeten opzien. Daardoor blijkt het op nieuw, wat wij onlangs betoogden, dat het lot der veldslagen niet in de handen der menschen, maar in de handen van Hem is, die de wereld op Zijnen vinger draagt; dewijl de beste legerhoofden, de scherpzinnigste strategisten en de handigste taktiekers zich kunnen vergissen, of, wpt meer voorkomt, niet zeker zijn van de uitvoering der maatregelen, die zij hebben voorgeschreven.
Naar wij met zekerheid vernemen, is het besluit uitgevaardigd, waarbij aan alle luitenant-adjudanten, kwartiermeesters en officieren van gezondheid gelast wordt zich ten spoedigste van paarden te voorzien. (D. v. Z.) Naar wij vernemen, heeft de minister van binnenl. zaken den staatsspoorweg beschikbaar gesteld tot het vervoer van steenkolen van België tot Amsterdam, via Hedel, zonder overladen. De brug tot Hedel, tot nu toe alleen gebezigd tot het vervoer van troepen en oorlogmateriëel, zal dus ook voor het vervoer van steenkolen dienstbaar worden gesteld. (H-) Men leest in de Staats-Courant het volgende: »De minister van Buitenlandsche Zaken heeft van den konsul-generaal der Nederlanden te Parijs, ten vervolge op de mededeelingen betreffende den toestand van den handel en de nijverheid in Frankrijk, voorkomendein de Staats- Courant van 28 Julij jl, N°. 176, nadere berigten dienaangaande, onder dagteekening van den ln dezer, ontvangen, waaraan het volgende ontleend wordt:
De dagteekening der inwerkingtreding van de wet, houdende verhooging van het regt op koffij en cacao, is bepaald vastgesteld op 1 September a. s. voor beschikbare goederen, afkomstig uit de entrepóts. Men voorziet daarin echter een wijziging, ten gevolge eener aanvrage van den handel te Havre, welke ten doel heeft om reeds nu toe te passen de verhooging van het regt op de koffij, afkomstig uit de entrepóts, daar men zonder dier. maatregel een te groote opeenstapeling van dat artikel vreest, welke nadeelig zou zijn voor den handel. De konsul van St. Malo deelt mede, dat naar zijn inzien de nederl. scheepvaart partij zou kunnen trekken van de besluiteloosheid des franschen handels, om scheepsbevrachtingen aan te nemen voor de Baltische zee en zelfs voor de kusten van Noorwegen. Onderscheiden reeders te St. Malo en omstreken trachten zich te ontdoen van Chartepartijën voor die plaatsen. De onzijdige vlag zoude dus misschien van dezen toestand groot voordeel kunnen trekken.
De tegenwoordige koers van bevrachting met hout uit het Noorden van de kust van Noorwegen voor St. Malo of St. Brieuc is van 35 tot 40 francs de standaard van Ohristiania, welke maat overeenkomt met 103' engelsche kubiek voeten. Het gerucht der aanneming van den gedwongen koers der bankbiljetten heeft gedurende een oogenblik eenige sensatie in de fransche financieele wereld verwekt. De voorstanders van de invoering van dien maatregel beweerden dat daardoor belet zou worden de uitvoer van goud naar Duitschland, en bij den aanhoudenden aandrang, van verschillende zijden daartoe aangewend, besloot de regering door eene nota, geplaatst in de officiëele courant van 29 Julij 11., de verzekering te geven dat nimmer een zoodanig denkbeeld bij de bank bestaan heeft. De bank betaalt echter niet meer in goud uit: de aanvragen naar zilver zijn zeer menigvuldig. De belgische bank heeft in de vorige week eene transaktie gesloten met de fransche bank en bij deze ingewisseld eene som van 10 millioen goud tegen een gelijk bedrag zilver. Ondanks de omstandigheden blijft de beurs vrij vast en weinig afwisselend; — het vertrouwen in de leiding der zaken van de bank blijft voortduren, en de oorlog heeft tot dusver over het algemeen nog geen bijzonder nadeeligen invloed in de financieele wereld gehad. De toekomst wordt echter met zorg te gemoet gezien, en men ontveinst zich niet dat, indien de oorlog van langen duur mogt zijn, de financieele rampen niet zullen uitblijven. Papier op Londen is thans reeds zeer moeijelijk te plaatsen. Te Straatsburg en te Mulhausen wordt geen papier, uit den vreemde op Frankrijk getrokken, meer gediskonteerd, welke ook het aantal der fransche handteekeningen zij." De Arnh. zegt vernomen te hebben dat er eenig uitzigt zou bestaan dat de uitvoer van steenkolen uit Pruissen naar Nederland, onder zekere voorwaarden, weder zal worden toegestaan.
Bij beschikking van den minister ran Financiën is bepaald dat de navolgende ambtenaren bij de administratie der posterijen hunne funktiën zullen uitoefenen als volgt, te weten-: de kommies le klasse, J. A. Z. graaf van Rechteren Limpurg ten postkaatore te Dordrecht; de kommiesen 2° klasse H. F. L. Klippink ten postkantore te Utrecht, jhr. H. C. Sandberg ten postkantore te Breda en F. H. H. Doffignies ten postkantore te Haarlem; de kommiesen 3e klasse P. D. Coster ten postkantore te Rotterdam, H. A. Monhemius ten postkantore te Haarlem, A. J. H. Bachiene ten postkantore te 's Gravenhage en P. J. van Werkhoven ten postkantore te Amsterdam; de surnumerairs A. Btirkens ten postkantore te Gouda, F. L. C. Plooster ten postkantore te Alphen, M. J. Cambier ten postkantore te 's Gravenhage en C. C. Vrendenberg in de bureaux van de afdeeling posterijen bij het departement van Financiën.
Door den minister van Oorlog is met welgevallen kennis genomen van een schrijven van mevrouw de douairière baronnesse van Brakel Doorwerth, die daarbij, ten behoeve van het leger, twee harer paarden, zonder eenige vergoeding, aanbiedt.
BRIELLE, 4 Aug. Toen het fransche oorlogschip, dat zooveel sensatie te Scheveningen teweeggebragt heeft, Zondag 11. vóór zijn komst te Scheveningen, voor den mond van de Maas, in de nabijheid van den hoek van Holland was, gaf het door het hijschen van de gewone vlag het teeken, dat het een loods begeerde te hebben. De schipper van den loodskotter, die in de buurt was, zond een loods naar het schip, en deze, aan boord gekomen zijnde, werd beleefd uitgenoodigd om naar beneden te gaan. In de kajuit werden toen door den kommandant verschillende vragen aan den loods gedaan, o. a. wat er voor nieuws was? of er veel pruissische schepen te Rotterdam waren? enz. Ten laatste vroeg de kommandant, of er een officier aan wal kon worden gezet. De loods, die op de eerste vragen gezegd had, dat hij van niets wist, gaf op de laatste vraag ten antwoord, dat hij aan den schipper van den kotter moest vragen, of aan het verzoek kon worden voldaan. Het laatste geschiedde en na eenig overleg werd den kommandant te kennen gegeven, dat de kotter niet bestemd was om passagiers te vervoeren. De zaak liep daarmede af.
Des Maandags daarop vertoonde zich ongeveer op dezelfde hoogte een ander kleiner fransch oorlogschip, dat evenzeer een loods begeerde te hebben, om, gelijk het heette, naar Duinkerken te worden gebragt. Wederom werd de hulp geweigerd ; de loods, die aan boord gegaan was, gaf, toen men er hem om gevraagd had, alleen eenige inlichtingen omtrent het oorlogsschip, dat zich des Zondags had laten zien. Zooals men hem zeide, had men een brief aan boord, bestemd voor dat schip, en wenschte men van dat schip een brief te ontvangen.
DELFSHAVEN, 4 Aug. Door de veranderde tijdsomstandigheden is het, naar men verneemt, onzeker of het standbeeld van Piet Hein, waaraan echter aanhoudend gewerkt wordt, wel op den daarvoor bepaalden dag, zijnde 9 September aanstaande, zal onthuld worden.
DORDRECHT, 4 Aug. Heden morgen is met goed gevolg de vierde spanning, voor de spoorwegbrug over het hollandsch Diep, van den steiger te Willemsdorp op de paaljukken geplaatst. Bij gunstig weder zal deze spanning in de volgende week naar de pijlers overgebragt worden.
ECHT, 3 Aug. Dezer dagen had hier het volgende plaats: Een knaap, die ten gevolge van schrik, op 4jarigen leeftijd het spraakvermogen verloor, had, ondanks alle pogingen, tot 12jarigen leeftijd zijne spraak nog niet terug. Zijn vader was een schamel landbouwer, en zoo zat men Zondag jl. aan den disch, toen, bij 't hevig onweer, de bliksem insloeg. De kleine woning raakte in brand, de blaauwe vlam schoot en kronkelde door het vertrek, en op dat vreeselijk gezigt slaakte onze kleine stomme een hevigen kreet. Hij had de spraak herkregen. Sinds beweegt hij zijn tong even vlug als de beste. Gelukkig werd de brand gebluscht, en de verheugde ouders zegenen den verzengenden bliksem van harte.
---

