IETS OVER DE VOEDING.
IN aar aanleiding van eenige ons gedane vragen over de voeding, en de werking van verschillende voedingsmiddelen, deelen wij voorloopig het volgende mede, ons voorbehoudende, later op dit allerbelangrijkst onderwerp uitvoeriger terugtekomen. Uit de gedane waarnemingen is gebleken, dat de verduwingstijd zeer verschillend is en naarmate van de hoedanigheid der spijzen 11 a 51 uur duurt. Het spoedigst verteert. men zachte, zoete appelen en geklutste eieren. Gekookte melk, rauwe eieren en zachte, zure appelen eerst na 2 uren. Rauwe kool, versche melk, gebraden ossenvleesch, oesters, zacht-gekookte eieren en rauwe ham na 8 uren; tarwebrood, oude kaas en aardappelen na 31 uur; en varkens vleesch, gekookte kool, schapenvet, enz., eerst na ± 5 uren. Wat de werkipg van verschillende spijzen betreft, men heeft mek honden de proef genomen, en bevonden, dat zij van enkel beenderen langen tijd konden leven, terwijl zij daarentegen stierven, toen men hen enkel met suiker voedde. Ofschoon een weinig vet, daarbij gebrpikt, toereikend geweest ware om de suiker in vet te veranderen, vond men na den deod der dieren toch in ’t geheel geen vet aanwezig.
Uieren, die men met spijzen voedde, waarin geen phosphor en geen kalk voorhanden was, werden vet, maar stierven aan beenbreuk. Voor de landbouwkundige wereld is derhalve deze waarneming van het grootste belaug — omdat beenbreuken van het vee dikwijls voorkomen — in gevallen, waarbij het blijkt, dat het voedsel die stoffen niet bevat, welke noodzakelijk zijn tot opbouw en onderhouding des lichaams. In zeer vele gevallen heeft daarom reeds eene bemesting der weilanden met gips en beendermeel — zwavelzure en phosphorzure kalk — eene bijna wonderdadige genezing en herstel van de vroeger menigvuldige beenbreuken bij het vee teweeggebracht, en nog verrassender was de uitkomst, toen men dergelijke stoffen onder het voedsel mengde. Dat het daarom van het grootste belang is, den aard en de scheikundige samenstelling der voedingsmiddelen te leeren kennen, ten einde daaruit tot de meerdere of mindere voedingswaarde te kunnen besluiten, ligt voor de hand; want niet alles wat eetbaar is, geeft aan het lichaam de noodzakelijke en vereischt wordende voedingstoffen af. Het is dan ook niet te verwonderen, dat honden, die met zuiver eiwit of zuivere kaasstof gevoed werden, weldra stierven; terwijl ’t opmerking verdient, dtCt dit zelfs binnen zeker tijdsverloop geschiedde, even of zij in het geheel geen voedsel gebruikt hadden. De proeven, op menschen genomen, hebben geleerd, dat het schadelijk en nadeelig is, eenvormig voedsel te gebruiken. Afwisseling van spijs is daarom noodzakelijk tot instandhouding der gezondheid, als ’t gevolg eener doelmatige en met ’s menschen natuur overeenkomstige voedingswijze. Dit is eene ondervinding, die men zoowel in kazernen als in gevangenissen, weeshuizen, enz., heeft opgedaan, zoodat dan ook niets beter en gewenschter is dan iederen dag zooveel mogelijk verapdering van spijzen te hebben. Hieruit kan men gemakkelijk opmaken, dat het spreekwoord: „Verandering van spijs doet eten,” eene diepzinniger beteekenis heeft dan men oppervlakkig meenen zou. Een Engelseh geneesheer heeft op zichzelven de werking van eenvormig voedsel willen probeeren. Hij at daartoe 45 dagen lang enkel brood en water, en viel daarbij 8 pond in lichaamsgewicht af. Daarop t hij 4 weken slechts brood én suiker, vervolgens 3 weken brood en boomolie, doch hij werd het slachtoffer zijner proeven, en stierf 8 maanden
nadat hij op zulk eene wijze proeven op zijn eigen lichaam genomen had. Het is daarom, zooals ik gezegd heb, geene bijzondere „lekkerbekkerij,” wanneer men trek heeft in verschillende spijzen en spoedig het eten van eene en dezelfde spijs „zat” wordt. De noodzakelijkheid vordert dit gebiedend. Proeven met konijnen hebben geleerd, dat ze, wanneer men ze den eenen dag aardappelen en des anderen daags gerst gaf, in het leven bleven, terwijl ze, wanneer men ze enkel aardappelen of enkel gerst gaf, spoedig stierven. De hongersdood, waarmede men natuurlijk slechts proeven op dieren genomen heeft, heeft aangetoond, dat tijdens het verhongeren 3/4 gedeelte van het bloed verdween; dat het vet bijna geheel opgeteerd, dat het vleesch ongeveer V3 verminderd was en de beenderen ± V6 van hun gewicht verloren hadden, liet»—rrmist verminderd waren de zenuwen, hetwelk bewijst dat de zenuwen eene groote kracht bezitten, om weerstand te bieden, zoolang er nog maar een spoor van voedsel aanwezig is. Uit verschillende proeven heeft men het besluit getrokken, dat een volwassen mensch die ±130 pond weegt, sterven moet wanneer hij ongeveer 50 pond van zijn lichamelijk gewicht afgevallen is. Ten slotte willen wij nog eenige voedingsmiddelen en hunne eigenschappen kortelijk bespreken.
Onder de granen is tarwe het voedzaamste, en wanneer men, even als de Engelschman, vleesch bij het brood eet, heeft men in ieder geval een zeer goed voedsel. Rijst munt door haar rijkdom aan zetmeel en gebrek aan alle andere voedingsstoffen uit. Op zich zelf is zij dus een zeer slecht voedsel. Doch zij wordt veel verbeterd, ja, zelfs voortreffelijk, wanneer men er boter of vet en een weinig vleesch bij gebruikt. Waar men dus in sommige gemeenten, van wege de diaconieën, de armen met rijst bedeelt, verricht men een zeer slecht liefdewerk, wanneer men er geen ander voedsel bijvoegt. Docli het laat zich hooren, dat rijst, gekookt in soep of vleeschnat, een heerlijk voedsel voor de armen is, mits die soep zóó bereid worde, dat er eene goede hoeveelheid vleesch en vet in aangetroffen wordt. Waar men dit laatste niet genoeg naar wensch kan aanwenden, zouden wij de voorkeur geven aan erwtensoep, en waar die, zooals het geval is met de volksgaarkeukens van den heer Boer, firma Nieuwenhuys & Co., te Rotterdam en Delft, in vereeniging met brood gegeven wordt, kan men zeker zijn, dat men een voortreffelijk voedsel aan den werkenden stand verschaft. Aardappelen zijn wel is waar een goedkoop, maar op den keper beschouwd toch een zeer duur eten, want daar zij weinig voedende bestanddeelen bezitten, moet men er zeer veel van eten. Van daar dat men dan ook onder de arme bevolking zoovele „aardappelbuiken” aantreft. De heer Boer heeft dit bij de oprichting zijner voortreffelijke notts-inrichtingen bijzonder goed begrepen, en zijne consumenten langzamerhand aan beter voedsel, erwten, boonen, enz., gewend. Met genoegen vernemen wij dan ook, dat de werkende stand, die meer en meer van de volksgaarkeukens gebruik maakt, gaarne de mindervoedzame aardappelen ter zijde zet voor degelijker substantiëel voedsel, wat juist met de oprichting der volksgaarkeukens moet beoogd worden, wanneer men wil, dat zij aan het oogmerk zullen voldoen en in stand blijven.
---

BUITENLANDSCHE POLITIEK.
Eene correspondentie, openbaar gemaakt door l’Agence Havas, bevat belangrijk nieuws uit Kome. Vooreerst blijkt het ten eenemale onjuist, is het in strijd met de waarheid hetgeen de ultramontaansche bladen hadden beweerd, dat nl. ’t Romeinsch gebied door Garribaldisten wordt bedreigd, of liever, door Mazzinisten, want heden ten dage
is er alleen sprake meer van Mazzinisten. De Garibaldisten zijn uit de mode. Wel is waar bestaat er, niet ver van de grenzen des kerkelij ken staats, een kleine kern van Garibaldistische opstandelingen, doch dit hoopje is zeer gering en boezemt geenerlei wantrouwen in. Overigens is het toezicht aan-de grenzen, uitgeoefend door ’t Italiaansche en ’t Roomsche gezag, volkomen in staat, een iegelijk gerust te stellen. Vervolgens koestert men geenerlei twijfel meer, of de pauselijke onfeilbaarheid zal worden uitgesproken. Zelfs mgr. Strossmeijer, de welsprekende tegenstander van het leerstuk, schijnt dit gevoelen toegedaan. Althans, mismoedig bewaart hij ’t zwijgen. En spoedig wellicht zal het heeten : Alea jacta est!
Volgens de berichten, welke wij uit Spanje ontvangen, verwacht men er nog steeds de komst van den messias, in den vorm eens konings. Doch daar hij wel eens dralen kon, gaat men inmiddels zonder hem voort. De Cortes hebben deze week achtereenvolgens belangrijke wetten aangenomen, als: die op het huwelijk, op de geboorte en op het overlijden. Deze wetten getuigen van een onbegrijpelijken vooruitgang, welke geenerlei inbreuk maakt op de geloofsovertuiging der menschheid, en de vrijheid van geweten proclameert door ’t wegnemen eener groote ongelijkheid. Een elk toch, die tot nu toe niet tot de kerk behoorde, bezat geene burgerschapsrechten. Een ander onderwerp, dat de Cortes levendig heeft bezig gehouden, is het finantiëele vraagstuk. De minister heeft een verslag gepubliceerd, sedert lang verwacht, omtrent het bestuur van zijn departement, loopende over achttien maanden. Uit deze rekening en verantwoording blijkt, dat Spanje gedurende dit tijdsverloop groote vorderingen heeft gemaakt in de administratie, en aanzienlijke bezuinigingen heeft ingevoerd. De minister van finantiën, de hr. Eiguerola, is dan ook een algemeen geacht man. Zijne kennis en zijn arbeidslust worden om het zeerst geprezen. Doch hij vertegenwoordigt denkbeelden, die nog niet zeer verspreid en lang niet populair zijn in den lande. Hij ontmoet derhalve dikwerf eene felle oppositie. Hij is een hervormer, en j uist daardoor kwetst hij den ouden sleur en verontrust hij het misbruik. Het verslag, door Lem aan de Cortes ingediend, getuigt van niet weinig moed. Hij verbergt zich den ernst des oogenbliks, het gewicht der finantiëele gesteldheid niet, doch hij stelt vertrouwen in de hulpbronnen des lands en hoopt door allerlei bezuinigingen op ’t budget wonderen te verrichten. De verdienste welke hij zich, en terecht, toeschrijft, is deze: dat hij door zijne voorzichtige operatiën niet alleen een bankroet heeft weten te vermijden, maar tevens iets, dat daartoe regelrecht leidt, nl. de overstrooming met papieren geld. Niets is verleidelijker en doodelijker meteen dan dit hulpmiddel, ’t Is eene helling, waarop de regeeringen maar al te licht kunnen afglijden; vooral die regeeringen, welke zijn voortgesproten uit eene omwenteling. Wederom liep dezer dagen op verschillende beurzen het gerucht, dat Napoleon zou zijn vermoord. Toen dit gerucht was tegengesproken, hield men zelfs hier ter stede vol, dat een der eerste nrs. van ’t Journal Officiel de tijding zou brengen van Napoleons troonsafstand en het optreden van een regentschap, namens den keizerlijken prins. De Times, een der vrienden van Napoleon, logenstraft al die geruchten ten stelligste. De keizer is nooit zoo krachtig en ijverig geweest als juist thans. Hij arbeidt dag en nacht. Daardoor worden zijne krachten verhoogd en zijn geest geprikkeld. Ollivier verwerft meer en meer zijn vertrouwen, hoezeer het niet valt te ontkennen, dat hij gaandeweg tevens daalt in ’t vertrouwen zijner oude partijvrienden. Daaraan stoort onze nieuwe Riclielieu zich echter weinig, in de overtuiging dat hij op een goeden weg is, dat hij de vrijheid wil en kan tot stand brengen, doch — langzaam, zonder schokken en zonder gevaar voor rust en orde!...
---

FRANKRIJK.
BUITENLAND.
In de eergisteren gehouden zitting van het Wetgevend Lichaam is door een lid van de linkerzijde, den heer Guyot Montpayroux, een wetsvoorstel ingediend van dezen inhoud:
Art. 1. De functiën van maire en die van voorzitter des gemeenteraads worden vaneen gescheiden. Art. 2. De gemeenteraden verkiezen hunne voorzitters. Art. 3. De zittingen der gemeenteraden worden in het openbaar gehouden. Op de voordracht der regeering, strekkende om de keuze des gouvernements bij het benoemen van maires tot de leden van den gemeenteraad te beperken, is door den heer de Chambrun, een volksafgevaardigde van het linkercentrum, het volgend amendement voorgedragen: „In al de gemeenten des keizerrijk* worden de maires en de adjunct-maires door de gemeenteraden benoemd. Zij mogen eerst in functie treden na van wege het gouvernement aangesteld te zijn. Zij moeten deze aanstelling binnen drie maanden na hunne benoeming ontvangen.” Door een kunstvriend is aan het Parijsche conservatoire een geschenk vermaakt van 120,000 francs, met bestemming om van de interessen dier som jaarlijks eene prijsvraag uittesclirijven tot het componeeren eener opera, waarbij alleen jeugdige kunstenaars zullen mogen mededingen. De vereeniging van jonge advocaten te Parijs heeft het initiatief genomen tot eene hervorming, die werkelijk van groot ingrijpend belang is. Die heeren zullen, naar men zegt, den raad van de advocaten-orde trachten overteha* len tot het nemen van drie maatregelen, die geheel overeenkomstig zijn met de hedendaagsche denkbeelden, zeden en gewoonten. lo. Vergunning om den baard in alle mogelijke vormen en variëteiten te laten groeien, als daar zijn: moustaches, barbiches, favoris, enz.; 2o. Afschaffing van de toga; 3o. Afschaffing van het woord meester, dat volgens die vereeniging volstrekt geene beteekenis meer heeft in onze zeden en gebruiken. Onze minister van binnenlandsche zaken denkt er anders over. Immers, zooals men weet, wil deze de meestertitels tot in ’t oneindige vermenigvuldigen!
---

ENGELAND.
De heer Gladstone heeft voor de eerste maal in zijn leven de Derby-wedrennen bijgewoond. De hartstochte: lijke liefhebbers hebben zijne verschijning niet zonder schrik opgemerkt, wijl zij vreezen dat zij samenhangt met het voornemen der regeering om, gevolg gevende aan velerlei aandrang, wettelijke bepalingen te maken tegen de misbruiken, waartoe de wedrennen aanleiding geven.
---

TURKIJE.
Een correspondent van de Augsb. Allg. Ztg. hangt het volgend bedroevend tafereel op van den toestand in Albanië en de Turksch-Grieksche grensdistricten: «Overal houden de bandieten schandelijk huis. De steden Arta, Prevesa, Armyro, Domona en Volo staan telkens aan de geweldenarijen van talrijke benden bloot; en — wat ’t ergste is — de Turksche troepen, tot beteugeling der roovers afgezonden, bestaan grootendeels uit Albaneezen, die, gelijk bekend is, tegen hun plunderende landgenoten geen bijzonderen wrok koesteren; ja, zelfs van tijd tot tijd zich schuldig maken aan de overtredingen, die zij ten strengste behoorden tegen te gaan, In Thessalië is het niet beter gesteld. Ondanks het toenemend getal grensposten, gelukt het aan vele Grieksche roovers ongemerkt het cordon te passeeren, en zich op Turksch grondgebied een schuilplaats te verzekeren. De Grieksche bende van Siotaki, 18 man sterk, maakt de omstreken van Volo onveilig; en door een andere Helleensclie bende werden kortelings drie jonge schaapherders in de nabijheid van Trikolla gevangen genomen en na 24 uren reeds vermoord. De Turksche grenstroepen vervolgden de boosdoeners tot op Grieksch terrein, en signaleerden hen toen aan de Helleensche overheid, die hen evenwel niet meester is kunnen worden. Dat de roovers zoo vaak ontsnappen, is grootendeels te wijten aan gemis aan samenwerking tusschen de wederzijdsche militaire commandanten. Aan eenige leden der bende van Ar vanitis (waaronder ook één der overgebleven hoofdlieden van dien naam) is het gelukt, in een boot naar Creta te
ontkomen, waar zij zien in ae ontoegankelijke kloven van den berg Ida verborgen houden. Ook te Brussa zijn uit de gevangenis 16 misdadigers ontsnapt, die van hunne
onwettig verkregen vrijheid al dadelijk hebben gebruik gemaakt om een postkoerier uit te plunderen."
---

