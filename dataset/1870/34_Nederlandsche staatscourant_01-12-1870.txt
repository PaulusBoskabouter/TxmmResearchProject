NEDERLANDEN. 's GRAVENHAGE, den 30sten November 1870.
Bij Zijner Majesteits besluit van 25 November jl., n°. 34, is de heer Ch. E. de Coninck, thans consul te Kopenhagen, benoemd tot Nederlandsch consul voor het koningrijk Denemarken. Bij Koninklijk besluit van 28 November jl., n°. 12, is aan den heer K. K. Kooy, op zijn verzoek, eervol ontslag verleend uit zijne betrekking van landmeter der 1ste klasse bij het kadaster, behoudens aanspraak op pensioen. Bij Koninklijk besluit van 28 November jl., n°. 13 , is, op het daartoe door hen gedaan verzoek, eervol ontslag verleend aan de heeren: D van Hoytema, uit zijne betrekking van lid en voorzitter van den raad van bestuur van het pensioenfonds voor burgerlijke ambtenaren; zulks met dankbetuiging voor do ijverige en goede diensten door hem als zoodanig belangloos bewezen; jhr. M. B. H. W. Gevers van Kethel en Spaland, uit zijne betrekking van lid van den raad van bestuur van het pensioenfonds voor burgerlijke ambtenaren; zulks onder dankbetuiging voor de vele en goede diensten door hem als zoodanig gedurende een groot aantal jaren belangloos bewezen. Bij Koninklijk besluit van den 28sten November jl., n°. 24. is op het daartoe door hem gedaan verzoek, aan den kapitein der infanterie van het leger in Nederlandsch Indie H. F. Thissen, thans met verlof in Europa, met ingang van 1°. December 1870, een eervol ontslag verleend uit Zr. Ms. militaire dienst, met toekenning van pensioen. MINISTERIE VAN BINNENLANDSCHE ZAKEN. Bij beschikking van 29 November 1870, n°. 177, 12de afdeeling, is aan A. F. Smulders, te 's Hertogenbosch, tot wederopzegging, vergunning verleend voor eene stoomsleepdienst in de provinciën Noordbrabant, Gelderland, Zuidholland, Noordholland, Zeeland, Utrecht, Overijssel en Limburg. MINISTERIE VAN FINANTIEN. Telegrafie. Met ingang van den 4den December aanstaande zal het Rijkstele graafkantoor te Scheveningen open zijn: op Zon- en feestdagen, van 8 tot 9 ure voor- en van 12 tot 3 ure namiddags; op werkdagen, van 9 tot 12 ure voor- en van 2 tot 4 en 6 tot 9 ure namiddags. Te rekenen van den 6den December aanstaande zal het Rijkstelegraafkantoor te Hulst, gelijk thans alleen op de Maandagen, op alle werkdagen open zijn van 9 ure voor- tot 2 ure namiddags en van 4 tot 7 ure namiddags. De Zondagdienst van dat kantoor blijft onveranderd. 's Gravenhage, den 30sten November 1870. van Bosse.
---

BUITENLANDSCHE BERIGTEN. DUITSCHLAND.
De officieuse Norddeutsche Allgemeine Zeitung van 30 November zegt: »Als een hoogst gewigtig gevolg van de bij Amiens behaalde overwinning wordt heden gemeld dat die stad door Duitsche troepen bezet is geworden. Daarmede is het zoogenaamde Fransch-Vlaanderen, de departementen du Pas de Calais en du Nord, van alle regtstreeksche gemeenschap met het overige Frankrijk afgesneden; eene omstandigheid die uit den aard der zaak zeer nadeelig werken moet op de kracht van eenen verderen tegenstand in die streken. Het is intusschen twijfelachtig, of aldaar nog wel veel lust tot tegenstand bestaat; de haast, waarmede men in Amiens zelt tot de ontwapening der nationale garde is overgegaan, schijnt ten minste niet daarvoor te getuigen. Aangaande de troepen, waaruit het geslagene n oor der-leger bestaan heeft, kan men volgens de dus ver ontvangen berigten geen oordeel vellen; zeker is alleen dat mobile garde en marine-troepen in het gevecht zijn geweest. Ook ten aanzien van den Franschen bevelhebber bestaat onzekerheid; men weet niet of de generaal Favre dan wel de generaal Faidherbe de opvolger van Bourbaki is. De sterkte der Fransche troepen , die bij Amiens gestreden hebben , wordt in Fransche berigten op 25,000 man geschat. » Aan de Loire wordt de gesteldheid met eiken dag ernstiger; de beiderzijdsche troepen, die in een grooten halven cirkel aan de midden-Loire zamengetrokken zijn, komen elkander steeds nader, en daarbij vallen, gelijk van zelf spreekt, schier dagelijks gevechten voor. Het belangrijkste daarvan is dat bij Beaune-la-Rolande geweest, waarin het
10de legercorps zoo manhaftig tegenover eenen overmagtigen vijand heeft stand gehouden. Genoemde plaats ligt, even als Ladon en Maizières, aan den zoom van het groote woud, hetwelk zich ten noorden en noordoosten van Orleans uitstrekt, en waarin het geheele Loire-leger zich schijnt geconcentreerd te hebben. i> Van de andere punten van het oorlogstooneel zijn heden geene meldenswaardige berigten ontvangen." FRANKRIJK. Blijkens officiele berigten uit het Pruissische hoofdkwartier heeft het Loire-leger den 28sten dezer eenen aanval op het tiende legercorps, staande onder het bevel van den prins Frederik Karei, gedaan en hetzelve achterwaarts gedrongen tot Beaune-la-Rolande, maar vruchteloos gepoogd het uit die positie te verdrijven. Het schijnt een heet gevecht geweest te zijn, waarbij de overmagt in getalsterkte aanvankelijk aan de zijde der Franschen was, en waarin aan weerszijden aanmerkelijke verliezen zijn geleden. — Omtrent de overgave van La Fère heeft het bewind te Tours het volgende berigt van den bevelhebber dier vesting ontvangen ; » Na eene insluiting van vijftien dagen, gedurende welke al het mogelijke is gedaan om den vijand door uitvallen en door artillerievuur in het aanleggen der belegeringswerken te storen, is deze vesting met zwaar belegeringsgeschut en met mortieren bestookt en heeft zij een verschrikkelijk bombardement van dertig uren ondergaan. » In strijd met al de wetten des oorlogs heeft de vijand het vuur zonder voorafgaande waarschuwing of sommatie geopend, ten zeven ure des ochtends; hetgeen den schrik en de jammeren voor de bevolking ten top deed stijgen. » Reeds in de eerste uren van het bombardement werden onze batterijen door het zijdelingsche vuur van de hoogten die de stad bestrijken, geheel gedemonteerd. Evenwel is de verwering gedurende dien dag, den nacht en den volgenden dag volgehouden. n Dit ongelukkige stadje is door eene hagelbui van bommen en houwitserkogels verpletterd, een groot gedeelte is in brand geraakt, de voorraad leeftogt is ten deele verloren gegaan. Het ontbrak aan schuilplaatsen ; noch kelders noch casematten waren er; de bastions en batterijen te herstellen was onmogelijk. » Toen hebben wij, weerloos en magteloo3, op eenstemmig besluit van den krijgsraad , de vesting moeten overgeven , daar wij de bevolking en de troepen niet mogten laten vernielen zonder eenig nut. Onze verliezen zijn groot." — De Moniteur Universel ontleent, in het verleden Vrijdag te Tours verschenen nommer, het volgende artikel aan een in Parys uitgegeven nommer van Le Franqais: » Onder de bewijsgronden waarvan de heer Thiers zich op zijne reis bij de groote mogendheden heeft bediend om haar tot tusschenkomst over te halen , is er een die steunt op een diplomatiek staatsstuk hetwelk nog niet is openbaar gemaakt. In den loop eener diplomatieke briefwisseling tusschen het kabinet der Tuilerien en het Britsche ministerie van buitenlandsche zaken , gevoerd in do maanden die den oorlog met Pruissen vooraf gingen, had het Fransche gouvernement gelegenheid om te verklaren dat het, indien de oorlog uitbarstte en het daarin de bovenhand had, geene uitbreiding van zijn grondgebied zou eischen , maar alleen de stichting van eenen onzijdigen staat, bestaande uit de provinciën die op den linker Rhijnoever aan Pruissen en aan Beyeren behooren." De Indépendance Beige van gisteren geeft eenen brief uit Parys, waarin het volgende voorkomt: » Hier wordt, al of niet te regt, geloofd dat de diplomatie van Europa werkzaam is en vredesonderhandelingen zal voorstellen op deze grondslagen: Frankrijk zou geen grondgebied verliezen, maar eene groote som gelds tot vergoeding der krijgskosten aan Pruissen betalen, en zekere aan hetzelve voor te schrijven waarborgen aan Duitschland bewilligen. ii De taal die het Bewind alhier in al zijne stukken en verklaringen voert, bewijst dat het geenszins blind is voor de hagchelijke kansen der voortzetting van eenen oorlog die reeds, behalve zoo vele menschenlevens, twintig duizend millioen franken schats heeft gekost. Het spreekt thans alleen nog maar van handhaving der integriteit van Frankrijks grondgebied, zonder de vermaarde verklaring: »noch eenen duim breeds van onzen grond noch eenen steen van onze vestingen" te herhalen. Omtrent het sluiten van vrede op de boven gemelde grondslagen zou hier verschil van gevoelen bestaan; doch het is het algemeene voornemen, den strijd voor het behoud van den Elsas en Lotharingen tot het uiterste vol te houden." Dezelfde brief zegt dat er in Parys geruchten omliepen van woelingen van de zijde der Bonapartisten ; zij zouden in de hoofdstad eene gewapende beweging hebben voorgenomen ; onder de nationale garde werd beweerd dat het raadzaam was die beweging tot uitbarsting te laten komen en ze vervolgens krachtdadig te fnuiken , en dat te dien einde het geschut, hetwelk thans in de handen van een keurcorps der nationale garde is, ter beschikking der gewapende burgerij zou dienen te worden gesteld. Doch deze poging om het geschut meester te worden
leed schipbreuk op de tegenkanting van den bevelhebber van het bedoelde keurcorps. — Te Lyon is , volgens berigten uit die stad van 25 November , een schriftelijk antwoord van den heer Gambetta ontvangen op het aanzoek eener deputatie welke uitbreiding der bevoegdheid van den Lyonschen gemeenteraad had gevraagd. Daarin zegt de minister van binnenlandsche zaken : » Zijn degenen , aan wier handen het gemeentelijke gezag is toevertrouwd , te regt waakzaam voor het behoud der hun toekomende magt, ik ben even onwrikbaar in het handhaven van het algemeene gezag, hetwelk in de departementen door de prefecten, als mijne regtstreeksche vertegenwoordigers, wordt uitgeoefend. Er kan daarin geen onderscheid gemaakt worden ; de gemeenteraad van Lyon heeft niets boven andere vooruit, en de prefect van het departement der Rhöne moet blijven wat hij is." ENGELAND. Volgens de eergisteren te Londen omloopende geruchten schenen er in het Britsche kabinet twee gevoelens omtrent het geschil met Rusland te bestaan; het eene was dat Engeland zich aan zijn eerste antwoord behoorde te houden, ook al mogt het daardoor in de noodzakelijkheid komen om oorlog te voeren ; het andere, dat het de aargenomen houding zóó zou dienen te wijzigen dat het gevaar van oorlog dadelijk afgesneden wierd. Het eerste gevoelen heeft, naar eene mededeeling van de Times , de bovenhand gehouden. Een hoofdartikel in de Times van gisteren, Dingsdag, behelst het volgende: «Het ons uit Versailles geworden berigt van Pruissens voorstel tot het houden eener conferentie geeft eenig vooruitzigt op eene vreedzame vereffening der Russische moeijelijkheid; doch het verblijdt ons te vernemen dat ons kabinet voornemens is om Gortschakoff's tweede nota even zoo ferm en vastberaden te beantwoorden als of dat vooruitzigt op vrede zich niet had voorgedaan. »Dat er b'j ons ministerie zucht tot oorlog bestaat zal wel door niemand ondersteld worden. De inborst van den heer Gladstone en van zijne ambtgenooten is de beste waarborg voor de zekerheid dat er dezerzijds niet tot oorlog zal worden overgegaan, tenzij dit klaarblijkelijk onvermijdbaar is geworden. Zij zijn, allen en ieder afzonderlijk, in vollen nadruk vrienden des vredes ; en dat zij zouden kunnen besluiten om alles voor het behoud van den vrede op te offeren is eene gedachte die misschien bij den Keizer Alexander en diens raadslieden is opgekomen. »Zoo die gedachte te St. Petersburg bestaan heeft, dan moet zij thans verdwenen zijn. Zelfs thans, nu Pruissen zijne gezindheid heeft doen kennen en ijverig werkzaam is om het houden eener conferentie te bewerken, hebben onze ministers begrepen zich van den voor hen liggenden weg niet te mogen laten afbrengen door verwachtingen die kunnen blijken bedriegelijk te zijn. ii Het was bij de ontvangst van Gortschakoff's tweede depêche die den inhoud der eerste staande hield, de onmiskenbare pligt onzer ministers , in meer stelligen toon do verklaring te herhalen dat Engeland geene ondersteuning kon leenen aan zulk eene aanmatiging als de eigenmagtige en eenzijdige opzegging eener verdragsbepaling. Dit is werkelijk gedaan, naar wij meenen te weten. Lord Granville's wederantwoord zal, naar wij vernemen , bevonden worden zoo duidelijk en onbewimpeld te zijn dat zijne beduidenis onvatbaar voor misverstand is; daarin wordt aan Rusland zeer duidelijk te kennen gegeven dat, al kunnen schriftelijke aanmatigingen met schriftelijke protesten worden beantwoord, feitelijke aanmatigingen, dat is daden overeenkomende met die aanmatigingen , feitelijke inbreuken op het verdrag van 1856, met feiten beantwoord en met daden gekeerd moeten worden. «Nadat alzoo Engelands houding in het verdedigen der schikkingen van 1856 scherp is bepaald, mogen wij en kunnen wij zonder bezwaar het voorstel eener conferentie in overweging nemen, ja welkom heeten. Ons doel is vrede. De groote verontwaardiging die door de Russische circulaire is opgewekt, komt voort uit het beset dat die circulaire op zich zelve reeds een doodelijke slag voor den geest van vrede is , daar zij het onderlinge vertrouwen der natiën in den wortel aantast. ii Europa werd vier jai-en geleden door den heer Disraeli beschreven als een legerkamp; zoo groote legerbenden hield do onderlinge ijverzucht der mogendheden van het vaste land op de been; doch indien onderlinge verbindtenissen geene waarde meer hebben, zal elke natie tot aan de tanden gewapend moeten zijn , elke zee met oorlogsschepen bezet gehouden moeten worden. Wij zullen voor de zaak des vredes ons best doen om graaf Bismarck's vredelievende pogingen te ondersteunen ; doch wij kunnen zelfs geene hairbreedte afgaan van de positie die wij met de verwerping der beginselen van Gortschakoff's circulaire hebben ingenomen. n Indien Rusland zich zonder voorbehoud vereenigt met het voorstel tot het houden eener conferentie te Londen, en geen gevolg aan Gortschakoff's circulaire wil geven voor dat de conferentie de zaak zal hebben behandeld, dan zullen wij ons bereidvaardig met dat voorstel vereenigen. Doch wij behooren waakzaam te blijven, want het is nog geenszins zeker dat het werkelijk tot het houden eener conferentie komt; misschien is het voorstel daartoe slechts een middel voor den heer von Bismarck om tijd te winnen en om de Russische moeijelijkheid op zijde te schuiven tot dat het Fransch-Duitsche geschil beslecht is. » Dit zeggen wij niet als een verwijt voor Bismarck, maar om te hoo^e waardering zijner diensten voor te komen, en om te doen zien dat onze ministers wijs hebben gedaan met te volharden in de ferme houding die zij in den beginne hebben aangenomen. i) Wanneer de aanstootelijke circulaire ingetrokken is, zal Engeland bereid worden bevonden tot het onderzoeken van alle grieven die Rusland mogt aanvoeren ; en wij meenen te mogen zeggen dat onze vertegenwoordiger in eene conferentie gelast «ou worden om het drukkende der bepalingen van 1856, die Rusland in zijn eergevoel hebben gekrenkt, zoo veel doenlijk te verzachten. Verder gaan, meer doen of zeggen, mogen wij niet, ii In onze zucht naar behoud des vredes, maken wij handhaving deiwaarborgen van vrede tot ons standpunt; wij ontzeggen aan Rusland het regt om zich van het verdrag van 1856 ontheven te verklaren, en in geene poging om inbreuk op dat verdrag te maken kunnen wij berusten". Het Daily News van gisteren zegt dat het Britsch© kabinet in de Maandag gehouden raadsvergadering besloten heeft tot eenen stap in de rigting des vredes, en niet tot eenen stap naar den kant desoorlogs, ;
■, en dat er nog hoop op behoud der vredes is, althans indien Rusland werkelijk wars is van veroveringen 1 in de Levant; zoo het echtier het Oostersche vraagstuk weder te baat wilde nemen tot uitbreiding zijiner magt, zou Engeland den toegeworpen handschoen opvatten. —— Het Londensche Daily News zegt in zijn nommer van 28 November: » Een nieuwen oorlog voor Tuikye's onafhankelijkheid en integriteit voeren willen wij niet. Instandhouding der heerschappij eener van elders ingedrongen , Mohammedaansche oligarchie over de christelijke volksstammen van zuidoostelijk Europa is een doel waarvoor wij noch eenen penning^ noch het leven vail eenen enkelen Engelschman over hebben. Het politieke magtsevenwigt van Europa is in ons oog en in de «ogen van negen tiende gedeelten onzer natie eene hersenschim. Een oorlog voor Turkye als zoodanig, of voor het magtsevenwigt zou hier te lande schier algemeen worden gewraakt. Doch een oorlog ondernomen omdat wij niet kunnen gedoogen dat een met onze medeonderteekeaing gesloten verdrag verscheurd en de flarden ons in het aarigezigt geworpen worden, zou te regtvaardigen zijn en noodzakelijk kunnen worden. Het is ongelukkig, dat in het aanhangige geschil het beginsel van eerbied voor verdragen en het lot van een slecht verdrag aaneen geschakeld zijn, en dat wij, voor het eerste strijdende, den schijn hebben van te strijden voor bepalingen die in zich zelve gebrekkig zijn en op een verkeerd beginsel steunen ; doch dat is de schuld van Rusland , indien het aanranding der goede trouw onder het menschdom verkieslijk blijft achten boven eene regelmatige herziening van slechte verdragsbepalingen." OOSTENRIJK. De Keizer heeft den 26sten te Ofen deputatien van de beide delegatien ontvangen, en op de door beider presidenten gehouden aanspraken nagenoeg gelijkluidend het volgende geantwoord: » De betuigingen van gehechtheid, welke gij uit naam der delegatie tot mij gerigt hebt, geven mij aanleiding om in de eerste plaats mijn leedwezen uit te drukken over de vertraging, welke de zamenkomst der delegatien ondervonden heeft. Daarbij voeg ik echter de betuiging van blijdschap en voldoening, omdat ik mij op dit oogenblik door de vertegenwoordigers van mijne beide wetgevende vergaderingen omringd zie. De gewigtige gebeui tenissen, welke bij mij den wensch deden ontstaan om mij van den raad en de vaderlandlievende medewerking der delegatien vergewist te zien, hebben hare beduidenis niet verloren. Er zijn zelfs nieuwe ernstige gebeurtenissen daarbij gekomen. Ik reken met vertrouwen er op, dat gij, Mijne Heeren, onder alle omstandigheden datgeen doen zult, wat de ware vaderlandsliefde, wat de van elkander onafscheidelijke levensbelangen der beide rijkshelften vorderen, en in dit volle vertrouwen beantwoord ik uwe hartelijke begroeting. " RUSLAND. Berigten uit St. Petersburg van 27 November, te Londen ontvangen , behelzen het volgende : » De kooplieden en speculanten alhier beginnen weder gerust te worden. De koers der fondsen rijst. Evenwel bestaat er nog bezorgdheid omtrent den indruk dien het thans naar Londen afgezonden antwoord van den vorst Gortschakoff in Engeland zou kunnen maken. ii De Courant van St. Petersburg vindt den toon van Oostenrijks antwoord ergerlijk . en zegt dat het de eerste maal sedert langen tijd is dat Oostenrijk zich verstout om zoodanige taal tot eene andere mogendheid te voeren: dat die taal in Rusland niet anders dan verontwaardiging kan verwekken, maar desniettemin een ongunstig verschijnsel en een slecht voorteeken is." TURKYE. De Russische ambassadeur, generaal Ignatieff, heeft spoedig na zijne terugkomst te Konstantinopel, en wel den 25sten dezer, eene audientie bij den Sultan gehad om deszelfs toestemming te verkrijgen tot herziening vgn het Parysche vredesverdrag of wel tot wederzijdsche intrekking der afzonderlijke overeenkomst omtrent het houden van oorlogsschepen in de Zwarte Zee. Intusschen werden er door de Porte militaire toerustingen verordend , en bleef het publiek te Konstantinopel in eene bezorgde stemming;; men vleide zich evenwel met de hoop dat de Porte door Engeland niet in den steek zou worden gelaten, en dat, zij in den bijstand van die mogendheid aanmoediging zou vinden om Ruslands openingen af te wijzen — In Servie , alwaar de constitutionele regeringsvorm ten vorigen jare werd ingevoerd, is bij het sluiten van de zitting des Landdags van dit jaar de^ volgende getuigenis door het Regentschap afgelegd: ii De beraadslagingen der nationale volksvertegenwoordiging hebben op nieuw bewezen dat het constitutionele staatsleven bij ons op den regtentijdis ingevoerd; het zal door oefening gewis tot verdere ontwikkeling komen." Deze getuigenis werd in de sluitingsrede gestaafd met de opnoeming van vele gewigtige wetten en besluiten , die in de afgeloopen zitting tot stand waren gekomen. ITALIË. De Indépendance Beige van gisteren geeft een schrijven uit Florence, uit welks inhoud blijkt dat aldaar door Ruslands onverwachten stap groote bezorgdheid was te weeg gebragt; men vreesde dat daaruit oorlog zou voortkomen en dat Italië voor het behoud zijner eenheid, dat is van Rome, deel aan dien oorlog zou moeten nemen. Volgens dat schrijven was de vertraging van 's Konings intogt in Rome niet aan de ministers toe te schrijven, maar aan Zijner Majesteits persoonlijken weerzin tegen zulk eenen stap — Het Journal de Bruxelles en andere katholieke dagbladen zeggen dat de Paus in zijne gevangenschap niet alleen uit andere landen maar ook uit alle deelen van Italië blijken van deelneming en van verknochtheid ontvangt, en dat er te Milaan, te Turyn en zelfs te Florence openlijke gebeden voor » den heiligen gevangene van het Vaticaan" gehouden zijn. BELG IE. Belgie's handelsverkeer met het buitenland heeft gedurende het afgeloopen jaar, blijkens de gisteren openbaar gemaakte staten, eene waarde van 3,202,700.000 francs (de algemeene in- en uitvoer te zamen
genomen) beloopen, dat is zes percent meer dan in 1868. Bij den uitvoer van Belgische producten was de toeneming vijf percent. Wat het gewigt van den specialen handel met afzonderlijke landen betreft heeft Nederland in die handelsstaten slechts drie landen boven zich. De invoer uit Nederland in Belgie bedroeg gedurende het afgeloopen jaar eene waardo van 134.200,000 fr., dat is tien percent meer dan in 1868; en de uitvoer uit Belgie naar Nederland 81,400,000 fr. , dat is vijf en zestig percent minder dan de invoer van 1869, en negen percent meer dan de uitvoer van 1868.
TEL EG RAPHISCHE BERIGTEN. Londen, 81 November. De Times stelt vertrouwen in Pruissens goede bedoelingen met opzigt tot de Oostersche quaestie, en zal met voldoening eiken voor den vrede gunstigen stap begroeten. Hetzelfde blad gewaagt van het gerucht, dat de Koning van Pruissen een vredesverdrag met den Keizer Napoleon gesloten zou hebben, ten gevolge waarvan de laatstgenoemde Metz en Strasburg aan Pruissen afstaan en aan het hoofd van zijn krijgsgevangen leger naar Parys terugkeeren zou. De Daily Telegraph berigt dat een groot aantal krijgsgevangene Franschen uit het kamp bij Antwerpen ontvlugt zijn. De Standard meent dat er geene conferentie kan plaats hebben, indien Frankrijk niet daarop vertegenwoordigd wordt, en dat Engeland alleen op die voorwaarde het voorstel eener conferentie kan aannemen. Het Daily News berigt dat de Franschen den 27sten eene beweging naar den kant van Choisy-le-Roi gedaan hebben, maar den 29sten teruggeslagen zijn. Turkye heeft het voorstel eener conferentie nog niet aangenomen. Berlyn , 29 November. Er wordt verzekerd dat Engeland het voorstel tot het houden eener conferentie ad hoe aanneemt, onder voorwaarde dat Rusland eene voldoende verklaring geve omtrent den vorm zijner circulaire. Berlyn , 29 November. Uit het hoofdkwartier te Versailles wordt gemeld: Da jongste berigten uit Parys, bij het hoofdkwartier ontvangen, melden dat de Parysche bevolking meer en meer naar den vrede verlangt. Dat verlangen vindt onder anderen in den Figaro eenen tolk, welk blad eene hevige oppositie tegen de besluiten der bewindslieden voert en eischt dat de vrede gesloten worde. Binnen weinige dagen zal er een spoorweg geopend worden, waardoor men den tunnel van Nanteuil kan vermijden en de aanvoer van troepen, materieel en proviand ten behoeve van het leger voor Parys gemakkelijker gemaakt zal worden. Berlyn , 30 November. Uit het hoofdkwartier te Versailles is het -volgende berigt van 29 November ontvangen: «Gisteren deed het gros van het Loire-leger eene krachtige poging om zich in de rigting naar Fontainebleau eenen doortogt te openen. Het ontmoette daarbij in de -omstreek van Beaune-la-Rolande het 10de Duitsche legercorps, en werd door dit corps, versterkt door de 5de divisie en de 1ste cavaleriedivisie, teruggeslagen. De Franschen leden een groot verlies aan dooden en gekwetsten en inzonderheid aan gevangenen. Berlyn , 30 November. De National Zeitung verneemt aangaande de nieuwe leening, dat vooreerst 50 millioen in vijf'percents obligatien , "binnen vijfjaren aflosbaar, zullen worden uitgegeven. Eene vereeniging van bankiers heeft reeds een aanbod gedaan om 34 millioen te nemen. De uitgifte zou geschieden tegen den koers van 95 pet. Berlyn , 30 November. De half-officiele Provinzial Correspondenz ze^t: » Het vraagstuk der Zwarte Zee is op weg tot minnelijke beslechting; ons voorstel eener conferentie heeft vooreerst Ruslands en Engelands toestemming verkregen. »Na de te verwachten toestemming van de andere mogendheden zal die conferentie onverwijld te Londen zamenkomen, en zekerlijk, daar alle partijen in verzoenlijke stemming zijn, tot eene vreedzame uitkomst leiden." De Rijksdag heeft eene petitie om bij den vrede het bezit der Fransche stad Saigon , in Achter-Azie , aan Duitschland te verzekeren , ter zijde gelegd. Blijkens nadere officiele berigten uit Versailles van gisteren is het treffen van den 28sten eene zware nederlaag voor het grootste deel van het Loire -leger geweest, werd het Fransche noorder-leger na den strijd bij Amiens, in verwarring noordwaarts vlugtende, aanhoudend vervolgd , en waren den 29sten verscheiden uitvallen uit Parys ondernomen maar alle teruggeslagen. Toürs , 29 November. De Pruissische depêche, van den 27sten uit het hoofdkwartier gedagteekend, is onjuist. De Fransche troepen hebben Ladon en Maizières niet verlaten, daar de Fransche linie den 24sten op 25 kilometers afstands achter die punten lag, welke den 26sten door de Franschen bezet zijn geworden. _ Ook het berigt, dat een Fransch generaal bij die gelegenheid in krijgsgevangenschap geraakt zou zijn, is onjuist. Even onwaar is een door den Constitutionnel medegedeeld l)erigt aangaande een belangrijk en voor de onzen gelukkig gevecht, hetwelk bij Patay zou hebben plaats gehad. Het bevestigt nich dat een afgedwaald Pruissisch detachement ten zuidwesten van Vendöme gezien is. De Pruissen naderen aan dien kant Chateaudun, waar hun regter vleugel zich schijnt te concentreren. De heer de Kératry is heden te Tours aangekomen en heeft bijeen schrijven aan Gambetta zijn ontslag als bevelhebber ingediend. Degeneraai Bourbaki is tot bevelhebber van het 19de legercorps benoemd. Brussel , 29 November. Men verzekert stellig dat de Keizerin Eugénie zich sedert gisteren avond te Brussel bevindt. Brussel , 30 November. Het door den Londenschen Daily Telegraph gegeven berigt, dat een groot aantal Fransche krijgsgevangenen uit Antwerpen ontsnapt zouden zijn, is een verzinsel. Volgens berigt uit Mézières hebben de Pruissen Boulzicourt, hetwelk zij sedert 1 November bezet hadden, verlaten en het dorp Sury in brand gestoken. St. Petersburg, 28 November. Volgens betrouwbare berigten uit Konstantinopel beoordeelen de Sultan en de grootvesier den staat der zaken zeer gematigd, en zien zij in Gortschakoff's circulaire geen gevaar voor Turkye's belangen. Zij worden gezegd op eene minnelijke vereffening bedacht te zijn.
St- Petersburg, 29 November. Het voorstel om de Oostersche quaestie op eene in Londen te houden conferentie te regelen is hier zeer gunstig opgenomen. Weenen, 29 November. Warrens Correspondenz zegt dat de verrassende stap van Rusland eene vermaning behelst om ten allen tijde op zijne hoede te zijn tegen onverwachte wendingen aan dien kant. Het daaruit ontspruitende gevoel van onzekerheid verpligt Europa steeds gereed te zijn om eventuele aanrandingen af te weren. New York, 29 November. Goudagio ll'/j.
---

