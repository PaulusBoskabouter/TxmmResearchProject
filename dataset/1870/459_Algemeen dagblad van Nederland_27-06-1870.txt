Openbaarheid in het Assurantiewezen. Hoe staat het daarmee ten onzent?
De Levensverzekering-maatscliappij Germania. Toen we in ons laatste artikel een zoo gunstig oordeel uitspraken over de levensverzekering-maatschappij Germania, beloofden wij dit oordeel door cijfers te staven. Wij wenschen deze belofte heden natekomen. Verklaren wij vooraf, dat onze cijfers ontleend zijn aan het officiéél verslag. Ten gevolge der gelukkige operatiën en van de ruime toeneming der verzekeringen (in 1869 alleen 20,939 posten met ƒ17.754,886 kapitaal, alsmede ƒ7665.33 jaarl. lijfrente), steeg het geassureerde kapitaal op 31 Dec 1869 tot ƒ92.754,947.65, en dat der jaarl. lijfrenten tot ƒ 48,024.11. Deze verzekerde som was verdeeld over 112,806 personen, waarvan 69,563 behooren tot het mannelijk en 42,243 tot het vrouwelijk geslacht. Men ziet hieruit, dat de Germania aan een der eerste voorwaarden tot welslagen voldoet: dat zij een groot aantal verzekeringen telt, en derhalve op flinke deelneming mag bogen. Nu kan juist echter het groot aantal verzekeringen ook noodlottig zijn voor eene maatschappij. Het zal ’t zelfs zijn, indien zij niet zorgvuldig overweegt, welke posten zij zal aannemen en welke weigeren; indien zij — enkele maatschappijen heeft het ten val gebracht! — het voorbeeld van sommige Engelsche maatschappijen volgt, en a toutprix maar assurantiën opspoort, zonder te vragen wat voor posten het zijn, en of zij, door het taekenen der polis, zich ook een aanzienlijk verlies berokkent. In dat geval echter is geene miskenning mogelijk. De sterfte is grooter dan men had verwacht; de reserve is niet toereikend, of wel — men verbergt de waarheid, geeft valsche cijfers, en dan stoot de kruik spoedig te bersten. Niet aldus met de Germania. Tot ons genoegen hebben wij opgemerkt, dat de verwachte sterfte, in 1869, grooter is geweest dan de werhelijJce. Al bedroeg de uitkeering ook de kapitale som van ƒ973,313.24, desniettemin was dit ƒ 44,759.53 minder dan men vermoed en ter beschikking gesteld had. Waren nu de operatiën der maatschappij, hare inkomsten en verdiensten zoodanig, dat zulk eene aanzienlijke som kon worden uitgekeerd, zonder dat de maatschappij daardoor aan ’t wankelen werd gebracht? Het antwoord luidt bevestigend. Inderdaad: de gedurige toevloed van verzekerden bracht den geldelijken staat der Germania buiten eenig gevaar. De premie-ontvangst n.1. over ’t jaar 1869 beliep ƒ2.687,090.28, zijnde ƒ 270,511.38 meer dan in 1868. Het bedrag der renten alleen — ƒ 283,204.48 — wijst eene vermeerdering aan van ƒ48.079.74 tegen 1868. Het geheele inkomen der maatschappij over 1869 was alzoo ƒ318,591.12 grooter dan in ’t zelfde tijdvak over 1868, terwijl nogtans de kosten van beheer en de provisiën, welke zoo menig jonge maatschappij met eene uitterende ziekte dreigen, niet bijzonder stegen. Zij bedroegen n.1. slechts ƒ1,448.66 meer dan in 1868. Het behoeft wel niet te verwonderen, dat — onder deze omstandigheden — de reserve behoorlijk werd verzorgd. Waar het kapitaal zoo ruim en mild voorhanden is, heeft men niet te aarzelen, aan de stem der wetenschap het oor te leenen, en maatregelen te nemen, dat het treurig lot van zoovele levensverzekeringmaatschappijen ten slotte ook niet hier intrede, en tiaardoor duizenden in ’t verderf storte. De ruime verzorging der reserve echter -deed der maatschappij geen kwaad.
Na die met de grootste nauwgezetheid te hebben berekend; na alle overige uitgaven en verplichtingen eerlijk te hebben nagekomen, restte er eene som van niet minder dan ƒ 196,324.81. Hieruit werden, na belangrijke afschrijvingen, 10 pCt. dividend aan de aandeelhouders uitgekeerd, en bovendien ƒ 42,767.65 ter zijde gelegd voor onvoorziene uitgaven. Zijn dat geene prachtige resultaten voor eene maatschappij, die eerst in 1857 werd opgericht, en onder de concurrentie der oudste en soliedste Duitsche maatschappijen, zonder eenige „geheime” middelen aantewenden of te schromen, alleen op de eerlijkheid en soliditeit harer beginselen vertrouwde? Mocht nu iemand willen weten, hoe het met de totale reserve der Germania is gesteld, dan vinden wij die nieuwsgierigheid hoogst-be tamelijk. Wat anders toch dan de reserve toont ons aan, of eene maatschappij zich al dan niet op den goeden weg bevindt? Hier hebben wij eene on wrikbaren maatstaf voorhanden. Faalt die, dan mogen wij geen vertrouwen schenken; blijkt die maatstaf daarentegen juist, dan vinden wij daaruit aanleiding, onze landgenoten tot deelneming aantesporen. Wat Hu is hier ’t geval? Boezemt de staat der reserve ons vertrouwen in, of wekt hij onzen argwaan? Laat ons zien. De premie-reserve bedroeg op 31 Dec. 1869 niet minder dan ƒ 6,3l3,190.15. Over 1868 wijst zij eene vermeerdering aan van ƒ 1,094,395.88.* Telt men de premie-reserve, de kapitaal-reserve en de reserve voor onvoorziene uitgaven tezamen, dan vindt men alleen in 1869 ’t bedrag toegenomen metƒ1,154,899.55, zoodatzij bij ’t sluiten van ’t jaar ’69 ruim zes en een half millioen bedroeg. Deze reserve is, hij de behoedzame operatiën der Germania, o. i. volkomen voldoende, om haar tegenover al hare verplichtingen te dekken. Op wetensebappelijken grond berekend, vertegenwoordigt zij die verplichtingen zoo trouw en juist, als menschelijkerwijze valt te berekenen. De maatschappij, die ’t groot gewicht van dit fonds beseft, heeft het niet in speculatiën gestoken, maar in soliede 1° hypotheken belegd. Ziedaar, meenen wij, zonder overdrijving en met voldoende cijfers aangetoond, waarom wij aan de levensverzekering-maatscliappij Germania de voorkeur schenken boven de andere, Nederlandsche, inrichtingen, welke wij tot nu hebben behandeld. De goede geest, die de directie van Germaiia beheerscht, blijkt voorts uit twee punten: in de eerste plaats daaruit, dat voor oprichtings-kosten niets is omgeslagen, en 2° dat zij — natuurlijk altijd betrekkelijk — zoo weinig besteedt aan allerlei soort van provisiën — beiden, oprichtingskosten en provisiën, zoo treurige struikelblokken voor menig Vaderlandsch „verbandje”. Voegt men daarbij, dat de Germania schier als eene Nederlandsche maatschappij is te beschouwen, daar zij in alle voorkomende gevallen recht vraagt en neemt voor de Nederlandsche rechtbanken dan behoeft het ons wel niet te verwonderen, dat deze maatschappij in korten tijd, alleen in Nederland, voor meer dan f 300,000 assurantiën heeft gesloten. Wij meenen te mogen aannemen, dat door een en ander onze uitspraak voldoende is verdedigd. Op nieuw spreken wij dan ook ons vertouwen uit in den stand van zaken der Germania, en achten ons gerechtigd, op grond van nauwgezette overweging en na ernstig onderzoek, de maatschappij in de ondersteuning onzer landgenoten aantebevelen. Kunnen wij nu hetzelfde verklaren van de Engelsche maatschappij the Gresham?
---

BUITENLANDSCHE POLITIEK.
De radicale en democratische beginselen komen tegenwoordig in ’t Engelsch lagerhuis dikwerf in strijd met de meer gereserveerde staatkunde der regeering. Dezer dagen bleek dit niet alleen bij ’t bespreken der verhouding tusschen kerk en staat, waarbij verscheiden leden zich meï den heer Richard vóór volkomen scheiding verklaarden, maar ook uit een voorstel van den heer Somerset Branmont, die de kerkvoogden wilde ontslaan van de verplichting, om deel te nemen aan de werkzaamheden van ’t parlement, met andere woorden, hun het voorrecht, pairsrechten te bezitten, wilde ontnemen. De heer Gladstone bestreed dit voorstel namens de regeering, als ontijdig en in strijd met ’s lands belang, waarna het met 158 tegen 102 stemmen verworpen werd, onder toejuiching door de conservatieve en ministeriëele leden van ’t huis. Yervolgens had in diezelfde zitting een1 debat plaats over de noodzakelijkheid, om aan ’t nachtelijk samenzijn der volksvertegenwoordigers een einde te maken. Sedert lang heeft n. 1. ’t huis der gemeenten de slechte gewoonte, tot laat in den nacht te vergaderen. Thans had een der leden voorgesteld, ten 1 ure in den nacht te scheiden. Men heeft evenwel goedgevonden, voorloopig in flen bes taanden toestand geene beperking te brengen. De uitslag der verkiezingen in Neder-Oostenrijk is gunstig uitgevallen voor de liberale partij. In de plattelands-gemeenten zijn, met uitzondering van drie clericalen, alle liberale candidaten gekozen. In de hoofdsteden hebben de liberalen overal de meerderheid, niettegenstaande de clericale partij al ’t mogelijke heeft gedaan om te zegevieren. In de overige kroonlanden evenwel is ’t liberalisme niet zoo sterk doorgedrongen. Daar staan ook ’t ultramontanisme en liberalisme niet zoo sterk tegen elkander over. Graaf Potocki schijnt dan ook nog geenszins te wanhopen aan de mogelijkheid om een parlement samentestellen, waarin verzoening en herstel van grieven de leus der meerderheid zullen zijn. De vele moeielijkheden, welke deze staatsman op zijn weg ondervindt, draagt hij met geduld. Daarin is hij eenig. Immers, de hem omringende ministers zijn allen gewone ambtenaren en mannen zonder eenige beteekenis. Hij zal dus voor zich alléén de eer van ’t werk der verzoening inoogsten, zoo hij een rijksraad weet bijeen te brengen, die zijne staatkundige denkbeelden zal huldigen. In Hongarije heeft de Tweede Ivamer een wetsontwerp ontvangen, waarbij den bruidegom wordt toegestaan, het burgerlijk huwelijk te doen voorafgaan door ’t kerkelijk, mits hij zijn huwelijk doe inschrijven in de registers van den burgerlijken stand. In Dalmatië hebben muiterijen plaats. Op enkele plaatsen is bij de gemeentelijke verkiezingen de bevolking slaags geraakt met de gendarmerie, en zijn bloedstortingen niet achterwege gebleven. In een der Zwitsersche kantons, n. 1. Neufchatel, is j ’t beginsel der volkomen scheiding van kerk en staat aangenomen met 32 tegen 31 stemmen. Na den verschrikkelijken brand, die Konstantinopel heeft geteisterd, wordt die stad bedreigd met eene nieuwe ramp. Men vreest, dat typhus en pest door de opeenhooping van menschen en de onreinheid van allerlei soort zullen ontstaan. De godsdienstige feesten der muzelmannen worden daarom met niet minder luister gevierd. De verjaardag vati Mahomed is herdacht door eene schitterende illuminatie langs de beide oevers van den Bosphorus. De godsdienstige geschillen der Armeniërs zijn eenigs- 1 zins op den achtergrond geraakt bij al die verwarring. Ali-bassa toont zich weinig geneigd, de anti-Kassoenisten te ondersteunen. De aartsbisschop van Diarbekir, die te ( gelijk met, en op dezelfde wijze als, mgr. Casangian i Rome heeft verlaten, is niet heusch ontvangen op de ’ audiëntie van den groot-vizier, wien hij inlichtingen wilde geven. De groot-vizier kwam hem dadelijk te gemoet 1 met de vraag: „Hoe maakt de paus het? Deel mij eenige I bijzonderheden omtrent Z. H. mede.” Daarna keerde Ali- < bassa hem den rug toe, om zich met andere peronen te : onderhouden. Men schrijft deze houding toe aan in- 1 lichtingen, door kardinaal Antonelli verstrekt.
---

FRANKRIJK.
BUITENLAND.
Een teeken des tijde!—Nadat het Wetgevend Lichaam zich had vereenigd met het voorstel, om de doodvonnissen binnen de gevangenis in ’t bijzijn van bepaalde getuigen te doen uitvoeren, heeft het in de voorgestelde bepalingen tot uitvoering van dat beginsel zooveel bedenkelijks gezien, dat het geheele wetsvoorstel door de voorstellers ingetrokken is. De regeering had geen deel aan de discussie genomen, en haar gevoelen niet doen kennen. Men hoopt, dat zij thans het gevoelen van Jules Simon omhelzen en de afschaffing voorstellen zal.
---

ZWEDEN EN NOORWEGEN.
Den 17 den dezer is te Stockholm de door den afgetreden minister van onderwijs, Carlsson, tot stand gebrachte wet afgekondigd, waarbij aan vrouwen de uitoefening der geneeskundige praktijk in haar geheelen omvang vergund wordt, mits zij dezelfde bewijzen van kennis en bekwaamheid geven, welke van het mannelijk geslacht gevorderd worden. Aan de geneeskundige faculteiten te Upsala en te Lund zijn de vereischte voorschriften omtrent de toelating en het examineeren van vrouwelijke studenten gezonden.
---

VEREENIGDE STATEN.
uierenxemster iviinnie wens is onlangs bij eene voorstelling te New-York, toen zij zich in het hok der leeuwen had begeven, door een leeuw aangevallen en lieeft verscheiden wonden in het aangezicht en in den hals ontvangen. Men is er in geslaagd, de ongelukkige te bevrijden, maar baar toestand is, naar men zegt, hopeloos. Onder meer curieuze staaltjes van vlugge letterzetters verhaalt de Typographic Messenger, een Noord-Amerikaansch journaal, van een zetter in Wisconsin, die zoo vlug zette en daardoor zoo warm werd, dat de letters onder zijne handen en in den zethaak tot een stereotyp-plaat te zamen smolten. Om dit te voorkomen, werd zijn geheele kast in een bak met water gezet, doch de warmte deelde zich ook aan het water mede en maakte dit aan het koken. De damp, die uit het water sloeg, was zoo groot, dat de eigenaars der drukkerij besloten, dien als stoom aantewenden en daardoor de snelpersen en andere machines aan den gang te brengen. Zoo gezegd, zoo gedaan. Aan de letterkast en den waterbak werd een buis en ketel gevoegd, en de vlugge letterzetter bracht door zijne vlugheid tevens alle snelpersen in beweging.
---

GROOT-BRITTANJE.
Een vreeselijk spoorweg ongeluk heeft in den nacht van Zondag op Maandag in Engeland plaats gehad, en wel op de Great-Northernlijn (eene lijn, die anders beroemd is om de zorgvuldigheid, waarmede er tegen ongelukken wordt gewaakt), mat een pleiziertrein, die ’s avonds ten half tien ure van Londen naar Leeds terugkeerde. De trein bestond uit 23 wagens met 370 reizigers en was in volle vaart, toen hij op eenigen afstand van Newark in botsing kwam met de wagens van een goederentrein, waarvan het achterste gedeelte, door het breken van een as aan een der middelste wagens, op het verkeerde spoor geraakt was. De schok was ontzettend. De locomotief en tender werden het onderst boven geworpen en de zes eerste rijtuigen van den trein letterlijk verbrijzeld. Behalve den machinist en den stoker werden er 16 personen, meestal inwoners van Leeds, daar deze bij elkander in de voorste wagens zaten, oogenblikkelijk gedood. Het aantal zwaargekwetsten bedroeg 20.
---

BELGIË.
De persoon van Anthonissen, pasteibakker te Brussel, de vermoedelijke moordenaar der dames van de Poel, in de rue de Brabant, die onlangs wegens gebrek aan voldoend bewijs uit de gevangenis ontslagen werd, is weder in arrest genomen en naar de raadkamer van het Brusselsche hof verwezen, door het openbaar ministerie beschuldigd van moord op de dames van de Poel en tevens van het ombrengen, ongeveer tien jaar geleden, van zekeren Geerds, een bediende, dien hij toenmaals beweerde
oeiasx te neDDeu met x Dezorgen eener som van üUUU Irs. Het lijk van Geerds was uit de Schelde opgehaald en
de rechter twijfelde niet aan de bewering van Anthonissen, dat Geerds, het geld van zijn patroon doorgebracht hebbende, uit wanhoop de handen aan zich-zelven had geslagen. De familie van den ongelukkige had zich toen genoodzaakt gezien, aan Anthonissen de 6000 frs. terug te betalen, ofschoon een opzettelijk onderzoek geene bewijzen aan het licht had gebracht voor de buitengewone verkwisting van den jongeling.
---

