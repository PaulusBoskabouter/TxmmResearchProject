AMSTERDAM, 22 Januarij.
Een even merkwaardig als leerrijk stelsel van modern regeringsbeleid werd op den 45" dezer in de zitting van den franschen Senaat ontvouwd. "Van deze zitting heeft, over het algemeen, slechts het eerste gedeelte de aandacht der dagbladen getrokken, dat namelijk, waarin de minister Ollivier het programma van het nieuwe bewind blootlegde en toelichtte. Wij zouden het echter jammer vinden, om het tweede gedeelte, dat in ons oog veel belangrijker is, met stilzwijgen voorbij te gaan. Toen de minister geëindigd had, wiens sierlijke en behendige redevoering hierop nederkwam, dat Frankrijk nu weder een parlementaire regering bezat, welke de openbare meening tot rigtsnoer harer daden zou nemen, stond de senator Ségur d'Aguesseau, een imperialistiesch konservatief, op, om die redevoering als juist, loyaal en bevredigend te prijzen; maar de spreker liet daar deze nuchtere vraag op volgen: Zal er nu een einde komen aan de regeringloosheid, waarin wij ons sedert tien maanden bevinden? Deze woorden nader ophelderende, zeide-hij te verlangen, dat de konstitutie, die nog altijd bestaat, zou worden gehandhaafd, welke konstitutie de persoonlijke regering des Keizers, niet die der partijen vestigt. De Keizer is, zelfs met eca ministerie, dat parlementair besturen wil, de algemeene vertegenwoordiger van het volk, dat hem, bij stemming, met de oppermagt heeft bekleed. Tegen deze redenering valt niets in te brengen; hel zoogenaamde persoonlijke goevernement des Keizers, dat afgeschaft heet, bestaat steeds, althans in beginsel, en een konstitutionele regering, in den zin, die algemeen aan die uitdrukking gehecht wordt, is in Frankrijk slechts mogelijk, door verwaarloozing van de duidelijkste bepalingen der fransche konstitutie. Vandaar een tegenstrijdigheid, die niet nalaten zal vroeg of laat de grootste verwarring te baren, en alle stevigheid ontneemt aan het nieuwelings in eere herstelde parlementaire stelsel: deze opmerking- in het voorbijgaan. De'heer Ségur eischte, dat thans de orde weder zou heerschen. De Keizer had, wel is waar, voor de handhaving der orde ingestaan; maar hij bedoelde de orde op straat, en die was niet genoegzaam. Ook de zedelijke orde, de orde in de denkbeelden moest worden gehandhaafd. Nu is daarmede niet bestaanbaar de volstrekte vrijheid van schrijven en spreken, welke de regering, 'in strijd met de wetten, aan _e dagbladen en volksvergaderingen, gedurende tien maanden heeft toegestaan; een vrijheid, welke niets ontziet en alles aanrandt: den Keizer, de Keizerin, den kroonprins, het staatsgezag, het leger, de maatschappij en de godsdienst. De spreker wilde weten, of dat zoo blijven, zou, dan of men voortaan op naauwgezette naleving der konstitutie en andere wetten zon mogen rekenen. Hij ontving daarop geen antwoord van den heer Ollivier, voor wien deze vragen ook bijzonder lastig waren. Immers als liberaal, als volger van hetgeen hij de openbare meening noemde, schijnt hij gehouden om die afgekeurde volstrekte vrijheden in wezen te laten, terwijl, aan den anderen kant, zijn voorstel betreffende Rochefort, wegens diens opruijende artikelen in de Marseillaise, van een tegenovergesteld beginsel uitgaat. Een ander lid van den Senaat echter, de heer Magnc, afgetreden minister van Financiën, belastte zich met de taak om den toestand, door den heer Ségur gewraakt, te verdedigen, en vergunde ons daardoor een blik te werpen op de praktijk van het autokratiesch - liberaal - revolutionair - demokratiesch - despotiesch regeerstclsel van Napoleon 111, dat nu heeft afgedaan, zooals men zegt, en zooals wij hopen, zonder het te durven verzekeren.
De heer Magne zeide dan, dat, indien het bestuur zoolang- volledige vrijheid aan de drukpers en de openbare vergaderingen had gelaten, dit niet uit zwakheid geschied was. Het schouwspel der buitensporige uitersten eener vrijheid, die tot de ergste en hatelijkste losbandigheden overging, en al wat eerbiedwaardig was aantastte, moest bij eiken goeden burger verontwaardiging en afschuw wekken. De wet verschafte de maatregelen om daar een einde aan te maken, maar ze geduldig verdragen was hier de hoogste moed en de beste politiek. Politiek is eene zaak van omstandigheden cri gedragslijn. Wat beoogde die politiek met hare schijnbare onverschilligheid tegenover het kwaad? De goede elementen wakker te schudden, de welgezinde pers te noodzaken partij te trekken voor de bedreigde maatschappij, de brave burgers tot verzet aan ito sporen tegen het geweld van een aangehitst graauw. En dit doel werd, volgens den heer Magne, ten volle bereikt, terwijl de regering alles zijn gang liet gaan, maar tevens zorgde, dat de orde op straat ongestoord bleef, en alzoo de onmagt der uiterste partijen in het licht stelde. Dit stelsel i's nogtans geen stelsel van altijddurende straffeloosheid. Het nieuwe ministerie, in andere omstandigheden geplaatst, zal, nadat de openbare meening door de vroegere toegefelijkheid genoegzaam is ingelicht aangaande de booze oogmerken van de vijanden der maatschappij, die met de strengheid der wetten te keer kunnen gaan. Wij hebben ons dus niet vergist, toen wij in der tijd de vermoedelijke redenen opgaven van deze even zonderlinge als laakbare houding- der fransche regering tegenover de schandelijkste ongebondenheden. De dolle honden moesten losgelaten worden, om het rustig publiek te verschrikken, en daarvan uit vrees te verkrijgen, wat het uit liefde niet wilde geven: ondersteuning van het keizerrijk. Het roode spook, dat den Prezident der republiek zulke goede diensten had bewezen, zou nog eens door Frankrijk rondwaren, om het gezag van den Keizer te bevestigen. Het kwade doen, opdat het goed, of wat hij goed noemt' er uit voortkome, is altijd een dergeliefkoosde praktijken van dezen staatskunstenaar geweest, die de verfoeijelijke leer, zoo dikwijls ten onregte aan de Jezuïeten-orde toegeschreven, dat het doel de middelen heiligt, in al zijn bedrijven huldigt. Maar het aldus bevorderd kwaad brengt steeds zijn regtstreeksche gevolgen voort, terwijl het goed, dat er zijdelings uit moet voortkomen, zich dikwijls laat wachten. Dit leert 's Keizers politiek in Italië, waar de demagogie, opgeroepen om de eenheid van Viktor Emanuel's koningrijk le vormen, en dan naar huis te gaan, nog altijd het meest heeft in te brengen , en meester dreigt te worden van den toestand, eer de eenheid voltrokken is. Dit leert ook zijn binnenlandsche politiek, want het is onwaar, wat Magne zeide, dat de regering het doel bereikt heeft, waar zij in hare lijdelijkheid tegenover de uitspattingen van het gepeupel en zijn aanstokers, het oog op had. Dat doel was het keizerlijk gezag, door de verkiezingen, te bewaren en te versterken, en het is daarbij ondergegaan. Zeer puntig liet de heer Ségur dit gevoelen,- toen hij repliceerde:
»Hoe, het bewind des Keizers, dat vroeger slechts vijf verklaarde vijanden [in het Wetgevend Ligchaam] tegenover zich zag, onder welke de tegenwoordige minister van Justitie (1), ziet zich nu bestookt door ik weet niet hoeveel onverzoenlijke:., onhandelbaren, onwrikbaren! — ik ken al de namen niet, waarmede die heeren zich noemen. — Zult gij wachten tot gij een meerderheid van republikeinen en socialisten hebt? En dat noemt gij de onmagt der partijen! En gij 'betuigt uwe tevredenheid! Gij zijt niet moeijelijk te voldoen, en ik maak er u mijn kompliment over!"
Dit feit spreekt luide. De door de regering toegelaten en aangemoedigde verspreiding der socialistische begrippen vormde republikeinsche en" socialistische kiezers, en bezorgde aan vele demagogen een plaats in het Wetgevend Ligchaam. Maar dit is slechts één zijde der uitkomsten; de andere, door den heer Ségur niet vermeld, ofschoon zij nog wel zoo belangrijk was, is deze. De goedgezinde bevolking word wel beangst en verontwaardigd door het geraaskal der ultra-revolutionairen, en zag wel naar middelen uit, om tegen hen een bolwerk op te rigten, doch zocht die in een andere rigling, dan het bewind had gehoopt. Zij kwam tot het besluit, dat de Keizer, die altijd met de revolutie, tot welker bestrijding zij hem op den troon geplaatst had, gemeene zaak maakte in het binnenen buitenland, geen voldoenden waarborg tegen haar meer opleverde. Waar dus de kandidaten der oppozitie haar mannen van orde toeschenen, en zij zich kon doen gelden, gaf zij hun de voorkeur boven de. keizerlijke kandidaten. Uit dal dubbel karakter der verkiezingen, is voor Napoleon 111 de noodzakelijkheid voortgesproten, om feitelijk van zijn autokratieseh alvermogen afstand te doen, en zich met de rol van een Louis Philippe te vergenoegen, wiens regeringsstelsel hij zoo dikwerf, in het openbaar, geminacht en gesmaad heeft. En zoo' het herstel van den parlementairen regeringsvorm thans in Frankrijk, over het algemeen, met zooveel ingenomenheid wordt begroet, is dit vooral hieraan toe te schrijven, dat de rustige burgers den Keizer evenzeer onbekwaam achten om hunne vrijheid te beschermen als om de orde te handhaven.
Dit is nu voor hem het prachtige gevolg van die diepzinnige politiek, welke orde wil vormen met wanorde, en het kwaad plant en koestert, opdat er het goede als vrucht aan zou groeijen.
(1) Langen tijd telde het Wetgevend Ligchaam slechts vijf opposanten, vau welke de heer Ollivier er eén was.
Het is ons vroeger wel eens meer verweten, dat wij eenige eeuwen teru°zouden willen. Tegen dit ongerijmde en reeds zoo dikwijls door ons wederlegde verwijt, dachten wij echter reeds lang gevrijwaard te zijn. In geenen deele. Wij vinden het heden weder opgewarmd in de N. Rott. Courant, waar het als alles afdoend argument moet gelden tegen ons hoofdartikel van eergisteren. Dit origineele blad zegt namelijk, dat wij »de orde der dingen willen terugdringen, eenige eeuwen ver", en dat wij tevens »de feiten, die bestaan, willen vernietigen". Het blijft echter in gebreke om mede te deelen, wat wij voornemens zijn te doen met de feiten, die niet bestaan.
Voor een paar dagen verscheen in het Algemeen Dagblad van Nederland een schrijven, dat ook door sommige andere bladen is overgenomen, waarin getracht wordt een blaam te werpen op het komitee, dat zich belast heeft met het beheer der gelden, ten behoeve van invaliede en behoeftige pauselijke oud-zouaven bijeengebragt.
Het overbodig achtende in verdere bijzonderheden aangaande dit schrijven te treden, wenschen wij alleen tot inlichting van belanghebbenden te melden, dat, zooals wij met volkomen zekerheid weten, dit fonds door het komitee terstond onder kerkelijk toezigt is gebragt, en volgens de regelen der Kerk voor liefdadige instellingen beheerd wordt.
Dezer dagen las men in het Algemeen Dagblad .-
«Meermalen heeft men doen uitkomen, dat het weinig voegelijk is om het hoofd van den vorst te plaatsen op de postzegels, die bij hun gebruik bestemd zijn om deerlijk te worden verminkt.
»Thans schijnt men in België daarop acht te hebben geslagen. Immers, op de nieuwe postzegels is het hoofd des Konings vervangen door het profiel van den minister van Openbare Werken, die zijn portret heeft geleend, om voortaan te worden bestempeld.
»De Revue Numismatique Beige maakt daarop degeestige aanmerking, dat dit wel de plastische toepassing is der belgische parlementaire instellingen. De minister, de onschendbare figuur van den Koning met zijn konstitutioneel masker dekkende!"
De Arnh. Ct. voegt hierbij: »Nog tot eene andere opmerking geeft dit denkbeeld aanleiding, namelijk dat in een land de Koning langer aan de regering blijft dan een minister, en de invoering van deze verandering vrij wat duurder zou komen, want van elk opvolgend minister van Financiën zo_ de beeldtenis in metaal moeten gesneden worden, ten dienste der postzegels.
»Dat men in het stempelen van postzegels eene beleediging ziet voor het hoofd van den staat, komt ons vrij gezocht voor. Men moest dan evenzeer de beeldtenis van den Koning op de munten afschaffen; waarmede toch ook niet altijd zoo eerbiedig wordt omgegaan. Zij, die het --weinig voegelijk" achten om postzegels te stempelen, evenaren in eerbied den man, die verschooning vroeg, dat hij in zijne hemdsmouwen een brief zat te schrijven."
"Wat onlangs als gerucht gemeld werd en naauwelijks te gelooven was, is geschied. Het drama Troppmam, waarvan de menschheid gruwt, is NB. in Nederland oorspronkelijk bewerkt en gisteren avond in den schouwburg van Louis Bouwmeester en C°. te Rotterdam opgevoerd, met de aankondiging dat de heer Louis Bouwmeester de rol van Troppman zou vervullen. Voor heden avond is eene tweede opvoering aangekondigd. Wel mogen wij vragen: waar gaan wij heen, nu het barbarisme zoo onbeschaamd te voorschijn treedt? (__). Vg %\
Er is een wets-ontwerp ingediend strekkende tot onteigening, ten name vande provincie Groningen, van eigendommen, noodig voor den aanleg van een kanaal, beginnende aan het afwateringskanaal van het Slochterdiep naar Farnsum op 90 meter ten westen van de zoogenaamde Nieuwestraat te Farnsum, en vervolgens in eene noord-oostelijke rigting loopende naar het afwateringsen scheepvaartkanaal van Groningen naar Delfzijl. De minister van Binnenlandsche Zaken heeft bekend gemaakt, dat in de maand April e. k., voor de eerste maal m het loopende jaar gelegenheid zal worden gegeven tot het afleggen der examens, bedoeld in art. 4, 5, 8 en 9 dier wet, ter verkrijging van het diploma, bedoeld in art. 16, of van akten van bevoegdheid als arts, hulp-apotheker of apotheker: zullende de dagen waarop en de plaats waar die examen, zullen worden afgenomen, nader worden aangewezen. °
In het Binnengasthuis is gisteren morgen gebragt Hendrik Blok, oud 16jaren, opperman, die in de Damstraat aan een in aanbouw zijnd huis werkzaam, van den steiger gevallen, en daardoor eene belangrijke wonde aan het hoofd heelt bekomen.
De Staats-Courant bevat het besluit van den 7° Jan. 1870, houdende vaststelling van een reglement van policie voor het Apeldoornsche kanaal, van Dieren tot in den IJssel by Hattem, en het besluit van den 7» Jan. 1870, houdende vaststelling van het reglement voor de scheepvaart, ter beveiliging van de beweegbare brug in den Staatsspoorweg over de Nauernasche vaart nabij Wormerveer.
Z. M. heeft pensioen verleend aan: M. de Boer, ontvanger der dir. bel. en ace, van ƒ1248; J. F. Oosterman, ont- Aan_rr d>r. bel. en ace, van fio6l; A. M. de Vries, wed. van C. G. G. Pastor, in leven ontvanger der dir bel en ace, van ƒ1310; H. J. de Wit' hoofdkommies bij het departement van Financiën, van ƒ1466.
Naar wij uit zeer goede bron vernemen, wordt de spoorweglijn Groningen- Assen-Meppel met 1 Mei a. s. voor het pubhek verkeer geopend. Ofschoon de sektie Groningen-Assen reeds met i Jan. geëxploiteerd had kunnen worden, heeft men daarvan afgezien, om de exploitatiemaatschappij te vrijwaren voor de verliezen, die zij daarbij zou lijden. (Gr. Ct.)
's GRAVENHAGE, 21 Jan. Bij verschillende boekhandelaren te dezer stede is een adres aan den Koning ter teekening nedergelegd, door den heer M. Eyssell ontworpen, en reeds van vele handteekeningen voorzien, houdende verzoek , dat de Gevangenpoort worde wecgeruimd. Door allen, die prijs stellen op merkwaardige gedenkteekenen, wordt dit adres zeer betreurd, en de hoop gekoesterd dat men de hand niet zal slaan aan een zoo belangrijk historiesch monument.
GRONINGEN, 20 Jan. Door den geneeskundigen raad in de provinciën Friesland en Groningen is besloten, om dit jaar, bij wijze van proef, in de beide hoofdsteden 2 volksvoordragten te houden over de gezondheidsleer. Als sprekers zullen hier optreden de inspekteur dr. Ali Cohen en dr. A. H. Swaagman. — Door het Rijk is gisteren een huis in de Boteringestraat aangekocht tot inrigting van een nieuw postkantoor en direkteurs woning.
---

Telegrammen.
PARIJS, 21 Jan. In het Wetgevend Ligchaam heeft de heer de Kératrv gevraagd of het waar is, dat sinds 18jaren uit het archief verschillende dokumenten zyn ontvreemd. De Ollivier gaf ten antwoord, dat hij op zulke onbepaalde vragen onmogelijk kan antwoorden Wilde de heer de Kératry zich duidelijker verklaren, dan zou de minister een onderzoek instellen. De heer Choiseul diende een voorstel in, strekkende om aan de gemeenten liet regt tot benoeming harer maires toe te kennen, hiertegen werd van alle zijden, vooral door den heer de Montpayroux, heftig geprotesteerd.
Bij de daarop voortgezette diskussie over de ekonomische kwestie voerde het woord: de heeren Duvernois en Lesperut, en verklaarde de afgetreden minister Forcade het tegenwoordig ministerie te ondersteunen, dat zich in moeijelijke omstandigheden aan 's lands dienst gewijd heeft.
De heer Malezeux achtte een parlementaire enquête in de ekonomische kwestie noodzakelijk en gispte het bestaande stelsel.
De minister van Koophandel verklaarde „at de Regering zal antwoorden, als de 1 agemeene diskussiën geëindigd zijn. Hij zal alsdan de inzigten der Regering over hel opzeggen van handelstraktaten, over rle parlementaire enquête en over de tijdelijke vrijstellingen kenbaar maken. Na den minister hebben nog eenige leden het woord gevoerd over de metaalnijverheid. De heer Thiers zal morgen spreken. De regtbank heeft uitspraak gedaan in de zaak van de Rëforme. De heeren Vermorel en Clément zijn veroordeeld tot zes maanden en de drukker tot één maand gevangenisstraf. In de andere zaak van de Réforme is de heer Malespine veroordeeld tot vier maanden, de heer Félix Pyat tot zes maanden en de di ukker tot een maand gevangenisstraf. — Het bulletijn nopens den gezondheidstoestand van Raspail luidt, dat hij zich heden wat beter bevindt. Hij is evenwel nog altijd niet buiten gevaar. De heer Alexandre Hertzen is overleden. - — Er heerschte gisteren avond de volmaaktste kalmte te Creuzot. Een regiment infanterie is gearriveerd, om een mogelijk konflikt te voorkomen tusschen de arbeiders, die het werk staakten, en hen, die wenschen te werken. Het schijnt zeker, dat velen morgen hunne gewone bezigheden zullen hervatten.
MADRID, 21 Jen. De uitslag vanden eersten dag der verkiezingen is geweest als volgt: Peralès, demokraat, heeft 5308, en Guisasola, republikein, 3819 stemmen verkregen.
WEENEN, 21 Jan. De kommissie van den Rijksiaad heeft het voorstel der Regering omtrent de ligting van 1870 goedgekeurd. Een der leden der kommissie, de heer Figuly, heeft zich voorbehouden om bij de beraadslagingen in de Kamer een voorstel te doen tot vermindering van het kontingent op 60.000 man, waardoor eene jaarlijksche bezuiniging van 20 millioen zou worden verkregen.
FLORENCE, 21 Jan. De zitting van het parlement is tot 7 Maart a. s. geprorogeerd.
---

BIJDRAGEN voor HET Vatikaansche Koncilie.
Bedrag der vorige opgaaf. . . ƒ 27,994.01. G./5.- ;H./2.50;J. ƒ2.50. Te z. 10 — Door den Eerw. heer deken van Gron. ontvangen voor Z. H. N. N. ƒs.— ;P- ƒ2.50; N.2.—; N. N. ƒs.— ; N. N. ƒs.— ; N. N. ƒ4.92.; Heer! zegen de onder ons gehouden Missie! ƒ 10.52_. Te zamen 35.— Utrecht. Zegen ons, H. Vader! . 10.— Gouda. Uit dankbaarheid voor onzen beminden Paus en Koning. 4.82 A. Z. Eene dienstmaagd vraagt den zegen van Z. H. Paus Pius IX voor haar en hare dierbare ouders . I.— Abcoude. W. B. die eerbiedig den zegen des 11. Vaders Verzoekt voor zich en zijn huisgezin. . 20.— Leeuwarden, Parochie H. Doininicus. Kongregatie der H. Familie, afdeeling mannen. Confundantur qui oderuut Sion ƒ66.50; N. N. Om zegen voor mijne kinderen ƒ1-—¦ Te zamen . . . 67.50 Tot zekere intentie 2.50 Etten, bij Breda. Leve Pius IX! ƒls.—; ter cere van den 11. Jozef ƒ 2.—; tot zekere intentie ƒ \ .Te zamen 18.— Oosterhout. Aan Z. 11. op hoop van navolging _ 10 — Totaal. . . . ƒ28,172.83.
---

