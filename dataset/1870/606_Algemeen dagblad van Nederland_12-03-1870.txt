BUITENLANDSCHE POLITIEK.
Volgens het orgaan der ultra montanen, Le Monde, zou de paus, recht doende aan de meerderheid der bisschoppen en der kerkvergadering te Eome, Maandag het schema, de bepaling der onfeilbaarheid voorstellende, hebben ingeleverd. De absolute monarchie zal dus weldra worden ingevoerd in de kerk, en die priesters, welke thans door hunne oordeelen en leerstellingen het gezond verstand en de waardigheid van het menschelijk geslacht beleedigen, bereiden zich door hunne slaafsche navolging van verouderde gezagsvormen eene sombere toekomst. Vrij mogen de ultramontanen nieuwe afgoden oprichten, en in de aanbidding van ’t gezag de bevordering van ’t christendom zoeken, dit zal de menschheid niet beletten, om zich te keeren tege 1 den stroom van vleierij, bedrog en laagheid, waarin men de vrijheid verzwelgen wil I Hij, die waant dat paus en kerk een zijn, vergist zich niet minder dan hij, die waant dat keizer en volk één
zijn. Evenmin als men zich in wereldlijke zaken de absolute regeering van een keizer laat aanleunen, zal men zich in kerkelijke zaken het absoluut gezag van een paus doen welgevallen, tenzij dat gezag overeenstemt met de ware volksbelangen. De ultramontanen nu vatten een ongevergde taak op, door zich der menschheid tot leidslieden optedringen. Zal ’t hen daarbij beter gaan dan andere volksleiders, die nu eens een tijd lang in aanzien, dan weder een tijd lang in minachting zijn ? Bij de toenemende beschaving is het evenmin van Hongaren en Amerikanen als van Nederlanders, Duitschers en Engelschen te verwachten, dat zij zich zullen krommen onder de dictators-roede. Reeds scheiden zich in Erankrijk vooral, maar ook in Duitschland en Amerika, de vrije zonen der kerk van den onfeilbare af, en zoo is de tijd niet verre, dat alle menschen zich in onfeilbaarheid gelylc zullen achten, en er geen onfeilbaarheid van buitengewonen aard meer wezen zal. Het gewauwel over ’s menschen feilbaarheid zal dan plaats maken voor dat over zijne onfeilbaarheid, en de vooruitgang zal bij dat gewauwel evenweinig winnen als verliezen. Van vrij wat meer belang dan ’t gekibbel tnsschen Napoleon III en Pius IX, is de met groote meerderheid in den Duitschen Rijksdag aangenomen vrijheid van spreken in ’t Parlement. De doctrinaire eigenzinnigheid wordt ook daardoor weder verminderd, en kalm maar onverzettelijk toont zich, waar ’t er op aankomt de vrijheid te ontwennen aan de banden van ’t absolutisme, de vrije volksgeest in Pruissen en Noord-Duitschland. „Tot het inplanten der Napoleontische dynastie op den democratischen bodem,” aldus sprak E. Ollivier, bij een gastmaal, dezer dagen te Parijs gehouden, „hebben wij ons met onze vrienden verbonden.” In Erankrijk is dus de democratie thans geen contrebande meer. Zijn ook de fouten, welke door de politici gemaakt worden, gelijk aan de zwarte schapen, welke de ouden aan het noodlot offerden, nu eenmaal ’t geneesmiddel ’t Eransche volk tot herstel der volksvrijheid aangeboden is, zal de zenuwachtigheid en ’t ongeduld, waarvan de heer E. Ollivier zich zelf beschuldigde, ’t volk niet beletten, ’t geneesmiddel in gepaste verhoudingen aan te wenden. Het verzoenen der democratie met de nationale dynastie is een staatkundig problema. De oplossing daarvan schijnt minder moeielijk dan de verzoening van ’t vernuft met de godsdienst; althans de onverzoenlijken op theologisch gebied vormen thans te Rome de meerderheid, terwijl de verzoeningsgezinden op staatkundig gebied in Frankrijk de meerderheid hebben. Tusschen ’t vernuft van de curie en dat der staatkundigen moge dan gemeenschap blijven bestaan — tnsschen de theologie der curie en die der democratie zal de scheiding wel volkomen worden. De regeering van Italië gaat flink voort met de ontwikkeling der volksbelangen in het verjongde koningrijk. Hervorming der gemeente- en provinciale wetten, vermindering in het tarief der telegrafische depêches, een wet op de domeinen en bosscheB, een wet op de uitoefening der advocatie en van ’t notariaat zijn door de ministers voorgesteld. Ook de volksvertegenwoordiging neemt meer en meer de sociale belangen des volks ter harte. Eerstdaags zal er eene interpellatie plaats hebben over de zwendelbanken te Napels. De prins van Asturië heeft te Rome zijn eerste communie gedaan in tegenwoordigheid van vele Spaansche prelaten en van de hertogin van Montpensier.
---

FRANKRIJK.
BUITENLAND.
Het bestuur der zaken van Parijs zou, volgens het voorstel der betrokken staats-commissie, voortaan worden gevoerd door een gemeenteraad van zestig leden, waarvan veertig door de ingezetenen gekozen en twintig door het gouvernement benoemd zouden worden. Volgens le Francais zouden de Fransche ministers door de houding van Rome kunnen worden gedrongen om aftetreden, liever dan de hand te leenen tot maatregelen, in strijd met
hun geweten als katholieken, die wellicht, bij de zege der ultramontaansche partij te Rome, door de publieke opinie in Frankrijk zouden worden geëischt. Dat blad wordt voor een orgaan van den minister Daru gehouden. De heer Ernest-Renan schijnt eerstdaags door het gouvernement, op voorstel der geleerde lichamen, welke de voordracht voor de benoeming van hoogleeraren hebben te doen, weder te zullen worden geplaatst op den leerstoel der Semitische letterkunde, waarvan hij eenige jaren geleden, wegens aanvallen op de algemeen aangenomen begrippen der christelijke godsdienst, verwijderd was. Renan’s Leven van Jezus zal voortaan behooren tot de boeken, die in Frankrijk op de straten gevent en door marskramers rondgedragen mogen worden.
---

DUITSCHLAND.
Terwijl de Rijksdag de beraadslagingen over het strafwetboek ijverig voortzet, zegt een half-officiéél orgaan: „Nog bestaat de mogelijkheid, dat de Rijksdag bij de definitieve beraadslaging over het strafwetboek terugkomt op zijn besluit ten aanzien van liet gewichtig vraagstuk betreffende de doodstraf. Mocht deze hoop niet vervuld worden, dan zal het tot stand komen van het nieuwe strafrecht daardoor onmogelijk gemaakt, maar niet de regeering gedwongen kunnen worden om den tegenwoordigen rechtstoestand met betrekking tot de doodstraf op te offeren.” De Rijksdag heeft eergisteren op voorstel van de heeren Twesten, Lasker en anderen besloten een nieuw artikel in het strafwetboek op te nemen, van den volgenden inhoud: „Geen lid van een Landdag of Kamer van een tot den NoordDuitschen Bond behoorenden staat mag buiten de vergadering, waartoe dat lid behoort, wegens zijne uitgebrachte stem of wegens eene bij de uitoefening zijner functie gebezigde uitdrukking ter verantwoording geroepen worden.” Bij de discussie over dit voorstel herinnerde de minister van justitie, dat dit onderwerp reeds tweemaal in den Rijksdag behandeld was geworden, en dat de Bondsraad reeds tweemaal een dergelijk voorstel verworpen had. Hij ontkende echter niet, dat de bedenkingen, uit den vorm des voorstels ontleend, thans geheel of grootendeels weggenomen waren, en zeide dat de Bondsraad nu de gelegenheid zou hebben om de zaak ten derden male grondig te onderzoeken. De eenige bedenking, die van zijn kant tegen dat voorstel geopperd werd, betrof niet de bepaling zelve, maar de plaats waar m en haar wilde inlasschen.
---

ENGELAND.
Het Mordaunt-echtscheidingsproces, dat in Engeland zulk een schandaal maakte, zal op nieuw door den rechter worden behandeld. De discussie over de Iersche landbill is verleden Dinsdag bij het Lagerhuis voortgezet, en werd eergister-avond hervat. De zitting van eergisteren gaf nieuw voedsel aan de verwachting, dat het voorstel tot tweede lezing der bill zonder hoofdeiijke stemming of althans met eene groote meerderheid van stemmen zal doorgaan. Zes sprekers van zeer verschillende richting hechtten hunne goedkeuring aan de strekking en het beginsel der bill, terwijl zij aanmerkingen op eene of andere van hare bepalingen maakten; slechts één spreker, de heer Henley, een conservatief lid uit Engeland, had ernstige bedenkingen tegen de gansche voordracht in te brengen. Twee rechtsgeleerde ambtenaren der Kroon, de attorncy-generaal van Engeland en de sollieitor-general van Ierland, beantwoordden den heer Henley nadrukkelijk en weerspraken de rechtskundige aanmerkingen, die op de bill gemaakt waren. Er zal eene directe stoomvaart van Liverpóol op de Westkust van Zuid-Amerika tot stand komen. De Pacific-SteamNavigation-Company zal daartoe tweemaal per maand een stoomschip door straat Maggellaan naar die kust zenden. De straf van de wedervergelding in Amerika, volgens de zoogenaamde Lynch-wet uitgeoefend, wordt ook in Ierland nog op onmeedoogende wijze toegepast. Eenige jaren geleden doodde een pachter uit de omstreken van Limmerick met een hooivork een zijner werklieden. Wegens dit feit door een jury geoordeeld, werd hij vrijgesproken; maar alle boeren van het district bleven hem daarom niettemin als een moordenaar beschouwen, en de heftige vijandelijke gezindheid tegen
den boer verloochende zich bij geene enkele gelegenheid, Jongstleden Dinsdag zou hij zijne dochter uithuwelijken ; aan
de deur staande, om het rijtuig aftewachten, dat hem naar de kerk zou geleiden, werd hem door een onbekende hand met een gaffel diep in het hoofd getroffen; badende in zijn bloed ▼iel hy neer en gaf ecnige seconden later den geest. De dader van de misdaad, die in de oogen van de boeren als 't ware de uitvoerder van de volksgerechtigheid is, heeft zich uit de voeten weten te maken en zal wellicht nooit ontdekt worden.
---

Advertentie
BERICHT.
r roeinommers zij n op franco- aanvraag GRATIS verkrijgbaar gedurende den loop der maand, waarin ze aangevraagd worden. De betaling der abonnementsgelden geschiedt vóór het op 31 Maart e. k. afloopend kwartaal, door franco-toezending van een postwissel aan ’t Bureau. H. H. Abonné’s gelieven, om staking in de toezending na 31 Maart te vermijden, hunne abonnements-gelden volgens de bovenstaande voorwaarden intezenden.
---

DAG EN NACHT.
ii. Werk terwijl het dag is, eer de nacht komt, waarin niemand werken kan 1 Wachter, wat is er van den ?iacht? Zelfs de aangenaamste indrukken onzer organen worden ongevoelig, wanneer zij bestendig zijn. Dit zien wij bij alles in het dagelijksch leven. De rijke blijft ongevoelig bij de pracht en weelde, welke hem altijd omgeeft. Hij wordt er zelfs verzadigd van, en wil niet zelden al die schitterende praal ontvluchten, wijl zij hem te eentoonig, of eigenlijk, wijl zij onnatuurlijk is. In de natuur toch bestaat geene eentoonigheid, zooals wij reeds vroeger hebben gezien, en gelijk nog nader blijkt uit de hoog-gewaardeerde afwisseling van dag en nacht. Naarmate zich op alle punten van den horizont het eerste zwijgen van den nacht met het laatste gedruisch van den dag vermengt en in zijne plaats treedt, verandert langzamerhand het tooneel. Reeds begint de akkerwinde haar bloem te sluiten, terwijl de papaver de hare ontplooit. De schitterendste bloemen nijgen hare kopjes en sluiten zich op eene bijna onmerkbare wijze, terwijl anderen, die matter kleuren bezitten, zich openen om hare zusters te vervangen. De prachtige kapellen worden overal door donkere nachtvlinders afgewisseld. De spin trekt zich, na haar web verbeterd te hebben, terug om te werken. Het kleine kevertje sluipt tusschen de plooien der kelk en de bladluis in die van een blad. De haan heeft met zijne familie reeds de plaats op den „boom” ingenomen, de eend waggelt langzaam naar het hok en het overig gedierte zoekt de welbekende schuilplaatsen op. Hoe meer de dag verdwijnt, des te meer verdwijnen ook de vormen en kleuren, en worden de bewegingen en het rumoer van al wat leeft al minder en minder. Alles noodigt den mensch tot rust, en spoedig slaapt bij in, terwijl de nacht begint. Thans eerst verlaat de haas, die zich van lieverlede veilig voelt, zijn leger, en dwaalt op de akkers rond; de vleermuis vervangt de zwaluw, die zich teruggetrokken heeft; de glimworm illumineert de struiken, en onder de aarde graaft de mol hare gangen. Slechts zelden hoort men nog hier en daar een geluid of geschreeuw in de verte. De uil alleen doet zijne klagende stem in de torens en bouwvallen hooren, terwijl de kikvorsch in ’t moeras de stilte afbreekt door zijn welbekend gekwaak. Zoowel in de stem als in de houding dezer nachtelijke dieren drukt zich zekere treurigheid uit; en toch zijn zij, of men het erkennen wil of niet, voor ons van veel belang; zij bewijzen ons ontzaglijk vele diensten! Eindelijk heeft de nacht „zijn valen sluier over ’t aardrijk heengespreid,” gelijk de sentimenteele rijmelaars zouden zeggen, en overal schijnt al wat leven heeft ontvangen, te sterven. Zelfs op den oceaan wordt alles rustig. Ook zijne oppervlakte
wordt als een spiegel, waarin de sterren en de maan liefelijk worden teruggekaatst. De plantenwereld is ingeslapen. Bijna alle planten schijnen den levensprikkel verloren te hebben en slapen ieder op eene eigendommelijke wijze, zoowel de prachtige- lotusbloem, die hare bloemkroon met drie dekbladeren als met een driedubbel behangsel omgeeft, als het „kruidje roer mij niet”, dat al zijne bladeren samenplooit, om eene mindere oppervlakte aan den wind te bieden. Het doel van den nacht is echter niet alleen de vegetatieve krachten te temperen, maar ook om ze te vernieuwen, door de verdamping tegen te gaan en de dampen in den atmospheer min of meer te verdichten. Ware dit niet het geval, de bron der beek zou verdroogen; geen dauw zou er op de vlakte, geen groen op de landerijen, in ’t kort, er zou geen leven of plantengroei zijn. De heilzame tusschenkomst van den nacht verfrischt alles; alles rust uit en versterkt zich. Maar terwijl de „gewone mensch” al zijne krachten door den slaap versterkt, heeft voor den sterrekundige het uur van den arbeid geslagen. De zon is ondergegaan om zijn oog niet te verblinden. Hij kan zijn verrekijker gebruiken en, daarmede gewapend, tot in de oneindig diepe ruimte doordringen, om de afstanden, bewegingen en wetten der ontelbare sterren te bestudeeren. Misgunnen wij hem de zielverheffende verbazing niet over den glans, dien de nachtelijke hemel openbaart. Hier wordt hem geopenbaard wat hij ons later zal mededeelen omtrent de geheimen des hemels. Doch de nacht biedt ons nog andere wonderen aan, die evenzeer onze opmerkzaamheid verdienen. Inderdaad, wanneer de pracht des daags is gewrocht om de oppervlakkige geesten in verrukking te brengen, de wonderen van den nacht zijn voor de denkende geesten bewaard. Met verbazing zien wij, hoe de vleermuis met zulk een gevoelig vleugelmembraan is toegerust, dat zij daarmede als in de verte voelt, zonder behulp harer oogen. Insgelijks weten we niet wat we in de mol het meest zullen bewonderen: de kleinheid der schier onzichtbare oogen of wel de pooten, die zoo uitnemend geschikt zijn om te graven. In deze regelmatige afwisseling van dag en nacht blijkt tevens, hoe het wonderlijke, schijnbaar onbegrijpelijke in bet nauwste verband staat met het nuttige, en dat alles alleen ter wille van den mensch aleen tot zijn welzijn. Doch eene hoogere harmonie ontbreekt aan al die harmonieën, wanneer de mensch daarvoor niet erkentelijk is; wanneer zijn geest koud blijft bij al de zegeningen der natuur, wanneer er in zijne borst geen gevoel gloeit, dat hem zegt, dat hij oppermeester en koning der natuur is!
---

