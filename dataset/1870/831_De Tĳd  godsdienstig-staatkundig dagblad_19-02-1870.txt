AMSTERDAM, 18 Februarij.
Ter gelegenheid van het Vatikaansche Koncilie zijn met al de volslagen ongeloovigen, die niet anders zijn dan gedoopte of ongedoopte heidenen, al de christen-sekten in beweging , om met de hulp of de dienst van de ongeloovigen aan de katholieke Kerk afbreuk te doen, vooral met zooveel 't mogelijk is het Vatikaansche Koncilie te beletten te doen, wat het begrijpt te moeten verrigten. Het valt des te meer in het oog, dat alle krachten van zoogenaamde geloovigen en ongeloovigen zich op dat punt tegen de Kerk vereenigen, als men let op het beginsel van den tegenwoordigen tijd, dat »de Kerk vrij moet zijn in den vrijen Staat." Men doet sinds 25 jaren niets anders dan eiken dag het beginsel prediken: Kerk en Staat moeten gescheiden zijn, en dat wel volkomen gescheiden, opdat en de Kerk en de Staat, ieder op zijn gebied, vrij zouden zijn. Wij hebben steeds dit beginsel bestreden , en omdat het als beginsel valsch is, en omdat het niet als beginsel, maar tot voorwendsel om de katholieke Kerk te vervolgen werd gebruikt. Het is nooit ernst geweest, om de katholieke Kerk vrij te maken in den vrijen -Staat. Men heeft in de praktijk nooit iets anders bedoeld dan te zorgen dat de wet goddeloos werd, wel wetende dat de goddelooze wet den Staat goddeloos, dat wil zeggen, vijandig tegen de katholieke Kerk zou maken. Het eene volgt onvermijdelijk uit het andere.
Vandaar het zeer opmerkelijk verschijnsel, dat de scheiding van Kerk en Staat in de vrije Kerk slechts gepredikt wordt tegen de Katholieken , nooit tegen de andersgezinden, behalve hier in ons land. Opregtek'jk moeten wij- bekennen, dat in Nederland de liberale partij ook zeer vijandig is tegen de aanhangers van de oude Staatskerk, de zoogenaamdeorthodoxen. Er was een tijd dat de liberalen al hunne krachten alleen tegen de orthodoxe Hervormden aanwendden. Müar sinds het hervormd kerkgenootschap tot een klub van liberalen is gemaakt, en de hervormde synodale vergadering in handen van de liberalen is gespeeld, — sinds dien *_ ri61' verandering gekomen. De Katholieken , die vroeger met vrede gelaten en alleen bedektelijk en indirektehjk bestreden werden, worden nu direkt en openlijk aangevallen. De magt van het liberalismus is thans tegen de katholieke Kerk gerigt in Nederland evenzeer als elders. Wel is waar deelen de orthodoxen nog in ons lot, maar dat zal niet lang meer duren. Nu vindt de orthodoxie hier nog een open oor bij de mindere klasse, die, als er thans een algemeen stemregt ten onzent mogt worden ingevoerd, niet zou nalaten de orthodoxen krachtig bij te staan en or boven op te helpen. Vandaar de vrees en de haat der liberalen tegen de Groenianen, die in dat opzigt voor de liberalen veel meer dan de Katholieken in Nederland te vreezen zijn. Immers de Katholieken hebben niet alleen op dit oogenblik, maar nog voor lange jaren in de toekomst geen vooruitzigt om de meerderheid te kunnen worden. De Groenianen daarentegen, ofschoon op het gebied der kieswet een klein hoopje, kunnen door een gelukkigen coup demain het roer in handen krijgen. En hoewel dit niet waarschijnlijk is, blijven de liberalen niet zonder reden daarvoor bevreesd, omdat wij leven in een tijd van algemeen stemregt, dat de liberalen bij ons nu niet zullen invoeren, maar dat door den loop der gebeurtenissen bij ons zou kunnen worden ingevoerd, zonder dat de liberalen er schuld aan hadden, en in dat geval gewis zeker vreemde rezultaten zou kunnen voortbrengen. De liberalen weten zoo goed als wij, dat de heer Groen van Prinsterer voor een groot deel zijner volgelingen een soort van orthodoxen Paus is , en dat de heer Groen zich die rol van orthodox Pausschap zeer gaarne laat welgevallen. Dit maakt hem tot een magtig personaadje,_ waarvoor zelfs zij, die hem het heftigst bestrijden, verpligt zijn hun hoed af te nemen.
Maar dit zal niet zeer lang meer duren. Behalve dat de heer Groen al jaren krijgt, en de invloed, dien hij uitoefent, geen instelling is, staat daar onverbiddelijk vastgehouden de godsdienstlooze staatsschool, die het orthodoxismus onvermijdelijk ten gronde rigt. Wel is waar, de orthodoxen doen verwonderlijk hun best om de staatsschool te bestrijden en door het oprigten van bijzondere scholen het orthodoxismus staande te houden. Zij aarzelen niet daarvoor tallooze en zware offers te brengen. Maar het zal niet baten. Mogt het al wezen dat zij door hunne scholen, waarvoor zij geen geld sparen, er in slagen om eenige duizenden te redden van het ongeloof, — wat zal het baten bij de massa, die de staatsschool bezoekt en daar leert liberaal te worden in den geloove? Men kan zeggen, dat het tegenwoordig schoolgaand protestantsch geslacht voor het orthodoxismus verloren is. De uitzonderingen, die zeer talrijk zijn, zijn evenwel niet talrijk genoeg om zich tegenover de groote menigte, die in de staatsschool gevormd wordt, te kunnen doen gelden. Het is alzoo klaar, dat met den tijd de toekomst meer nog dan nu behoort aan de liberalen, en dat middelerwijl die toekomst zich vormt, die liberalen niet zullen nalaten een groot deel van hun afkeer en haat aan de orthodoxen te besteden. Maar als gevolg daarvan is dit te verwachten, dat hoe meer terrein de orthodoxen verliezen, hoe meer de strijd der liberalen zich tegen de katholieke Kerk, dat wil zeggen, tegen de Katholieken keeren zal.
Het liberalismus en de liberalen zijn hier van geen andere natuur dan elders. Elders heeft men niet minder dan bij ons liberalen van allerlei kleur en nuance van kleur. Maar allen gaan, willens of onwillens, ongemerkt of bewust, denzelfden weg op, den grooten weg, die ten verderve leidt.
Het klaarst blijkt dit nu bij het Koncilie. De vrije Kerk in den vrijen Staat wordt thans geheel op den achtergrond geschoven. En wie onder de liberalen denkt er nog aan? Zelfs aanschouwt men niet weinigen onder de liberale Katholieken of katholieke liberalen, die dat beginsel van de vrije Kerk in den vrijen Staat vroeger hebben behartigd, en het thans niet minder vergeten dan de liberale Protestanten en de volslagen ongeloovigen. hfn Europa levert thans het droevig schouwspel, dat men allerlei poeineen inspant om den vrijen Staat in beweging te zetten tegen de vrije Kerk, ten einde het Koncilie te , verhinderen , den Syllabus en de onfeilbaarheid van den Paus te bekrachtigen. Zoo wordt dan de vrije Kerk in den vrijen Staat tot eene openbare leugen gemaakt; terwijl het liberalismus thans onverholen bevestigt, wat wij van den beginne af gezegd hebben, dat het een valsch boerenbedrog was, dat nog daarenboven, tot overmaat van klaarheid, alleen tegen de katholieke Kerk verkondigd wordt. Welke liberaal geeft zich de moeite om de vrije Kerk aan te prediken aan den russischen Keizer, die toch, in zake van geloof, de tirannij van zijne prokonsuls toelaat, eene tirannij, die gansch niet ongelijk is aan de geweldenarijen der heidensche Keizers van Rome gedurende de eerste drie eeuwen van het Christendom?
Maar ziet, terwijl al het zedelijk geweld van het hier liberale, daar revolutionaire, ginds autokratische Europa in één band zich vereenigd rigt tegen Pius IX, den edelen magteloozen grijzaart van 80 jaren, die nooit iemand, wien ook, eenigleedheeft gedaan, maar een toonbeeld is van heilige eenvoudigheid, zachtmoedigheid en menschenliefde; middelerwijl heel Europa, mag men bijna zeggen, zich tegen hem kant, heeft datzelfde Europa, het liberale, het revolutionaire en het autokratische, geen woord te zeggen tegen het tirannieke beheer van Rusland, maar prijst en roemt het den Keizer Alexander II als een liberaal vorst!
Et nunc erucümini gentes! Dat nu ten minste de Katholieken daaruit leeren, wat de vrije Kerk in den vrijen Staat beduidt!
In een korrespondentie uit Parijs aan sommige dagbladen in de fransche provinciën , onder andere aan den' Union de V Ouest, wordt gewag gemaakt van een brief, door graaf Daru aan den afgevaardigde Werner de Merode, die zich te Rome bevindt, geschreven. Deminister van Buitenlandsche Zaken zegt daarin, dat sommige besluiten van het Koncilie de tegenwoordige Wetgevende Kamer zouden kunnen ontstemmen, en haar aanleiding geven om, door een motie, den aftogt der fransche troepen uit Civita-Vecchia te eischen; dat men daarom te Rome voorzigtig moest zijn, en het voor het Koncilie raadzaam zou wezen, zich van besluiten te onthoaden, die in Frankrijk ergernis mogten geven, enz. enz. Nog wordt in dien brief een verdaging van het Koncilie aanbevolen, ofschoon de H. Stoel en de overgroote meerderheid der Vaders, zooals de Union opmerkt, hier niets van willen hooren.
Deze brief des ministers, niet aan den franschen gezant te Rome, den markies de Banneville, maar aan een partikulier gerigt, heeft natuurlijk geen officieel karakter. Hij strookt echter met de, gisteren medegedeelde, tijdingen in den Times, welk blad, zooals onze lezers zich zullen herinneren, ook opmerkte, dat de fransche bewindslieden thans nog andere kanalen hebben, om te Rome wenken te geven, dan den pauselijken nuntius en den gezant.
De heer A. Grevenstuk heeft ons heden de gelegenheid verschaft om een overschoon gewrocht van zijn pennekunstarbeid te bezigtigen. Het is eene versierde naamlijst ?der bestuurderen en leden van het zangerskoor Zelus pro Domo Dei, in de parochiekerk van den H. Antonius van Padua(Moyzes en Aaron). Die namen (thans nog niet ingevuld) zijn aangebragt op een mozaïeken grond. Daarboven bevindt zich in kapitale letters van verschillende kleuren, met bijzonder veel smaak gerangschikt, het opschrift, terwijl in het midden en medaillon het portret van Pius IX prijkt. De plaats, tusschen dit een en ander openvallend, wordt gevuld door negen afbeeldingen van beroemde schilderstukken, waaronder de H. Familie van Jules Romain; Christus en de overspelige vrouw, vanVarotari; Petrus' verloochening, van Teniers; de kruisafneming van Rubbens, enz. Deze afbeeldingen zijn, even als het overige, met de pen bewerkt en van eene bewonderenswaardige fijnheid. Het geheel is omringd door een breeden rand in renaissance-stijl. In de spits zijn de tiara met de sleutels aangebragt, terwijl aan beide kanten en verder naar beneden, op evenwijdige afstanden, de afbeeldingen der twaalf Apostelen volgen. In het midden van den rand, aan het onderste gedeelte, ziet men den gevel der parochiekerk, met de beelden van de H. Maagd, den H. Franciscus, den H. Antonius, Moyzes en Aaron. Eindelijk zijn onder de randversieringen nog opgenomen de wapens van Nederland, Amsterdam, het bisdom-Haarlem en de Franciskanen-orde. De uitvoering is overal voortreffelijk, en roemt in eiken pennetrek de talentvolle vaardigheid en het geduld des kunstenaars.
Naar wij vernemen, wordt dit kalligrafiesch pronkstuk heden afgezonden naar de tentoonstelling voor gewijde kunst te Rome. Het voornemen bestaat echter om, als het van daar wedergekeerd zal zijn, aan belangstellenden"de gelegenheid te geven van het te bezigtigen.
Over het wets-ontwerp tot afschaffing van de doodstraf, bevatte gisteren het Dagblad van Zuid-Holland een puntig geschreven artikel, waarvan wij de volgende perioden onder de oogen onzer lezers brengen, omdat daarin zoo helder als de dag wordt aangetoond welke ongerijmdheden voortvloeijen uit het stelsel, waarop deze voordragt steunt.
•üe llegering heeft zich daarin voor een onoplosbaar dilemma geplaatst. • Wat toch stelt zij voor? < Afschaffing van de doodstraf? — onvoorwaardelijk — voor 't geen zij noemt burgerlijke misdrijven: behoud der doodstraf — voorwaardelijk — voor zoogenaamde militaire misdrijven.
¦ Maar — en 't is reeds zeer juist elders opgemerkt — nu is de doodstraf' of een absoluut onregt óf zij is het niet. »Is zij een absoluut onregt, ontzegt men aan de maatschappij liet regt in 't algemeen — om 't even op welken grond — van die straf op te leggen, dan verandert dit onregt niet van aard, wanneer 't een militair en geen burger is, tegen wien die straf, onverschillig voor welk feit, wordt bedreigd en uitgevoerd. ¦Is zij geen absoluut onregt, dan moet onwraakbaar, onomstootelijk net bewijs geleverd worden, dat de bedreiging en uitvoering der doodstraf voor andere dan militaire misdrijven, in onze maatschappij, is onnoodig, onmenschelijk, wreed.
»Waarom wordt dan de doodstraf voorwaardelijk voor militaire misdrijven behouden? • Omdat ze is— zegt men - noodzakelijk, onmisbaar.
• Maar wie bewijst, dat er geene gevallen kunnen en zullen voorkomen, dat ze niet even noodzakelijk en even onmisbaar is voor de zoogenaamde burgerlijke misdrijven? • Maar laat ons zien: voorbeelden spreken dikwerf krachtiger dan redeneringen. • Gij behoudt de doodstraf voor muiterij aan boord, in volle zee.
»Toegegeven: maar — öf gij hangt de muiters onmiddellijk aan de groote ra en dan — straft gij niet, maar maakt ge gebruik van 't wettig regt van zelfverdediging, zooals de pachter, die den gewapenden roover, welke liem 's nachts in zijne eenzaamheid overvalt, voor zijn voeten doodschiet, •Of gij wordt de muiterij meester, sluit de schuldigen in boeijen en werpt ze in het ruim, om ze later voor een krijgsraad te brengen. Waar is dan later de noodzakelijkheid , de onmisbaarheid van de doodstraf te vinden? Waarom is dan die straf noodzakelijker, dan ten aanzien van een gewonen roover of sluipmoordenaar?
• Voor het voorbeeld, zult gij zeggen? Maar waarom is dat voorbeeld voor matrozen meer onmisbaar, dan voor zwervers, landloopers, bedelaars, dien 't mogt invallen te gaan rooven en plunderen?
• Een ander voorbeeld
• Gij wilt een soldaat, die in oorlogstijd met pak en zak naar den vijand overloopt, als gij hem meester wordt, laten doodschieten. • Goed: ofschoon wij alweder zeggen: als gij hem betrapt op zijn vlugt, dan straft gij niet, maar gij maakt gebruik van datzelfde regt van zelfverdediging, dat u dwingt u niet met uwe eigen wapenen te laten van kant maken; dat u ingeeft, welk een dwaasheid 't zou zijn aan den vijand de ammnnitie te leveren, waarmee hij uw land, uw eigendom, uw haard bestrijdt.
• Maar later: waar is voor den krijgsraad de onoverkomelijke noodzakelijkheid om dien dezerteur te laten fuzilleeren, als gij hem na het gevecht, na het einde welligt van den oorlog, in handen krijgt?....
• Maar laat ons nog verder gaan. •Gij fuzilleert den dezerteur, gij hangt den muitenden matroos aan de groote ra, op staanden voet, bij betrapping, om zoo te zeggen, op heeter daad: op dat oogenblik — wij zeiden 't reeds — straft gij minder dan dat ge uw land, u zelven, uw schip tegen een onmiddellijk dreigend gevaar verdedigt. Maar later... ten gevolge van eene veroorling door den krijgsraad? ¦ Magmen nu vragen: waarom is de dezerteur, waarom is de muitende matroos minder vatbaar voor verbetering — zooals gij wilt — waarom is hij verstokter, verwerpelijker en doemwaardiger, dan Cartouche en Tropinann en tutti cjuanti, die gij zoo filantropiescb hua leven lang wilt opsluiten om ze beter te maken ?
i In een klein, naauwelijks te vinden hoekje van het Handelsblad, houden de volgende regels zich half verscholen: i>De Tijd — bespeurende, dat zij met haar »prulschrijver" op een geheel verkeerden weg is geweest - verklaart tftans het woord engelbewaarder naar de analogi3 yan prinsregent, regter-kommissans, koepelkerk, uitgevers-direkteuren, enz.
»Dit begint naar iets te gelijken en deze aanvankelijke beterschap constateerende, nemen wij van den sprulschrijver" afscheid."
Het zou onedelmoedig van ons zijn, dezen vlugteling te bespotten, wegens zijne yruchtelooze pogingen om den pij Luit te rukken en terug te werpen, die hem getroffen heeft. Derhalve vergenoegen wij ons met hem zwijgend na te staren op het hazepad. r
BLRIGT. Door een accident aan de stoommachine is dit nummer met een lateren post verzonden.
In de heden gehouden zitting der' Tweede Kamer heeft de kommissie, in wier handen de geloofsbrieven gesteld zijn van het nieuwgekozen lid, den heer van Reenen, geadvizeerd tot toelating na eedsaflegging. Maandag, elf ure, komt aan de orde het wets-ontwerp nopens de begrooting voor de staatsspoorwegen, daarna het voorstel van den heer de Roo van Alderwerelt, betreffende schadeloosstellingen wegens spooraanleg, en eenige andere onderwerpen.
Op interpellatie van den heer van Houten, nopens de regtstoestand, met betrekking tot koalitiën van arbeiders, verklaart de minister van Justicie dat het wets-ontwerp daarop eerlang gereed zal zijn.
De afdeelingen van de Tweede Kamer der Staten-Generaal hebben heden onderzocht de volgende wets-ontwerpen: 4 regeling van de bevordering, het ontslag en het op-pensioen-stellen der militaire officieren bij de zeemagt; 2 regeling van het toezigt bij het oprigten van fabrieken, magazijnen, bewaarplaatsen en andere inrigtingen, welke gevaar, schade of hinder kunnen veroorzaken; en 3 wijzigingen in het Wetboek van Burgerlijke Regtsvordering.
In zake het ontwerp-reglement voor Amstelland, is door het bestuur van het waterschap Bijleveld en Meerndijk eene memorie opgemaakt, in te dienen aan de vereenigde kommissie uit de provinciale, staten van Noord- en Zuid-Holland en van Utrecht; daarin jworden gewigtige bezwaren tegen het ontworpen reglement ingebragt. {U. D.)
Naar men wil, zou eene fransch-nederlandsche maatschappij koncessie hebben verkregen van de grieksche regering tot doorgraving van de landengte van Oorinthe, waaromtrent reeds lang met onderscheidene! nederlandsche ingenieurs zou zijn; onderhandeld. Ook opnemingen en berekeningen moeten door landgenooten zijn geschied. Wij hopen hieromtreut spoedig nadere bijzonderheden te kunnen mededeelen. (A. D. v. N.)
De Staats-Courant bevat het volgende: Keulen, 17 Febr. Waterstand 2 voet 10| duim boven nul. Het drijfijs bedekt omstreeks een achtste deel van de oppervlakte der rivier.
Lobith, 15 Febr. Het ijs vast. De reizigers gaan te Boven-Spijk bij den spoorwegovergang te voet over de rivier.
Nijmegen, 16 Febr. De Waal bijna overdekt met dun drijfijs. De overtogt geschiedt nog geregeld met losse vaartuigen. Gisteren is het drijfijs vast aangedreven tot boven Loenen (beneden Slijk- Ewijk) en drijft langzamerhand bovenwaarts aan. Temperatuur 19° F. Arnhem, 16 Febr. Eenig zeer dun drijfijs in de rivier.
Vreeswijk, 16 Febr. Het ijs vast; over togt met roeibooten. Waterstand 2.46 meter + AP. of 4.06 meter onder noodpeil. Vianen, 17 Febr. Het ijs vast; overtogt in het wak met roeibooten.
Krimpen, 16 Febr. Hef ijs vast; over-
togt over het ijs met beladen en bespannen voertuigen. G-rinchem, 17 Febr. Het ijs vast; de rivier wordt in het veer te voet geposeerd. Werkendam, 16 Febr. Het ijs vast; dikte 17 centimeter. Sliedrecht, 17 Febr. Het ijs vast; dikte 17 cc ut-meter» Dordrecht, 17 Febr. In de Oude Maas, de Noord, de Beneden-Merwede en de Killen het ijs vast. In het veer te Willemsdorp blank water. Rotterdam, 16 Febr. Het ijs vast. Brielle, 16 Febr. De rivier voor de stad geheel met ijs bedekt, uitgezonderd een gat bij het veerhoofd te Rozenburg. Overtogt in het veer met de ijsschouw; boven het veer wordt het ijs te voet gepasseerd. Westervoort, 16 Febr. Het ijs vast. Overtogt over het ijs met paard en kar. Deventer, 16 Febr. In de ijsbezetting geene verandering. Katerveer. Idem. Kampen. Idem. Maastricht, 17 Febr. Op de Maas weinig drijfijs. De acht bogen der Maasbrug blijven steeds door het ijs voor schepen gesloten. Grave, 15Febr. In den toestand van het ijs geene verandering. Blaauwe Sluis, 16 Febr. Idem. 's Bosch, 16 Febr. Krachtens ministeriëele magtiging is de schipbrug te Hedel weder tijdelijk gelegd, en had daarover de passage plaats. Boven Hedel het ijs vast. Heusden, 15 Febr. Van de Oude Diezeaftot Op-Andel is de rivier over de geheele lengte en breedte met ijs bezet. Volgens ontvangen berigt zit het ijs in het Oude Maasjegeheel vast; aan het Keizersveer is er door den lagen waterstand en de hevige vorst geen sleuf voor de pont kunnen worden gehouden, zoodat de overtogt thans geregeld voor rijtuigen en voetgangers over het ijs aldaar plaats heeft.
Naar men verneemt wordt spoedig de aanbieding van een wets-ontwerp tot instelling eener missie in China te gemoet gezien.
De minister van Binnenlandsche Zaken maakt bekend, dat de examens voor het verkrijgen van akten van bekwaamheid tot het geven van school- en van huisonderwijs voor de eerste maal in het loopende jaar zullen worden gehouden op Woensdag 20 April aanstaande en volgende dagen.
Openbare vergadering van den Raad van State, Afdeeling voor de geschillen van bestuur, op Woensdag den 23* Febr. 1870, des voormiddags ten elf ure.
Z. M. heeft benoemd: tot notaris binnen het arrondissement 's Hertogenbosch, ter standplaats Mill, H. C. F.Kerstens; tot ontvanger der dir. bel. in- en uitgaande regten en ace. te Stavoren c. a., (Friesland), L. A. H. Crommelin; tot ontvanger der dir. bel. en ace. te Amerongen c. a., jhr. C. W. Stern; eervol ontslagen als griffier bij het kantongeregt te Boxmeer, H. C. F. Kerstens.
'sGRAVENHAGE, 17 Febr. H. M. de Koningin neemt voortdurend in beterschap toe. — HH. XX. HH. prins en prinses Hendrik worden morgen namiddag in de rezidentie verwacht.
HAARLEM, 17 Febr. De kerkeraad der Christelijke Gereformeerde gemeente alhier heeft zich, op het voetspoor der zustergemeente te Amsterdam, tot de Tweede Kamer gewend met verzoek om het wets-ontwerp tot afschaffing der doodstraf niet aan te nemen.
NOORDWIJK AAN ZEE, 16 Febr. Gisteren morgen bij het aanbreken van den dag, kwam er een vaartuig in het gezigt; al naderbij komende, werd de vlag geheschen, het was een sloep met visch die ze gaarne wilde verkoopen. Dadelijk werd van den wal wederkeerig een vlag op een der schuiten in den top der mast gezet, waardoor van de sloep de voorzeiten werden ingehaald en de boot van wal stak, om de visch te gaan koopen, zooals ze ook gekocht werd voor ruim ƒ7OO. ¦ HEEN VLIET, 17 Febr. Op de Maas voor de Nieuwesluis onder deze gemeente bevonden zich gisteren middag verscheiden menschen, zoo te voet als op schaatsen, toen men op eens een sterk gekraak hoorde. Op het geroep: _de Maas breekt op!" ontkwamen nog velen het gevaar, die nog bij tijds den wal bereikten; maar elf personen, zoo jong als oud, konden den wal niet bereiken en dreven op de achter hen opgebroken ijsbaan het hoofd van het kanaal voorbij. Het geroep om hulp en de groote schrik aan den wal was groot. Redding aan te brengen was ieders doel. Zoo spoedig mogelijk werd een ijsschouw bemand en te 'water gebragt; met alle mogelijke inspanning roeide men nu de ijsbaan na, en spoedig mogt het aan de bemanning der boot gelukken die nabij te komen, de elf in grooten angst verkeerende personen in de boot op te nemen, en tot groote vreugde der aanschouwers aan den wal te brengen. De Maas heeft zich spoedig daarna weder vastgezet, doch met een groot open wak naar de zijde van de Oude Maas, "waarheen gemelde personen op de ijsbaan gedreven waren. (N. R. Ct.)
MEGEN, 16 Febr. Den _4 dezer m iand zal alhier in twee geachte familiën een zeer eigenaardig en zeker zeldzaam voorkomend feest gevierd "worden. Bij den heer R. A. van der Doelen, bierbrouwer, vieren Gerrit Zegers-en Wilhelmina van Gemert, knecht en dienstmeid, dien dag, de eerste, de gedachtenis van zijne 28-jarige, en de laatste, die harer 25-jarige dienstvervulling, terwijl bij de zwagerin van genoemden heer van der Doelen, mejufvrouw de wede Libotté, geb. Taabe, de kneefct G. van der Kamp, mede de herinnering van zijne 25-jarige dienst aldaar zal vieren. Geen wonder dus dat er plan bestaat om de herdenking van een en ander feestelijk te doen plaats hebben. Immers zoo ergens dan blijkt het hier, dat wederkeerig trouwe dienstbaren en welwillende meesters, elkander ten zegen kunnen zijn; en dat eerlijkheid en trouw in het dienstpersoneel door regtschapen overheden op den regten prijs worden geschat.
'sHERTOGENBOSCH, 17 Febr. De raad dezer gemeente heeft zich tot de Tweede Kamer der Staten-Generaal gewend, met het verzoek dat de bepaling, vervat in artikel 1 van de koncessie, het storten van f 250,000, voor den spoorweg Tilburg-Nijmegen, in het algemeen belang vervalle.
ROERMOND, 16 Febr. Te Echt had 11. Maandag een treffend ongeluk plaats. De zoon eener weduwe, als bakkers)ongen een wagen met steenen vervoerende, is onder een der wielen gevallen, 't welk hem over het ligchaam ging. Drie uren later, was de ongelukkige een lijk.
LIMBRICHT, 17 Febr. Men verneemt dat de grijzaart, die bij den jongsten brand te Einighuizen gevaarlij ke| brandwonden bekomen had, Zondag jl. is overleden. Naauwelijks eene maand geleden, had eene nog al belangrijke erfenis hem uit den behoeftigen staat, waarin hij altijd geleefd had, opgeheven.
HARLINGEN, 16 Febr. Zóó laag is hier de waterstand, dat zelfs de loodsboot op de Ruggen heeft vastgezeten. De engelsche stoomboot Nora kon alzoo niet binnenkomen en de Hollandia niet vertrekken, ofschoon alles hier voor de haven vrij van ijs is. De doorgravïng der Ruggen wordt zeer gewenscht.
SNEEK, 16 Febr. Heden hebben de sneeker ingezetenen 't genoegen gehad eene hardrijderij op schaatsen bij te wonen, 't Was vijf jaar geleden, dat de laatste plaats had; de in dien tusschentijd geannonceerde wedstrijden zijn alle mislukt, omdat vóór de uitvoering telkens de dooi inviel. Geen wonder, dat bij velen de vrees bestond, dat ook nu weer de partij zou moeten uitgesteld worden. Gelukkig is die vrees ongegrond geweest. Heerlijk, zacht winterweder heeft de rijderij begunstigd. Niet minder dan 70 mededingers hadden zich laten inschrijven, welk getal aanzienlijk mag worden genoemd, wanneer men bedenkt, dat ook op andere plaatsen op denzelfden dag prijzen waren uitgeloofd. Van omgelegen plaatsen waren velen opgekomen tot bijwoning van het zoo geliefde volksfeest, zoodat de doelmatig ingerigte baan wemelde van belangstellenden.
De prijs ad ƒlOO werd eindelijk behaald door Ulbe van Dijk, die nu 4 dagen achtereen de gelukkige geweest is (te Akkrum, Leeuwarden, Heerenveen en Sneek) en de premie ad /"30 door de Jager van Oppenhuizen. Naar men verneemt, is de baan, lang 150 meter, in 11 sekonden op het vlugst afgereden.
---

