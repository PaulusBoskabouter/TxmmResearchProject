Advertentie
’ Bericht.
Zij, die zich met 1°. October a. s. op het Algemeen Dagblad van hederland abonneeren, ontvangen het tot dat tijdstip gratis. DE ADMINISTRATIE.
---

Kunst- en Tooneelnieuws.
12 Sept. 1870. Onder de eerste toonen der kermismuziek, in ’t eerste gedrang der kermisdrukte ons bezig te houden met eene ernstige kunstbeschouwing is een eisch, even lastig voor ons als vervelend voor ’t publiek. De „jonge menschheid” werpt voor eenige dagen alle zorgen en beslommeringen van de schouders. Zij juicht en tiert en dartelt en strooit het geld met volle handen om zich heen. Wat praat men toch van ’t afnemen der kermissen? In de hoofdstad althans bespeurt men er niets van. ’t Is integendeel of hier met ieder jaar feestroes en feestzwijmel stijgen. Nadat wij de vorige week in den stadsschouwburg eenige debuten hadden bijgewoond — waarover in kalmer dagen nader — waren wij Zaterdag-avond in de gelegenheid het „keimis-spectakel” te zien, en wij moeten bekennen, dat er geen waanzinniger, maar tevens geen vroolijker stuk denkbaar is. De costumes en de decoratiën, de eerste van mevr. de Wed. R. Samson, de tweede van den heer J. II. Plaat, zijn in één woord prachtig; de heer H. J. J. van Bree heeft er eer van, hoe hij de muziek heeft gecomponeerd, en de balletmeester F. Opfmann, toont zijne taak uitnemend te begrijpen. Meer: en meer zien wij in hem eene „aanwinst” voor ’t ballet. In stede van zich steeds als danser op den voorgrond te plaatsen, gelijk vorige balletmeesters deden, begrijpt hij, schoon elk zijner dansen wordt toegejuicht, dat zijne taak meer eigenaardig bestaat in ’t leiden en onderwijzen van ’t corps de ballet en in ’t monteeren van flinke stukken. De heer Opfermann heeft met de Witte Kat op briljante wijze gedebuteerd. Wij maken hem ons compliment over zijne zorg en zijne vindingrijkheid. Wij behoeven wel niet te verzekeren, dat de avonturen dér prinsen Poedel en Politoer letterlijk door ’t dolle heen
gaan. Zij zoowel als koning Cajadec — de heer Morin — kwijten zich a ravir van hunne taak. De sottises en kwinkslagen, de een al grooter en blijgeestiger dan de andere, houden u voortdurend aan ’t lachen, en menig tafereel, als b. v. de bruiloftsoptocht der kanarievogels, de marmeren beelden, het dooden van den draak en de apotheose waren zelfs — zonder overdrijving mag men ’t zeggen — schoon. Wij kunnen onze lezers dan ook niet genoeg raden, de Witte Kat te gaan zien. Wij houden ons overtuigd, dat zij zich een avond kostelijk zullen ontspannen. Men verzekert, dat de heer Tjasink aan de mise-en-scène van dit stuk niet minder dan ƒ30,000 heeft ten koste gelegd, ’t Is een fraaie som, wier besteding van kloeken ondernemingsgeest getuigt en eene geëvenredigde belooning verdient. De dames v. d. Finck en Groen speelden hare rollen vlug en natuurlijk. Yooral echter koning Patapaf — Finck — en de „koninklijke” kok deden ons gieren van het lachen. Zulke karrikaturen zijn echt-Offenbachiaansch! Yergeten wij niet een woord van hulde te brengen aan de danseuses, de dames Rosa Opferman, A. Stemmerik, Spoor, Geijtenbeek, Briinner en Alt. Hare voortreffelijke mimiek en vlugheid, gevoegd bij de eigenaardige routine, welke ’t corps de ballet reeds schijnt te hebben doorgemaakt, droegen veel bij tot ’t succes van den avond. De Witte Kat is, summa summarum., licht en dicht, een allervermakelijkst kermisproduct. Ook ’t Paleis voor Volksvtijt heeft zich, onder den indruk der kermis, allerbekoorlijkst gerestaureerd. Twee orkesten spelen aan de uiteinden der groote, sierlijk-gedecoreerde zaal. Aan beide zijden zijn bij- of vei^schingszalen geopend, en een ontelbare menigte — gistCTiivond zeker wel 10,000 personen, — beweegt zich onder de opwekkende toonen. De marmeren zaal echter hebben wij tot ons leedwezen niet weten te vinden. Het voormalig tooneel is thans, a la Frascati, in een wit-geschilderd muziek-refugium herschapen. Als dót echter, zonder ramen en met een koepelverdek in stede van een plafond, een zaal, en wel een marmeren zaal moet heeten, is ’t ons wel, maar dan is het zeker een zeer moderne salon.... Jammer overigens, dat de heer de Yries twee orkesten heeft geplaatst. Dat in de marmeren zaal zinkt letterlijk in de diepte weg, en dient tot niets. Ja, toch tot iets. ’’t Onderschept en verwart de accoorden van ’t tegenovergestelde einde. Wij gelooven, dat één flink orkest, samengesteld uit al de goede krachten, waarover de heer Coenen te beschikken heeft, in ’t midden der zaal vrij wat meer effect zou maken. Over ’t geheel genomen echter heeft de heer de Vries, door zijne nieuwe herschepping, het paleis blijkbaar eene nieuwe aantrekkelijkheid geschonken. Het Amsterdamsch fashion stroomt er met dagelijdsch grooter voorliefde heen. o, Schim van Sarphati, arme, verguisde stichter, kondt gij oprijzen uit uw graf en de resultaten uwer onderneming ontwaren, ongetwijfeld zou een blos uw verbleekte kaken kleuren !... De heer van Lier houdt thans in zijne beide armen twee localen opgericht: ’t Grand-Tlieatre in de Amstelstraat en van Liers-Theater aan de Weteringbarrière. In ’t eerste, waar ’t tooneelgezelschap onder directie van Albregt en v. Ollefen optreedt, zagen wij gisteren met genoegen Sullivan, de Tooneelspeler van Drury- Lane, dat door den hoofdvertooner, den hr. Moor, niet onverdienstelijk in ’t Hollandsch is vertolkt. Wel komen er eenige gallicismen in voor; doch dat is misschien ’t gevolg van zekere Franschgezinde begrippen en tournures. Zooveel echter schijnt zeker, dat zij in een stuk, ’twelk in Engeland speelt, niet te pas komen. De opvoering was meer dan loffelijk. Enkelen speelden zelfs met buitengewonen takt. B. v. mevr. de Vries en mevr. Albregt-Engelman, van de dames, en de hh. van Beek en le Gras, van de heeren. Den heer Moor hebben wij reeds genoemd. Wij erkennen gaarne, dat deze jeugdige kunstenaar groote, zeldzame verdiensten bezit; maar zijne opvatting bevalt ons niet altijd. Wij hadden ons Sullivan nu en dan anders voorgesteld, vooral waar een man als Moor de figuur heeft te creëeren. Ook de hartstochtelijke gebaren, het vreeslijk trekken en rollen der oogen, ’twelk iets Bouwmeesterachtigs heeft, en in elk geval tot de oude school behoort, behaagde ons niet. Overigens bezit het stuk veel waarde, en de toejuichingen, die na elke acte volgden, werden door ons van harte gedeeld. Aan de Wetering-barrière, waar het Duitsch element voortdurend zijn zetel houdt opgeslagen, debuteerde deze week mej. Herrmance Sellmar. Gelukkiger dan vorige debutanten, slaagde zij er in, in Elise Krones, een oud lievelingsstukje van het Amsterdamsch publiek, dat publiek dermate te betooveren, dat na ’t eerste optreden haar succes zoo goed als verzekerd is. Wij feliciteeren den ijverigen directeur met deze keuze. De aanvallige artiste, met haar edel spel en verrassend orgaan, zal eene aanwinst zijn voor zijn gezelschap. In verschillende rollen zagen wij deze week de heeren Asscher, 1’Hamé en Ch. Cassmanh; alsmede de dames Körnig, Naumann, Yanini en Gerlach optreden, meest in bekende stukken, waarvan eene herhaalde beoordeeling ons overbodig voorkomt. In weerwil dat de najaarswind allengs guurder wordt, en verre uitstapjes onraadzaam maakt, heeft de heer van Lier niet te klagen, ’t Is of zijne trouwe habitués verdubbelen, naarmate de herfst den zomer vervangt. Blijft de stroom derwijze aangroeien, eilacy, waar zal ’t ruime gebouw dan allen bergen? Vooral de kermis belooft veel. Want ofschoon de stroom dan elders pleegt te golven, • wij hebben reden te gelooven, dat de heer van Lier een too. verstaf bezit, waarmee hij de bedding zal verleggen, en de ■ élite der Amsterdamsche fine-fleur naar zijn sierlijken zomer» - tuin zal weten te lokken.
---

Nog iets over sehoolhygiëne.
On ne doit pas perare de vue, qu une eclucation complete n’a pas seulement pour objet le développement de l’esprit, mais aussi celui du corps. Dr. Lion. Reeds in vroegere artikelen hebben wij met een enkel woord gezegd, dat de warmtegraad in de meeste scholen te hoog is. Het gevoelen, dat deze verhoogde warmte aanleiding zou geven tot longziekten, is dan ook volstrekt niet ongegrond. Het verschil der warme lucht in de school, vergeleken met de koude daarbuiten, is inderdaad van dien aard, dat het leiden kan tot de ernstigste koudevattingen, inzonderheid nadeelig voor keel en borst. Wanneer men nu bedenkt, dat door te groote warmte de functie der huid verzwakt; dat bij het stilzitten in de school eene onvolkomen ademhaling plaats heeft, die op hare beurt weder tot verzwakking der ademhalingswerktuigen moet leiden, alsmede dat zoo dikwijls de kleine kinderen — vooral te platten lande — met natte voeten uren lang in de school moeten zitten, dan kan men gemakkelijk begrijpen, dat onze scholen kweekplaatsen zijn van verkoudheden, borst- en keelaandoeningen. Zoo dikwijls, helaas, worden die zoogenaamd kleine verkoudheden met onverschilligheid behandeld, en op onverantwoordelijke wijze veronachtzaamd. Het gevolg daarvan is, dat ernstige ongesteldheden ontstaan — longziekten, die, zoo ze niet ter dood, dan toch zeker tot eene kwijneude ziekelijkheid leiden. Immers, de longaandoeningen laten altijd ongeneeslijke sporen ‘ achter. Voor de onderwijzers echter, die hunne longen gedurende den geheelen leertijd door spreken moeten vermoeien, is het gevaar nog veel grooter. De meeste onderwijzers, die op jeugdigen leeftijd sterven, hebben dit aan borstziekten te danken. Mogen zij alzoo in hun eigen belang en in dat der hun toevertrouwde jeugd beseffen, hoe noodzakelijk het is, dat de grenzen eener matige temperatuur in hunne schoollocalen nooit worden overschreden ! Men vervalle evenwel niet tot uitersten. Eene te lage temperatuur is óók nadeelig; want de koude is eene vijandin des levens. Niets is echter schadelijker voor de verweeking der huid, niets leidt gemakkelijker tot verhoudheden dan eene al te groote kachelwarmte; niets is in schooien andere localen, waar zich vele menschen bevinden, méér geschikt om de lucht te bederven, om nadeelige uitwasemingen te bevorderen, om ’t bloed in gistenden toestand te brengen en om een voor oog en borst schadelijke stof te veroorzaken dan eene te sterke verhitting. Men zou daarom wél doen, de woonkamers niet boven de 15° R., en vertrekken, waar zich vele menschen bevinden, niet boven de 12° R. te verhitten.
Het kan niet ontkend worden, dat de school ’ in menig opzicht de gezondheid der jeugd in s gevaar kan brengen; dat eene onvoldoende ver- 1 tichting, slechte lucht, eene massa stof en te groote 1 inspanning van den geest invloed kunnen uitoefenen op 1 ’t lichamelijk welzijn. Wij billijken het, dat men i den strijd tusschen de vroegere achteloosheid en de i thans heerschende overdreven zorg daardoor tracht • te beslechten, dat men statistieke tabellen betreffende schoolziekten en schoolgebreken verzamelt, terwijl : men de middelen en wegen opspoort, om de misslagen, in de school tegen de gezondheid der jeugd begaan, te weren. Maar wij keuren eene te groote angstvalligheid af, omdat zij eensdeels den geest der ouders en kinderen door onnoodige bezorgdheid terneerdrukt, en omdat men er anderdeels toch niets mee wint. Zoolang het onvermijdelijk is, in eene klasse meer dan 15 leerlingen te onderwijzen, zoolang onze jeugd, om aan de haar gestelde eischen te voldoen, uren lang dagelijks aan de schooltafel moet zitten, zoolang laten zich alle nadeelen, welke uit het schoolbezoek kunnen ontstaan, niet geheel vermijden. Maar worden ze ook onder alle omstandigheden des levens vermeden ? Is niet bij minstens 90 pCt. der bevolking het geheele leven en werken een strijd tegen de geduchte vijanden der gezondheid? Het mag ons dus tot troost strekken, dat zij, die alles doen om ’tgeen schadelijk is voor de gezondheid te vermijden, niet miuder ziek worden dan zij, bij wie alle voorzorgen niet in acht genomen worden. Ware dit niet ’t geval, de grooten en machtigen der aarde zouden een vrijbrief voor hun leven hebben. Wij weten echter allen, dat koningen en keizers, zelfs bij de meest-mogelijke voorzorgen, het meest ziek worden en ’t spoedigst sterven. Wanneer men zich dus overtuigd houdt, niets gedaan te hebben, dat het leven op zekere wijze in gevaar kan brengen, zij men ook niet te angstvallig en beschroomd. Het zou wreed van den Werelschepper geweest zijn, zoo Hij den mensch zulk eene tengere, gevoelige natuur had gegeveu, dat hij, :om recht gezond te kunnen leven, zich de wijsheid van de stichters der moderne gezondheidsleer ten nutte had moeten maken. Het is voorzeker nuttig en noodig dat men weet, wie en wat de vijanden onzer gezondheid zijn, maar men moet toch ook een weinig vertrouwen op zijn eigen lichaam hebben. Immers, juist door zelfvertrouwen is de mensch sterk en krachtig. De ondervinding heeft het meer dan eens geleerd, dat eene ongepaste angstigheid in alle omstandigheden des levens, maar vooral wanneer gevaarlijke ziekten den mensch bedreigen, aanleiding tot ziekte en dood heeft gegeven. Op één punt willen wij ten slotte nog de aandacht vestigen, en dit is, dat men in menig opzicht jte veel werk maakt van uitwendig fraaie schoollocalen, die uiteen architectonisch oogpunt beschouwd wellicht aan de gestelde eischen voldoen, doch meestal ten koste van de inwendige inrichting, waar licht, ventilatie, enz., zóó gebrekkig zijn, dat men zich moet afvragen, hoe het mogelijk is, dat de commissiën dergelijke ellendige ontwerp-plannen konden goedkeuren. Hier komt nog bij, dat men in vele gevallen zich over het kiezen van eene gezonde plaats volstrekt niet bekreunt. Dikwijls hebben we er ons over moeten
verwonderen, hoe het mogelijk is, dat men b.v. eene school bij voorkeur plaatst op het noorden, vlak aan het water, en op een zeer bedrijvig punt der stad, terwijl veel betere, veel doelmatiger punten elders bestonden. Ook hiermee gaat het als in zoovele dingen: „Wat de heeren wijzen, moeten de poorters prijzen!” Nu zou men meenen, dat de scholeu te platten lande meer aan de regelen en eischen der hygiëne beantwoorden. Doch ook hier valt veel op te merken, dat op verre na niet „in den haak” zit. We behoeven alleen te wijzen op het stellig aftekeuren plan, om eene school te bouwen in de onmiddellijke nabijheid van een kerkhof. Wat baat het, als men alles aanwendt om eenige bijzondere regelen der gezondheidsleer bij het bouwen toe te passen, terwijl men geen acht slaat op de dikwijls gevaarlijke uitwasemingen, welke uit de graven en ’t omringend water opstijgen? Waarlijk, men zou oneindig meer in het belang der openbare gezondheid en in die der kinderen handelen, zoo men hierop wat meer lette! Zuivere, onbedorven lucht is voor schoolkinderen stellig van grooter waarde dan de met zooveel vuur aanbevolen „banken met rugleuningen.”
---

BUITENLANDSCHE POLITIEK.
De Duitsche pers wil van geen vrede weten, tenzij de Elzas en Lotharingen den blocdprijs vormen. Dr. Bühmer, hoogleeraar in de Itomaansche talen aan de universiteit te Halle, heeft in zijn Provengaalsshe poëzie van den tegenwoordigen tijd, Halle 1870, betoogd, dat meer dan een derde der bevolking in Frankrijk eene andere moedertaal heeft dan de Fransche. Hieruit put de Duitsche pers een bewijsgrond voor hare bewering, dat de Elzas en Lotharingen aan Duitschland belmoren. Het is evenwel te betwijfelen, of de helderdenkeude, vooruitziende Duitschers deze . opinie hunner hartstochtelijke landgenoten deelen. Men zou moeten aannemen, dat zij zich van de hulpmiddelen van Frankrijk eene onjuiste voorstelling maken, ’t Is thans de vraag niet, of er in den Elzas en Lotharingen Germaansehe traditiën bestaan, maar of Frankrijk, beperkt in grondgebied en dagelijks twee zijner schoonste provinciën in de macht des vijands ziende, op den duur geen haat en wraakzucht zal voeden en middelen zal verzamelen tot wedervergelding. Europa nog langer in slaap te sussen te midden van geladen geweren, is niet mogelijk. Evenmin als men Frankrijk vertrouwde, zoolang men ’t vreezen moest, omdat ’t de staatkunde volgde, die den Bijn als grensscheiding van Frankrijk aannam, evenmin zou Duitschland vertrouwen verwerven, zoo ’t thans in de staatkunde t fait accompli als rechtsregel wilde doen gelden. Frankrijk zou slechts eene gunstige gelegenheid afwachten om de provinciën, die ’t toebehoorden vóór den oorlog, te herwinnen. Mocht Duitschland al ’t recht van den sterkste kunnen doen gelden, van staatslieden als de Duitschen mag men zoo iets niet onderstellen. Bovendien heeft Duitschland in zijn tegenwoordig wapengeluk een ernstig bezwaar om vertrouwen te verwerven. Twijfelmoedige menschen en kleine staten kunnen daarin redenen tot ongerustheid vinden, groote staten kunnen er naijverig en wantrouwend door worden. Rusland en Engeland zullen met niet minder belangstelling de legeroperatiën en de staatkunde van koning Wilhelm volgen dan België, Nederland en Zwitserland. Pruisen zou zeer zeker zijne tegenwoordige macht niet willen in de waagschaal stellen door eene annexatie van Fransche provinciën aan den Noord-Duitschen Bond, tenzij ’t duurzaam zijn macht zou willen vestigen op ’t militarisme, iets dat ’t zeer zeker evenzeer aan den rand des verderfs zou brengen, als Frankrijk, dat er thans de_ schadelijke gevolgen van ondervindt. De nieuwe staat van zaken in Frankrijk heeft te Lyon een voorloopig bestuur doen ontstaan, dat schrik heeft opgewekt onder de bezadigde bewoners van Lyon en omstreken. Van ’t stadhuis wappert de roode vlag, en ’t voorloopig bewind heeft zich al dadelijk impopulair gemaakt door de fondsen der spaarkas opteëischen bij de bewaarders daarvan. Het bestuur der spaarkas heeft evenwel, zooals te denken valt, de afgifte geweigerd. Te Toulon hebben eveneens de demagogen zich van ’t gezag meester gemaakt, en derechterlijke ambtenaren eigendunkelijk afgezet. De voorloopige regeering te Parijs bevindt zich tegenover zulke feiten van inwendige verdeeldheid niet weinig bemoeielijkt, hoewel men mag aannemen, dat dergelijke uitersten, als waartoe men te Lyon en te Toulouse kwam, door alle weldenkende Franschen worden afgekeurd. De 16de October is door ’t voorloopig bewind vastgesteld als de dag vcor de verkiezing der leden van de Constituante. De verkiezingen zullen plaats hebben overeenkomstig de wet van 15 Maart 1849, door de constituante van de tweede republiek gemaakt. Yolgens deze wet zullen de verkiezingen plaats hebben naar de departementale kiezerslijsten. Het aantal leden der constituante is 750. In Italië hebben vele meetings plaats met ’t doel om de regeering uittenoodigen, ’t nationaal programma uittevoeren door de „inneming” van Rome.
---

BUITENLAND.
FRANKRIJK. De heer de Kératry, prefect van politie, heeft ter openbare kennis gebracht,’ dat de kroonjuweelen niet in veiligheid gebracht zijn bij de Fransche bank, gelijk sommige bladen beweerd hebben. De bank, zegt hij, zou stellig geweigerd hebben, een zoo aanzienlijken schat in ontvangst te nemen en de daaraan verbonden risico’s te aanvaarden. De kroonjuweelen zijn door de zorg der regeering ergens buiten Parijs in veiligheid gebracht. De Figaro zegt uit een goedé bron te kunnen melden, dat de cholera en de typhus volstrekt niet te Metz woeden, zooals gezegd werd. Ook is het aantal gekwetsten, welke in die vesting verpleegd worden, niet veertigduizend, maar vijftienduizend. Verder kan bericht worden, dat de gezondheidstoestand der troepen van maarschalk Bazaine niets te wenschen overlaat. De heer Routier heeft Parijs verlaten, om zich naar Engeland te begeven. De prefect van politie heeft het volgend besluit uitgevaardigd : „Overwegende dat het vaderland in rouw is gedompeld en dat de opening der schouwburgen in strijd is met de algemeene houding der Parijsche bevolking; „Overwegende dat in ernstige gebeurtenissen, die ophanden zijn, alle levenskrachten dienstbaar moeten worden gemaakt aan het vaderland, en dat de schouwburgen eiken dag een zeker aantal sappeurs-pompiers vereischen, die elders met meer nut werkzaam kunnen zijn; „Zoo worden de schouwburgen, te beginnen met 10 September, gesloten.” De redacteurs der meeste Fransche bladen hebben den 7den September een samenkomst gehad, en daarin is besloten een deputatie naar den heer Jules Favre af te vaardigen, ten einde hem te vragen welke gedragslijn hij in den bestaanden toestand wenschte te volgen, en in welke mate en in welken zin de dagbladen hem konden steunen. Tot afgevaardigden werden benoemd de heeren Gillat (van den Constitutionnel), Hervé (van het Journal de Paris) en Ilébrand (van den Temps). Zij werden den volgenden dag door den heer Jules Favre ontvangen. De heer Favre heeft hun verklaard, dat de positie zeer ernstig is, en dat hij zich niet ontveinsde, welke moeilijkheden eii welke gevaren zelfs zij aanbood. „De groote mogendheden evenwel wenden,” zeide hij, „kiachtige pogingen aan om tot een schikking te geraken. Wat mij betreft, ik ben geheel bereid den vrede te teek enen met een groote geldelijke schadeloosstelling aan Duitschland. Maar indien men ons een afstand van Fransch grondgebied voorstelde, zou
ik het bewind neerleggen. JNimmer zou nc mij aan soortgelijke voorwaarden kunnen onderwerpen. ’
GROOT-BRITTANJE. De Adoertiser had iets beters verwacht van een man als Jules Favre. Het inperialisme zelfs — meent hij — was nauwelijks zóó uittartend, als thans de republikeinsche minister het blijkt te zijn. Bedroevend is het, de nieuwe republiek aldus, in hare prille jeugd reeds, te zien blootgesteld aan het grootste gevaar — uitsluitend door het gemis aan gezond oordeel van de zijde harer ministers. Met een weinig gematigdheid zouden voor Frankrijk heel wat gunstiger vredesvoorwaarden te bedingen zijn, dan met een zóó bouden en overmoedigen toon. Omtrent ’t vergaan van ’t Engelsche ramtorenschip Captain deelt de Shipping-and-Mercantile-Gazelte mede, dat er 18 van de 500 man, die zich aan boord bevonden, zijn gered door den Monarch; terwijl eenige uren na ’t aanbreken van den dag de booten en eenige rondhouten van ’t schip, dat in den nacht van 8 op 9 dezer bij Kaap Finsterre gezonken moet zijn, werden gevonden. Het schip, dat door de lih. Laird van Birkenhead was gebouwd, stond onder bevel van kapt. H. T. Burgoyne. Kapt. Cowper Cowles, de ontwerper, die van ’t gouvernement eene carte blanche had om er een modelschip van te maken, bevond zich aan boord en verdween met het schip in de diepte. Het meette 4274 ton, had machines van 900 paardenkracht en was gewapend met zes kanonnen van het zwaarste kaliber. De panserplaten waren buitengewoon dik, zoodat de Captain, door den schout bij nacht Symons het hechtste en sterkste schip van de geheele marine genoemd, en bovendien in de hoogste mate zeewaardig — in één woord het meest geperfectioneerde schip der Engelsche marine geacht werd te zijn. Het onheil schijnt te moeten worden toegeschreven aan een plotselingen storm, die uit het Zuid-Westen opstak. De Gazette, die steeds zeer veel twijfel koesterde omtrent de zeewaardigheid van pantserschepen, vleit zich, dat de 18 geredden de ware reden zullen weten op te helderen van ’t vergaan van dit kostbare, doch nuttelooze schip. Keizerin Eugenie is eergister-morgen te Ityde (eiland AVight) aangekomen. Zij begaf zich na een paar uren aldaar te hebben vertoefd naar Hastiugs, waar zich de keizerlijke prins bevindt. Hare aankomst te Ryde wordt als volgt gemeld: „Omstreeks 4 ure ’s morgens werd de eigenaar van het York-Hotel door een hevig kloppen op de deur gewekt. Toen hij opende, stonden een heer en twee dames voor hem, die zich in een betreurenswaardigen toestand bevonden. Zij waren met stof bedekt en hunne kleederen waren gescheurd, terwijl zij door vermoeienis uitgeput waren. Zij verzochten eenigen der beste vertrekken. Na zich wat te hebben gerestaureerd ging de heer uit, keerde echter spoedig terug, betaalde de rekening en de gasten verlieten in allerijl het hotel om zich aan boord van een jacht te begeven. Zij vergaten zelfs een hondje meetenemen, dat echter in den loop van den dag door een dame werd gereclameerd. Van deze vernam de hotelhouder, dat zijne gasten waren geweest: Keizerin Eugenie, madame Lebreton en de heer F. de Lesseps. De aankomst van de keizerin der Franschen te Hastings is geheim gehouden. Alleen is daarvan terstond per telegraaf bericht gezonden aan keizer Napoleon. ZWITSERLAND. Te Bern heeft zich eene commissie gevormd om aan de bevolking van Strasburg onderstand te verleenen en haar, voor zoover zij die vesting verlaten wil, hierin behulpzaam te zijn. Het Zwitsersch gouvernement ondersteunt die commissie en biedt aan uitwijkende Strasburgers huisvesting aan. DUITSCHLAND. Het onderhoud tusschen koning Wilhem en keizer Napoleon heeft 20 minuten gedurend. De gelaatstrekken van Napoleon — schrijft dr. Hom in de Köln. Zeit. — kenteekenden kalmte en bedaardheid; zijn gestalte maakte den indruk van lichaamsverval. Napoleon bevond zich reeds op het kasteel, toen koning Wilhelm daar aankwam. De laatste gaf den keizer de hand — een bewijs, zegt Horn, „van het verheven ridderlijk, oprecht-christelijk karakter van den koning.” De keizer was zoo op, schrijft Horn, dat men hem terstond een diner moest voortzetten, wat dan ook zoo goed en zoo kwaad het.ging, gebeurde. Welk een dure gevangene de keizer overigens is, blijkt daaruit, dat den generaal von Boyen, die den keizer naar Kassei moest brengen, 2600 thlr. uitbetaald werden voor de reis; ’s keizers beurs was leeg (?)
---

