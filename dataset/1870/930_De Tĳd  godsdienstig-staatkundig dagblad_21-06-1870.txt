De pauselijke onfeilbaarheid en het moderne ongeloof. AMSTERDAM, 20 Junij.
»Ik neem niet aan dat de Paus onfeilbaar is, omdat ik niet aanneem dat een mensch onfeilbaar kan wezen." Deze opwerping tegen de pauselijke onfeilbaarheid hebben wij dikwijls ietterlijk gelezen in ongeloovige dagbladen, en zij is bij slot van rekening het eenige, wat van bedoelde zijde tegen dit voorregt der Pausen kan worden ingebragt. Zij ontkennen de pauselijke onfeilbaarheid, omdat zij elke onfeilbaarheid ontkennen. Daarom meenen . zij dat het hetzelfde zou wezen, aan den Paus als oppersten leermeester der geloovigen onfeilbaarheid toe te kennen als hem tot den rang der Godheid te verheffen. Wij hebben gelezen met eigen oogen, zeggen zij, dat het Koncilie van Rome bezig is met van den Paus van Rome een God te maken.
Eerst willen wij opmerken dat de Katholieken aan den Paus slechts eene beperkte onfeilbaarheid toeschrijven: eene onfeilbaarheid binnen naauw besloten grenzen. Hij moet spreken ex cathedra: dat is als opperherder der Kerk en in de volheid zijner magt; anders blijft hij feilbaar gelijk elk ander.
Maar vervolgens durven wij beweren , dat elk mensch zich zelven binnen zekere grenzen voor onfeilbaar houdt. Inderdaad, wie is er, die niet eenige waarheden met zekerheid aanneemt? Wie twijfelt aan het bestaan van ligchamen, van de zon, die ons bestraalt, vaa den grond, dien wij betreden? Wij nemen deze voorwerpen waar met onze zintuigen. Veronderstel dat gij uwe zintuigen, op behoorlijke wijze aangewend, niet voor onfeilbaar houdt: geene zekerheid is voor u mogelijk. -Ik sta voor eene schilderij: ik bewonder de frissche kleuren, de juiste teekening, de levendige voorstelling van het onderwerp : zal mij iemand ter wereld kunnen overtuigen dat ik niet zie wat ik zie, of dat hetgeen ik waarneem met mijne oogen niet bestaat ? Derhalve houd ik mij in dit geval wel degelijk voor onfeilbaar. Hoe ondoordacht is dan de eenige opwerping der ongeloovigen: de Paus is niet onfeilbaar, dewijl geen mensch onfeilbaar kan wezen!
Maar, zal men antwoorden, gij spreekt in uw voorbeeld van zaken, die men zien kan met zijne oogen en tasten met zijne handen, terwijl de onfeilbare pauselijke uitspraken onzigtbare, aan alle waarneming onttrokkene waarheden tot voorwerp hebben. Uwe vergelijking gaat dus niet op. Wij antwoorden, dat wij met ons voorbeeld niet de pauselijke onfeilbaarheid wilden bewijzen; maar dat wij daarmede het eenige argument der ongeloovige couranten en der moderne vrijdenkers tegen de onfeilbaarheid omver wilden werpen. Zij zeggen dat geen mensch onfeilbaar kan zijn en daarom de Paus ook niet; en zie! zij houden zich zelven ieder oogenblik in vele gevallen voor onfeilbaar.
Maar gaan wij verder. Volgens u zou de mensch niet onfeilbaar kunnen zijn in onzigtbare zaken, die niet vallen onder het bereik onzer waarneming. Ik vraag u: is daaromtrent geene zekerheid mogelijk? Zoo gij bevestigend antwoordt, dan zeg ik dat ook daarin eenige onfeilbaarheid moet worden aangenomen; want zoo gij twijielt of misschien het middel, waardoor gij tot die kennis zijt gekomen, feilbaar is, dan vervalt meteen uwe zekerheid.
Maar indien gij ontkennend antwoordt ; indien gij beweert dat nopens het ontzigtbare geene zekerheid bestaat , denk dan eens wel na wat gij zegt en tot welke diepe verlaging gij gevallen zijt! God is niet zigtbaar: dus wij weten niets van hem met zekerheid.
Onze ziel is niet zigtbaar: dus ik weet niet zeker of ik eene ziel heb.
Het gebod dat ik niet mag stelen is geene zigtbare waarheid: dus is het twijfelachtig of stelen eene onregtvaardigheid is.
Deze gevolgtrekkingen is een ieder genoodzaakt aan te nemen, die volhoudt dat de mensch geen onfeilbaar middel heeft om zich te vergewissen van ontzigtbare waarheden. Ons dunkt: hierop valt niets af te dingen, tenzij misschien dit, dat wij omtrent eenige bepaalde waarheden zekerheid en mitsdien onfeilbaarheid hebben, maar voor het overige feilbaar zijn, terwijl de Katholieken aan den Paus eene algeheele onfeilbaarheid toekennen.
Doch wij hebben deze tegenbedenking reeds voorkomen met te zeggen, dat de Paus slechts onfeilbaar is binnen zekere grenzen wanneer hij spreekt ex cathedra, en niet verder; dat dus ten onregte zijne onfeilbaarheid eene algeheele genoemd wordt. Kan de Paus onfeilbaar beslissen of het getal der sterren even oi oneven is? Kan hij onfeilbaar vooruit zeggen of dit jaar de oogst schaarsch of overvloedig zal wezen? De ongeloovigen meenen en zeggen, dat, wil de Paus onfeilbaar wezen, hij in staat zou moeten zijn om dit alles met zekerheid uit te maken; maar met zoo iets te zeggen geven zij een blijk te meer van hunne onkunde ten aanzien van de leer der katholieke Kerk. Even als het oog niet kan hooren en het oor met kan ruiken; zoo strekt zich ook de pauselijke onfeilbaarheid niet uit buiten het voorwerp, haar aangewezen. De Paus |is onfeilbaar in zaken van geloof en zeden en ook niet meer.
Wij kunnen het argument- onzer tegenstanders tegen de onfeilbaarheid omkeeren ten haren gunste. De Voorzienigheid heeft aan den mensch een onfeilbaar middel geven om eene zekere kennis te verwerven van die zaken, welke den mensch voor zijn individueel en maatschappelijk leven aanbelangen. Wij moeten derhalve veronderstellen dat Zij hem een soortgelijk middel heeft verleend in zaken van geloof en godsdienst, dewijl deze boven alles belangrijk zijn voor het tijdelijk en eeuwig heil Ses menschen. Ik ben in staat met zekerheid de mij omgevende ligchamen te kennen, om te vermijden wat schadelijk en té nemen wat nuttig is voor mijn ligchaam.
Ik ken met zekerheid de eerste redebeginselen: b. v. dat geen gevolg mogelijk is zonder genoegzame oorzaak, dewijl mijne rede zonder de zekerheid van zulke beginselen niet kan voortredeneren.
Ik ken met zekerheid sommige voorschriften van het natuurlijk regt: b. v. dat ik niet mag stelen, dat ik mijne evennaasten niet mag beleedigen; immers zonder zulke zekere kennis is de zamenleving met den medemensch eene onmogelijkheid. De Schepper en VeroiJenaar der natuur heeft mij voor dit alles onfeilbare kenmiddelen gegeven ; want zonder een onfeilbaar kenmeddel is de zekerheid niet denkbaar.
Zal ik nu verder moeten aannemen dat alleen ten opzigte mijner betrekkingen tegenover de Godheid geene zekere kennis verkrijgbaar is? Wat is godsdienst? C'est la science du pourquoi de la vie: antwoordt met voortreffelijke juistheid Mgr. Dechamps, aartsbisschop van Mechelen. Zij is de wetenschap van het waarom van het leven. Door de godsdienst bereikt men het doel van geheel zijn bestaan en leven. Is het nu niet ongerijmd, te willen beweren dat de Schepper ons geen weg geopend heeft om tot de zekere kennis van het o oerste, algemeene doel van ons " .aan te komen, terwijl hij aan iec voor de bijzondere, om* -bikte doeleinden dezes levens r :n n zekere kennis heeft verse „"? Voor deze ongerijmdheid deinst het moderne ongeloof niet terug. Terwijl het onwrikbaar geloof hecht aan de rezultaten der profane wetenschappen, der natuur- en wiskunde, der volkshuishoudkundeenz., spreekt het immer van godsdienstige meeningen, opiniën; het wil op het godsdienstig gebied niets weten van zekere, onbetwistbare waarheden; zelfs beschouwt het ons als dweepers, omdat wij geene godsdienstige meeningen, maar een onwrikbaar, godsdienstig geloof belijden te hebben.
Of niets is zeker: ik moet twijfelen aan alles: aan het bestaan van het brood dat ik eet, van het water dat ik drink, van mijn ligchaam dat ik voed; öf zoo iets zeker is, dan moet ik ook zekerheid kunnen verwerven aangaande het bestaan en de eigenschappen van mijn God, den aard van mijn wezen, het doel mijns levens , de middelen, waarmee ik dat doel kan bereiken; met één woord: wat de godsdienst betreft. Zekerheid aannemen ten aanzien van hetgene slechts nuttig, ondergeschikt, minder noodzakelijk is, en de zekerheid verwerpen aangaande het ééne en volstrekt noodzakelijke en onontbeerlijke, is eene halfslachtigheid, die zich zelve tot schande verstrekt.
Men zal tegen het gezegde aanvoeren: omdat zekere kennis in het godsdienstige noodzakelijk is, zal daarom de Paus onfeilbaar moeten wezen? Kan die zekerheid niet op andere wijze verkregen worden?
Bij de voorgaande redenering was ons doel, aan te toonen tegen het moderne ongeloof dat in het godsdienstige zekerheid verkrijgbaar moet wezen. Dit punt immers wordt^door hetzelve ontkend en het verwerpt de pauselijke onfeilbaarheid, ja, spot met haar, omdat het slechts opiniën, gissingen, veranderlijk als de maan en als het weer der maand April, aanneemt. Wanneer wij er dus in geslaagd zijn, de ongerijmdheid van het stelsel, hetwelk overal, behalve op godsdienstig gebied,_zekerheid en mitsdien onfeilbaarheid"aanneemt, te bewijzen, dan ook hebben wij de groote objectie van het moderne ongeloof tegen de pauselijke onfeilbaarheid ontzenuwd.
Overigens zouden wij gaarne van onze tegenstanders het bewijs ontvangen, dat zekere godsdienstkennis aanwezig is buiten die Kerk, die gelooft dat haar opperste gezag door de bovennatuurlijke tusschenkomst Gods onfeilbaar is. Wij vinden deze kennis niet in de filozofische scholen der oudheid , die, na eeuwen in een kringvan dwalingen te hebben verkeerd, in een stelsel van algemeenen twijfel zijn ondergaan; wij vinden ze niet bij de modernen, die openlijk beweren dat men nog altijd zoeken moet naar de ware godsdienst en ondertusschen van niets weten te spreken dan van godsdienstige meeningen. De katholieke Kerk heeft een vast, onwrikbaar geloof; maar ook feitelijk heeft zij immer ds pauselijke onfeilbaarheid aangenomen. Mogten de modernen eens ernstig, onbevooroordeeld en nederig over dit feit nadenken; misschien zouden zij tot de erkenning komen dat de goede God de pauselijke onfeilbaarheid aan het menschdom heeft gegeven, om door dit middel te geraken tot de zekere kennis van God, van den mensch, van de wereld, van de bestemming van den mensch en van den weg, dien de mensch bewandelen moet, om tot vrede in dit leven en tot zaligheid in het andere te komen.
Uit het gemeenteverslag over het jaar 1869 ontleenen wij eenige zeer merkwaardige cijfers ten aanzien van het onderwijs te Amsterdam.
Het getal openbare lagere scholen bedroeg te zamen 37, waarbij geplaatst waren 33 hoofdonderwijzers en 3 hoofdonderwijzeressen, 126 hulponderwijzers, 12 hulponderwijzeressen, 160 mannelijke en 18 vrouwelijke kweekelingen. Het getal der schoolgaande kinderen was (volgens de opgaaf, loopende over de maand Oktober) 11,764.
Het getal bijzondere lagere scholen bedroeg 160, met 109 hoofdonderwijzers en 53 hoofdonderwijzeressen, 312 hulponderwijzers en 160 hulponderwijzeressen, 104 mannelijke en 83 vrouwelijke kweekelingen. Het getal der schoolgaande kinderen was (mede volgens de opgaaf, loopende over de maand Oktober) 15,922. Alzoo op de openbare scholen 11,764 kinderen, met een onderwijzend personeel van 352; op de bijzondere scholen 15,922 kinderen, met een onderwijzend personeel van 821 meesters en meesteressen. De ouders dier 15,922 kinderen hebben vooreerst in het onderhoud der 160 bijzondere scholen met de 821 onderwijzers enz. te voorzien, daarenboven moeten zij met de ongehuwdenen kinderloozenhun proportioneel aandeel betalen in het onderwijs der 11,764 kinderen van anderen, dat over het afgeloopen jaar de som beliep (na aftrek der schoolgelden) van ƒ 160,124.32} : hieronder zijn niet begrepen de uitgaven ten behoeve van aankoop en verbouwing der lokalen voor de openbare scholen, welke van 1860 tot 1869 hebben bedragen de som van ruim éen millioen, vijJ-honderd-duizend gulden.
De cijfers betrekkelijk het middelbaar onderwijs verdienen niet minder de aandacht.
De hoogere burgerschool werd bezocht door 194 leerlingen. De uitgaven over 1869 beliepen ƒ43,167.77. Aan schoolgeld is ontvangen ƒ15,880; blijft dus over ƒ27,287,77 of ongeveer ƒl4O per leerling: welke zeven-en-twintig duizend gulden natuurlijk uit de opbrengst der belastingen betaald zijn moeten worden; dat wil alweder zeggen, ieder burger van de volkrijke hoofdstad, rijk of arm, gehuwd of ongehuwd, kinderloos of niet, heeft het zijne moeten bijdragen, om voor de opleiding van ieder dier 194 jonge heeren uit den gegoeden stand honderdveertig gulden af te zonderen. Daarmede houdt het nog lang niet op.
De burger dag- en avondschool (104 leerlingen) kostte ƒ 15,620.73}; het schoolgeld leverde op ƒ728 — dus alweder ƒ14,892.73} of ƒ 143 per leerling, te voldoen door de belastingschuldigen!
De handelsschool (31 leerlingen) kostte ƒ 27,145.48 i; de opbrengst aan schoolgelden was f&,m9.W, per re5t0ƒ22,481.98}. Voor elk der knapen, aldaar onderwezen, moest de goede burgerij dus ruim ƒ725 bijpassen!
Soortgelijke statistieken zijn er uit een aantal andere steden te leveren. Welligt geven wij die later; voorshands bepalen wij ons bij de aangehaalde uit de hoofdstad , aan officieele opgaven ontleend. Deze cijfers hebben vooral in dagen, nu er van belastingen op het inkomen sprake is, en de Staat een nieuw en gevoelig beroep op onze beurzen zal doen, zeer veel leerrijks. De burgerij kan er uit zien waar haar geld blijft, en hoe zij in massa groote sommen moet betalen voor het onderwijs der minderheid op de lagere en voor dat van enkelen op de middelbare scholen. Waarlijk, bij zulk een tergenden toestand, heeft zij wel reden om over de belasting op de inkomsten, die in aantogt is, juichtoonenaan te heffen!
De afdeelingen van de Tweede Kamer hebben benoemd tot rapporteurs voor het wets-ontwerp: 1° over het defensiewezen, de heeren Thorbecke, de Roo, van Houten, Storm van 's Gravesande en Knoop; 2° over de bewaarscholen, de heeren van Kuyk, van Goltstein, Wybenga, Rombach en Lenting; en 3° tot regeling van het hooger onderwijs, de heeren Thorbecke, de Brauw, Jonckbloet, van Reenen en 's Jacob.
Het Vaderland verzekert, dat het ontwerp van wet op de bewaarscholen in de afdeelingen der Tweede Kamer zeer ongunstig is ontvangen. Voor zoover men wettelijke regeling van dit onderwerp noodig achtte, wilde men in geen geval eene wet als deze, waarin bij art. 1 bepaald wordt, dat de kinderen op de bewaarscholen (van 2 tot 6 jaren) moeten worden opgeleid voor het lager onderwijs.
Vrijdag greep hier een zonderling voorval plaats, dat veel sensatie maakt en tot dezen oogenblik zonder opheldering is gebleken. Omstreeks 4 ure vervoegde een welgekleed heer, van een uiterst fatsoenlijk voorkomen, zich bij de echtgenoote van een makelaar in effekten op de Heerengracht, en bragt haar namens haar mant verzoek over, hem de» Russen" te overhandigen, welke hij eenige dagen te voren in de brandkast had gesloten. Als een bewijs, dat hij de waarheid sprak, overhandigde hij mevrouw mijnheers portefeuille en teekende ten overvloede, in optima forma, een recu. De dame, niets kwaads vermoedende", door portefeuille en regu volkomen overtuigd, en geloovende, dat er haast bij de zaak was, vermits haar ega welligt eene voordeelige transaktie kon sluiten, voldeed zonder te aarzelen aan 't verzoek, en gaf den hupschen »handelsvriend" de effekten meê. Nu had haar echtgenoot de gewoonte, na de beurs »een oogenblik" Zeemanshoop te bezoeken, en eerst ruim 5 ure thuis te komen. Zoo geschiedde 't ook heden. Toen mevrouw nu, onder 't dinee, als ter loops opmerkte, dat zij aan zijn verzoek had voldaan, en de Russen afgegeven, staarde haar echtgenoot haar met groote, verschrikte oogen aan en werd plotseling door eene beroerte overvallen. Alle aangewende geneeskundige hulp is tot nu zonder baat gebleven. De makelaar ligt steeds spraak- en bewusteloos, zonder dat men begrijpt, hoe de vork aan den steel zit. Men vermoedt een fijn overlegd, dubbel bedrog; en met gespannen verwachting ziet men dus het terugkeeren van des lijders bewustzijn te gemoet. (Alg. Dagbl.) Men leest in de Middelb. Ct.: »Uit den Haag wordt ons gemeld, dat aldaar een partikulier berigt is ontvangen, dat een nederlandsch schip met passagiers en goederen op de kust van Venezuela zou buit gemaakt zijn; om welke reden dit geschied is, schijnt niet bekend te zijn. Of aan dit berigt eenige waarde is te hechten, laten wij geheel buiten beoordeeling." In verband hiermede wordt een gisteren ontvangen telegram uit New-York gebragt, luidende: »Men Verwacht dat tusschen Nederland en Venezuela een breuk zal ontstaan, tengevolge van het bemagtigen van een smokkelschip."
De Amst. Ct. verneemt uit goede bron dat door het bestuur van de Koninklijke Akademie van Wetenschappen uit een groot aantal sollicitanten tot klerk is aangesteld de heer C. Schouten, onderwijzer eener bijzondere school te Middelharnis.
De Ned. lnd. meent omtrent de verplaatsing van het stroombed aan den Moerdijk deze geruststellende verzekering te kunnen geven, dat het verschijnsel geenszins onverwacht is; en dat het niet alleen was vooruit gezien, maar dat er ook vooruit op gerekend is, zijnde in de begrooting van dit werk eene aanzienlijke som geraamd ter bestrijding van maatregelen , die de ondervindinding zou leeren noodig te zijn om het werk in al de daar gevorderde hechtheid te kunnen opleveren.
Voldoende aan een verzoek om de reden op te geven waarom de Zouaven op hunne reis naar Rome Woensdag a.s. te Oudenbosch niet kunnen overnachten , deelt de Maasbode mede, dat op dien dag en den volgenden de feesten van de Eerste H. Kommunie en de prijsuitdeeling in het katholiek Instituut St. Louis aanleiding geven tot een grooten toevloed van vreemdelingen , waardoor het dus dezen keer onmogelijk is den Zouaven logies te bezorgen. Behoudens deze uitzondering worden de Zouaven geregeld iederen Woensdag en dus ook op den 29* dezer te Oudenbosch verwacht.
Gisteren is gemeld, dat, met ingang van 1 Julij, tot hoofdkommies bij het dep. van Marine werd bevorderd tot kommies S. Straatman. Dit moet (blijkens eene verbetering in de Staats-Cour.) zijn S. Staatman.
De Staatscourant van heden bevat het besluit van den 4" Junij 1870, tot af-, en overschrijving van het IIe op het I' Hoofdstuk der begrooting van Nederlandsch Indië voor het dienstjaar 1870, vastgesteld bij de wetten van 7 December 1869 (Staatsblad n°. 204 en 205).
Met ingang van den 26u dezer zal het Rijkstelegraatkantoor te Medemblik op Zon- en feestdagen open zijn van 8 tot 9 ure voor- en van 12 tot 3 ure namiddags.
De diensttijd op werkdagen blijft onveranderd.
Met ingang van den iD Julij aanstaande wordt het telegraaf kantoor op het station der Hollandsche IJzeren Spoorwegmaatschappij te Koog-Zaandijk voor het algemeen verkeer geopend, met eene dagelijksche dienst van 8 ure voor- tot 1 ure namiddags en van 3 tot 10 ure namiddags. Op het verkeer van Koog-Zaandijk met alle overige telegraafkantoren in Nederland wordt het uniforme tarief van ƒ0.30 per enkelvoudig telegram toegepast.
Z. M. heeft benoemd tot notaris binnen het arrondissement Alkmaar, ter standplaats de gemeente Wieringen, A. J. van Doorn, aan wien eervol ontslag is verleend als plaatsvervangend kantonregter in het kanton Schagen; aan den officier van gezondheid der le klasse, G. F. van Dommelen, is vergund het aannemen en dragen der versierselen van ridder 3° klasse der orde van den Rooden Adelaar, hem door Z. M. den Koning van Pruissen geschonken.
Bij beschikking van den minister van Koloniën van den 18n Junij 1870, zijn de hoofdonderwijzers H. van Bergen, J. C. Rikkers, G. Lavell en J. Zeven en de hulponderwijzer P. Schippers gesteld ter beschikking van den goeverneur-generaal van Nederlandsch Indië, om te worden benoemd, de twee eerstvermelden tot onderwijzer der tweede en de drie laatstvermelden tot onderwijzer der derde klasse voor de dienst daar te lande.
Eergisteren avond ten cirka 11 ure is brand ontstaan in den stoomzaagmolen de Snelheid, buiten de Raambarrière. Deze is met het daarneven staande woonhuis tegen middernacht geheel afgebrand. Een tiental spuiten was in werking.
'sGRAVENHAGE, 19 Junij. Z. M. de Koning is heden wederom uit deze rezidentie naar het Loo vertrokken.
— HH. XX. HH. prins en prinses Hendrik hebben zich heden wederom uit deze rezidentie naar Soestdijk begeven, alwaar HH. XX. HH. gedurende eenigen tijd zullen verblijven.
ROTTERDAM, 19 Junij. Aanstaanden Donderdag zal voor de Regtbank alhier teregt staan Jacobus Spanjersberg Jz., drukker en uitgever van het vroeger hier verschenen Volksblad, ter zake van hoon en laster in gedrukte en verspreide geschriften.
HELVOIRT, 18 Junij. Eergisteren vierde onze waardige herder, de WelEerw. heer Wilhelmus Steyvers, het feest-van zijn vijftigjarig priesterschap. Algemeen was de deelneming, en de parochianen gaven de ondubbelzinnigste blijken van hunne erkentelijkheid, achting en liefde voor den waardigen jubilaris. De nationale vlag wapperde alom, en dat gedeelte der gemeente, waar zich de pastorie en de r. k. kerk bevonden, was door de zorg eener daartoe gevormde kommissie smaakvol met groen, eerebogen en toepasselijke opschriften versierd. — Een prachtig kasuifel en twee niet minder schoone zilveren ampullen met blad, aangekocht uit de vereenigde bijdragen van al de parochianen, zijn den waardigen herder als dankbaar aandenken vereerd geworden.
RHENEN, 19 Junij. De gemeenteveldwachter E. Bos, die, dezer dagen op surveillance zijnde , door een strooper met een geweerschot in de zijde werd getroffen, is heden nacht overleden. De ongelukkige, ijverige, jeugdige man laat eene weduwe met drie kleine kinderen achter.
WESTERGEEST, 19 Junij. In de vorige week zijn door de slatters in het provinciale stoom water de Swemmer, onder deze gemeente, de skeletten gevonden van drie volwassen menschen, waarvan één van het vrouwelijk en twee van het mannelijk geslacht, zijnde bij een het hoofd van den romp gescheiden en de hoofd haren bij de beide anderen nog hier en daar zigtbaar. Voorts kwam het den vinders voor, dat twee dezer personen, man en vrouw, aan elkander gebonden hun dood moeten hebben gevonden, althans een vrij dik teertouw vereenigde beide skeletten. Vastzittende in zoogenaamde »toel" aarde, verdiept men zich in gissingen, hoe daar ter plaatse drie lijken kunnen begraven worden of komen aandrijven. (--V.)
---

