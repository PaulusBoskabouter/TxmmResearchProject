Advertentie
BERICHT.
Morgen verzenden wij een 3de oorlogskaart, als bijvoegsel tot het Algemeen Dagblad van Nederland, aan alle geabonneerden. Die kaart zal de route van Berlijn naar Parijs in haar geheel aanwijzen. Allen, die zich met lo. October e. k. op ’t Algemeen Dagblad van Nederland abonneeren, ontvangen dit tot dien tijd, en dus ook de oorlogskaart, gratis. De abonnementsprijs is f 2,— per 3 maanden, buiten de stad ƒ 1,— ’s rnaands, tegen franco-toezending van een postwissel. Op de franco-ontvangst van een postwissel, groot 50 cents, verzenden wij voorts, franco per post, de bulletins, behelzende de belangrijkste berichten van net oorlogstooneel, gedurende de maand September.
---

GENERAAL TROCHU.
Meer dan ooit heeft Frankrijk thans flinke burgers en krachtige zielen noodig, om zich uit de macht der vreemde indringers te redden. Zoolang eene regeering alleen op geweren, mitrailleuses en vestingen vertrouwt, zoolang zij alleen waarde hecht aan werktuigen, dienst doende tot verwoesting of verdediging in oorlogstijd, wordt de kracht des volks niet opgewekt. Generaal Trochu, de nieuwe bevelhebber van Frankrijks hoofdstad, heeft dit begrepen. Hij heeft een einde gemaakt aan de ziekelijke opwekkingen en de blufferige aardigheden zijner voorgangers, om in zijne landgenoten de sluimerende krachten optewekken door mannelijke daden. De ongelukkige dagen, die Frankrijk doorleefde, de zenuwachtige beweeglijkheid, door sommige dagbladen opgewekt, om een oogenblik de aandacht te trekken en de bevolking door allerlei verwarde tijdingen te verontrusten, behooren tot ’t verleden. Generaal Trochu tracht ware geestdrift optewekken. Hij verfoeit de tooneelvertooningen en andere alledaagsche middelen, door vroegere regeeringen gebezigd om een groot volk in spanning te houden, op de wijze waarop sommige hedendaagsche dramaschrijvers een groot publiek pogen optewinden. Aan de heftige, holle klanken heeft hij een einde gemaakt. Met eenvoudige woorden en oprechte vaderlandsliefde heeft hij het eerlijkst en rechtvaardigste deel van ’t volksleven tot krachtsuiting opgeroepen. De tijd der tooneelspelers en potsenmakers is voorbij. Het speculeeren op de nieuwsgierigheid en de ijdelheid der massa vindt te Parijs geen weerklank meer. Maar heeft generaal Trochu thans, nu ’t op handelen aankomt, ook weerklank gevonden in ’t door een lang ontbindingsproces verzwakt geweten zijner medeburgers?
Gelukkig verwoesten ziekte-verscmjnseien in tvoiKsleven niet spoedig de levenskrachten van een volk. Snelle rivieren kunnen de zee, waarin zij uitloopen, niet beletten, met eeuwige onveranderlijkheid te rijzen en te dalen op de kusfen, welke zij bespoelt. Ook Frankrijk kan niet vernietigd worden door de ongeregeldheden, waaraan ’t was blootgesteld. Dat volk van Frankrijk was te allen tijde een heldhaftig, edelmoedig volk. ’t Komt er slechts op aan, de snaren te treffen, om de nationale onafhankelijkheid en de innerlijke menschenwaarde van Frankrijks zonen op nieuw te doen schitteren. Te midden der verwarring van den laatsten tijd heeft generaal Trochu die snaren aangeroerd. Zijne beide proclamatiën en zijn brief aan het dagblad le Temps zijn niet enkel bewijzen van zijn mannelijken geest en van zijne krachtige overtuiging, maar stichten hem tevens een onvergetelijke eerzuil in de geschiedboeken van Frankrijk. Die stukken waren zoovele daden van ’t hoogste belang, tot opwekking van moed en van geestkracht bij alle vrijheidlievende burgers. Niets was op dit oogenblik noodzakelijker. Frankrijk had bet hoefte aan wapenen, maar allereerst had ’t behoefte aan vrije mannen, met eene zedelijke kracht, in staat om krijgskundige talenten en naaldgeweren te trotseeren. Die zedelijke kracht is door generaal Trochu in ’t leven geroepen. Zonder omwegen, kort en zakelijk, heeft hij gesproken, toen hij uit de rijen des volks te voorschijn trad, om daarin terug te treden; zoodra hij zijn plicht zal hebben volbracht. Gelukkig dat mannen als Trochu, al zijn ze ook onbekend bij de groote menigte, niet onbekend blijven bij hen, die in staat zijn verheven talenten en een vrij geweten te waardeeren. Reeds vóór dat generaal Trochu zich had bekend gemaakt door zijne geschriften over ’t Fransche leger, waarin hij moedig en nauwgezet der waarheid hulde deed, was hij bij velen van Frankrijks beste burgers bemind. De heer Guizot haalt in het 7 de deel zijner Me1moirés een brief aan van maarschalk Bugeaüd, dd. 2 Juli 1846 geschreven.
„Gij maakt mij gelukkig,” zegt de maarschalk tot den minister, „door mij meetedeelen, dat gij kapitein Trochu de eerste openvallende plaats als escadronchef zult geven. Als gij hem kendet zooals ik, zou uwe voldoening zeker niet minder zijn dan de mijne. Hij heeft een hoofd en een hart zooals gij ’t verlangt. Hij is in staat tot al wat goed is. Ik ken in ’t geheele leger geen man, met zulke edele beginselen als die, welke hij bezit.” Het oordeel van een zoo ruw, aan zoo strenge krijgstucht verslaafd soldaat, als Bugeaud, die altoos uiterst schaars was met lofspraken, beteekent veel. En toch niet te veel. Immers, de heer Guizot verzekert, dat Trochu in geen enkel opzicht de verwachtingen, die men van hem koesterde, heeft teleurgesteld, toen hij tot hoogere rangen in het leger opklom. Wij kunnen generaal Trochu ten overvloede leeren kennen uit de eerste woorden eener karakterschets, welke hij bij den veldtocht in Algiers van de denkbeelden en handelingen van maarschalk Bugeaud gaf. Ook daarin bewijst hij zijn eerbied voor de zedelijke kracht, welke in oogenblikken van gevaar noodzakelijk is, en dikwerf juist dan ontbreekt. Generaal Trochu heeft altoos in die zedelijke kracht den hefboom gezien, waarmee men de wereld zou verzetten. Bij de dwalingen, welke Frankrijk sedert twintig jaren teisteren, heeft ’t zich ontwend en vervreemd van die eenvoudige, mannelijke deugd, welke thans weder onverwacht, in ’t uur des gevaars, het plechtanker der hoop kan worden. Duitschland is groot. Het strijdt voor eene rechtvaardige zaak. De Duitschers hebben eene geestontwikkeling, die hen wonderen doet verrichten; maar jammer, eeuwig jammer ware ’t voor Europa, zoo ook de Fransche beschaving niet langer haar gunstigen invloed kon uitoefenen. Eene vernedering van Frankrijk mag niet worden gewenscht door hen, die de beschaving en den vooruitgang liefhebben. Wie heeft niet den invloed van Fransche zeden en gewoonten; de fijnheid van ’t Fransch vernuft, de levendigheid van den Franschen volksgeest leeren kennen en waardeeren? Doch wij willen evenmin Frankrijk als Duitschland vleien, nu beiden ons door hun rampzalig oorlogsrumoer hebben ontstemd. Daarom keeren wij terug tot generaal Trochu, den man, die door zijne edele houding ’t geschokt vertrouwen heeft hersteld. In hem begroet Frankrijk den man, dien het in staat acht alle flinke burgers te verzamelen. Hij is een soldaat, die de ware welsprekendheid bezit; een burger, die de echte onafhankelijkheid kent, een karakter, dat slechts gebruik wil maken van wat zelfstandig en achtenswaardig is.
„Laat hun, die altoos gereed zijn, zegt hij m een zijner laatste werken, „den voorspoed te bewonderen en den tegenspoed te beleedigen, de zorg om de overwinnaars te bewierooken en op de overwonnenen te schimpen.... „Wanneer ik regeeringen, gedreven door eene neiging, welke waarheid, rechtvaardigheid en eerbied voor zich-zelve haar moest verbieden voedsel te geven, bevelhebbers zie beschuldigen, omdat de fortuin hun op ’t oorlogsveld den rug keert, zal ik daartegen, ook al stond ik geheel alleen, protest aanteekenen. Hij, die weet van welke onvoorziene gebeurtenissen de oorlogskansen afhangen, kan geen bevelhebbers veroordeelen, alleen omdat zij veldslagen verliezen. De dwalingen der staatkunde staan meestal in naauwer verband met den tegenspoed der wapenen, dan de onbekwaamheid der veldheeren.” In korten tijd heeft Trochu Parijs in staat van volkomen tegenweer gebracht, en zoo ’t den Duitschers ook al een oogenblik ernst is geweest, de hoofdstad van Frankrijk te belegeren, niet onwaarschijnlijk is ’t, dat zij voor de kracht van generaal Trochu terug zullen deinsen, om na de vernietiging van ’t Fransche leger een eerlijken vrede te sluiten, waarbij voor goed een einde wordt gemaakt aan de Napoleontische veroveringspolitiek.
---

BUITENLANDSCHE POLITIEK.
Hoewel er weinig zekerheid bestaat omtrent de tegenwoordige troepenbewegingen, schijnt het aanrukken van nieuwè Duitsche Landwehr langs de Luxemburgsche en Belgische grenzen ontwijfelbaar. Ook trekt een gedeelte van ’t in Frankrijk opereerende Duitsche leger noordwaarts, terwijl een ander deel op Parijs aanrukt. Het is dus niet ondenkbaar, dat van ’t leger onder de maarschalken van Frankrijk georganiseerd en welks overblijfselen nog worden aangevoerd door Mac-Mahon (wiens tegenwoordig verblijf onzeker is), en door Bazaine, nog altoos te Metz ingesloten, niet veel zal o verblijven. Gelukt het den Duitschers (en bij hunne groote strategische bekwaamheid en ontembare voortvarenheid is dit niet
onwaarschijnlijk), de reeds verzwakte legermacht van Mac- i Mahon en Bazaine gevangen te nemen of ingesloten te hou- i den, dan blijft generaal Trochu met de mobiele garde te Parijs het laatste bolwerk tegen de overmacht der Duitschers. 1 Het zou voor de Parijzenaars allertreurigst zijn, zoo hunne f prachtige mode-magazijnen het mikpunt der Duitsche bom- < tnën en granaten werden. Toch staat hun niet veel beters te 5 wachten, want de Duitschers hebben niet veel tijd te ver- ' liezen, en ontberen reeds geruimen tijd de kleine genoegens van ’t stadsleven, zoodat zij zeker gaarne spoedig te Parijs i zullen zijn. 1 Zeep voor de waschtafel en allerlei kleinigheden, welke zij op de hooge bergplateaux der Vogesen niet vonden, f sehoon linnen en' wat dies meer zij, wordt in de bevouaks ’ te midden van regen en modder niet aangetroffen. Sedert zij, in wind en weer, van de bergplateaux in de vlakten zijn afgedaald, zijn de naden hunner zolen open geweekt, en 1 hunne wapenrokken verkaald, en de kogels hebben al- ' lerlei phantastische vormen aan hunne helmen gegeven. Het wordt dus hoog tijd, dat zij zich in eene welvoorziene stad 1 als Parijs wat opfrisschen, alvorens zij den terugtocht naar \ Berlijn aanvaarden. In het Duitsche leger is geld genoeg, en tóch ontbreekt het den soldaten aan ’t noodige. Uit Pont-a-Mousson werd reeds 8 dagen geleden naar Duitschlaud geschreven, dat er zelfs geen wijn meer te vinden was in ’t wijnland; dat men de paarden somtijds een half uur ver moest laten loopen om ze van water te voorzien, en dat er dan nog slechts moerassig en troebel water te vinden was. Ook mondbehoeften zijn schaars. De ontberingen, welke de Duitschers zich moeten getroosten, blijven dus buitengewoon. Lang kan ’t leger niet in dien toestand blijven. Eene beslissing is dus spoedig ophanden. De verdediging van Parijs wordt met kracht voorbereid, en het veld van Mars, in 1867 ’t tooneel der wereldtentoonstelling, waarop alle volkeren der wereld elkander broederlijk de hand drukten, is thans van des morgens vroeg tot ’s avonds laat eene oefenschool voor de mobiële garde en geheel herschapen in een legerkamp. Het Bois de Boulogne en ’t Bois de Vincennes, de toenmalige wandeldreven der uit alle oorden saamgevloeide vreemdelingen, zijn thans bezet met militairen, die de bijl hanteeren, om de bosschen zoo noodig omver te halen. De politieke gevangenen zijn reeds over den noorder-spoorweg naar Beauvais overgebracht; wegens gewone misdaden veroordeelde gevangenen worden naar andere plaatsen van Frankrijk vervoerd. De nationale garde oefent zich in ’t schijfschieten en iri ’t bedienen der artillerie. Al wat niet weerbaar is moet Parijs verlaten. Het zal dus den Duitschers nog niet zoo gemakkelijk vallen, te Parijs hun intrek te nemen. Zoowel de Fianschen als de Duitschers schijnen ’t uiterste te willen wagen. Wat ’t eindresultaat van deze wanhopige worsteling moet worden, is niet te voorzien. Nu en dan doen zich episoden voor, die wel geschikt zijn, de grenzeloozé verwarring en ontsteltenis, die allerwege heersclit, te bewijzen. Toen de Pruisen op Chalons aantrokken, liet de alt gemeene ontvanger aldaar eene tilburry met drie paarden bespannen en reed met de departementskas, 1,900,000 fr. bevattende, naar Parijs, waar hij behouden arriveerde. — Te Arlon kwamen twee spotvogels op den inval, zich in uniformen te steken, en reden in vliegende vaart de stad bim nen. Alle inwoners vluchtten in allerijl, de aankomst der gevreesde „uhlanen” vermoedend. Toén men, ^van de ontsteltenis bekomen, ging zien waar de uhlanen waren, vond men nergens een vijand.
---

BUITENLAND.
FRANKRIJK. Volgens la Presse hebben de bank van Frankrijk en vielgroote spoorweg-maatschappijen, vergunning van de regeering verzocht om den zetel harer zaken ergens buiten Parijs te vestigen. De Liberté zegt: „Koning Wilhelm heeft zijn idée-fixe: in Frankrijk te komen en te Parijs den vrede te teekenen. De Liberté heeft ook haar idée-fixe : het is, om terwijl de Pruisen op Parijs aanrukken, een corps Franschen, dat zich tusschen Lyon en Strasburg moet vormen, met versnelde marschen op Berlijn te laten aanrukken. De rechteroever van den Rijn is van soldaten ontbloot; geheel Duitschland, door Pruisen op sleeptouw genomen, heeft al zijn strijdt krachten op den linkeroever gebracht. Het legercorps, waarvan wij spreken, zou dus alleen vrouwen, kinderen, grijsaards en invalieden ontmoeten. „Wij zullen niet aflaten op de noodzakelijkheid terug te komen, onmiddellijk een Fransch expeditiecorps in Duitscht land te organiseeren,” enz. Aan boord van de Fransche vloot bevindt zich, volgemj officiëele mededeelingen, een Duitsch landverrader, die vroeger het jacht Sara/t heeft gevoerd en onder den bijnaam „Garibaldi” bekend is. Hij is volkomen vertrouwd met het vaarwater aan de Noord-Sleeswijksche kust. In Paris-Journal leest men: „Mevr. Bazaine moet den 28sten een telegram hebben ontvangen van haar echtgenoot, ongeveer aldus luidende; ««Alles gaat goed. Ik ben tevreden. Wees niet ongerust.” ” «En een paar uur later ontving zij een tweede telegram van den volgenden inhoud: ««Al beter en beter. Verwijder u niet uit Yersailles. ’tls geheel noodeloos. Wees onbekommerd.”” Aan den Constitutionnel wordt uit Reims geschreven: «Een Fransch corps heeft den 26sten dezer de voorhoede der Pruisen te Attigny, nabij Vouziers, geslagen.” In l’Histoire leest men: «De zending van prins Napoleon heeft, naar het schijnt, ten doel, om met ’t hof van Florence onderhandelingen aan te knoopen, strekkende om bij de pourparlers voor den eventuëelen vrede ’t behoud der Napoleontische dynastie, als grondslag, aantenemen. «Men zegt dat, behalve Italië, hetwelk dit voorstel niet van de hand kan wijzen, Oostenrijk en Rusland geneigd zijn in deze schikking te treden; maar van Engelands ant-
voord wordt niet gesproken. Die mogendheid zal misschien liet gezind zijn, zich met personeele quaestiën intelaten.” De Siècle acht het bijna onmogelijk, dat door een lid der keizerlijke familie in ’t buitenland onderhandelingen worden langeknoopt tot behoud der Napoleontische dynastie op ’t (ogenblik, dat de Pruisen in tal van Fransche provinciën sijn binnengedrongen, en als ’t ware reeds voor de poorten ’an Parijs zijn. Zoo iets toch, zegt ’t blad, zou een schande zijn, veel groo;er dan al de schande, die men reeds beleefd heeft. Het zou iene laaghartigheid wezen. Hoe! Wij vergeten allen onze grieven, onzen haat, onze daatkundige hartstochten, om alleen te denken aan het heil ran Frankrijk — en de dynastie zou slechts aan zich zelve lenken! Nog eens, ’t is bijna onmogelijk. Maar men logestraffe het lericht formeel, spoedig en met bewijzen gestaafd. Doet men lit niet, dan moet men wel gelooven, dat het bericht waar is. „Te Metz — zoo schrijft men uit Bar-le-Duc — liggen rolgens de Fransche opgaven 15,000 Fransche soldaten, naar mze berekening wel 20,000, onder welke lazareth-koorts leerscht en de typhus is uitgebroken.” Om zich een denkbeeld te maken van de wijze, waarop Parijs geapproviandeerd wordt, zij gemeld, dat er in het binten de vestingwerken gelegen Bois de Boulogne bijeengebracht iijn: honderdduizend schapen en dertig duizend ossen. Een vijfhonderd tal melkgevende koeien wordt nog verwacht. Voorts sijn vijfduizend waggons uit Havre aangekomen met levensbehoeften van allerlei aard. Het te Parijs aanwezig leger bestaat uit zestigduizend man linietroepen en driehonderdduizend man nationale garde. Alle bruggen over de Seine sn Marne zijn ondeimijnd, om ze op het eerste bevel in de lucht te doen springen. Uit Remilly schrijft men: „De gezindheid der plattelandsbewoners in Lotharingen is zeer verschillend; hier zijn zij Duitschland niet vijandig gezind en leven op goeden voet met de Duitsche troepen; aan de grenzen zijn zij evenwel zeer vijandig jegens Duitschland gestemd. Tegen Napoleon zijn zij nu gematigd: zij zijn overtuigd, dat hij bedrogen is. In den omtrek van Metz vindt men niets dan vrouwen, kinderen en grijsaards. De strijdbare mannen bevinden zich allen binnen de vesting, of hebben in de bosschen een goed heenkomen gezocht, om daar aanvallen op transporten te doen. ’t Gebeurt dan ook niet zelden, dat er uit de bosschen op treinen wordt gevuurd.” GROOT-BRITTANJE. De Engelsche bladen melden, dat een Fransch oorlogschip de neutraliteits-bepalingen geschonden heeft, door in de haven van Lerwick (Shetland-eilandeu), langer dan 24 uren ts verblijven. De commandant wendde voor, dat zijn machine beschadigd was; doch hij weigerde deskundigen aan boord te laten, die de waarheid van zijn voorwendsel wilden onderzoeken. Toen de stoomboot, die dit bericht uit Lerwick aanbracht, vandaar vertrok, had het Fransche oorlogschip reeds 4 dagen in de haven vertoefd. De internationale tentoonstelling van handwérksnijverheid, welke te Londen wordt gehouden, vindt een vrij druk bezoek. Zoo werd zij eergisteren door 12,298 personen bezocht.
DUITSCHLAND. De Pruisische Staats-Anzeiger van 27 Aug. zegt: «Wij hebben herhaaldelijk geconstateerd, dat de Franschen bij hunne tegenwoordige wijze van oorlogvoeren de gebruiken der beschaafde volken ten eenemale ter zijde stellen Met die wijze van oorlogvoeren strookt geheel het in het Wetgevend Lichaam door den heer Pelletan gedaan voorstel, om alle van jachtacten voorziene personen tot het vormen van vrijcorpsen te machtigen. Hierop heeft de minister van binnenlandsche zaken geantwoord, dat de vorming van vrijcorpsen voor de geheele uitgestrektheid des keizerlijks geoorloofd is, en dat zulke vrijcorpsen, wanneer zij van een door den minister van oorlog uitgereikt bewijs van erkenning voorzien zijn, als soldaten behandeld zouden moeten worden. „Maar buiten dit bewijs van erkenning wordt, volgens de beginselen van het volkenrecht, nog vereischt, dat de vrijcorpsen aan de Fransche krijgswetten onderworpen zijn en door Fransche officieren gecommandeerd worden. Geschiedt dit niet, dan kunnen zulke corpsen alleen als benden beschouwd worden.” Uit Munchen schrijft men: „De Augsburger kanongieterij heeft in den loop der jongste veertien dagen een groot aantal mitrailleuses afgeleverd. Men is er in geslaagd, om dit moordtuig in zooverre te verbeteren, dat de kogels zich meer zullen verspreiden dan bij de Fransche mitraileuses het geval is. Weldra zullen zij in het veld gebracht worden.” Uit Dusseldorf wordt van den 29sten geschreven, dat in de hospitalen de eerste slachtoffers zijn gevallen van de dysenterie. Ook is reeds een liefdezuster en eea ziekenverpleger aan die ziekte overleden. Een aantal besmetten zijn naar een ander hospitaal overgebracht. De Engelsche aëronaut, de heer Wells, is door de Pruisische regeering ontboden, om met zijne ballons optestijgen en waarnemingen te doen over het vijandelijk legercorps. Uit het koninklijk hoofdkwartier te Bar le-Duc is onder anderen bericht ontvangen, dat de Franschen ook te Verdun op een parlementair hebben geschoten, namelijk op den ridmeester Stechow, parlementair van generaal von Alvensleben. Volgens berichten uit Pont-a-Mousson, begrooten de Franschen hun aantal gewonden in den slag bij Gravelotte op 15,000; wanneer men in aanmerking neemt, dat het aantal hunner gesneuvelden op 5000 wordt geschat en dat er tot den 22sten reeds 3000 gevangenen te Pont-a-Mousson waren aan gebracht, dan zou het geheele verlies der Franschen in dat gevecht 23,000 man bedragen. RUSLAND. Van de Poolsche grenzen wordt onder dagteekening van 25 Augustus aan de Ostsee-Zeitung gemeld: «De zware tegenspoeden, welke het Fransche leger in den strijd tegen de
Duitsche legers geleden heelt, hebben de Poolsche emigratie
in Frankrijk, Zwitserland en Turkije genoopt, al hare weerbare medeleden ter beschikking der Fransch regeering bij de verdediging van Parijs te stellen. De Fransche regeering heeft, gelijk de Poolsche bladen melden, dat aanbod aangenomen. Met hare goedkeuring heeft zich te Parys een commité gevormd, bestaande uit de voormalige aanvoerders der Poolsche opstandelingen, Heidenrech, Wysocki en Wroblewski, bij hetwelk alle Polen, die in het vreemdenlegioen, in vrijcorpsen of in de nationale garde wenschen dienst nemen, zich moeten aanmelden. Tevens is het commité belast met het correspondentiebureau, hetwelk voor Fransche bladen artikelen betreffende het Poolsche vraagstuk moet leveren.” SPANJE. Naar hetgeen onder dagteekening van 20 Augustus uit Madrid wordt geschreven, nam de regeering uitgebreide voorzorg-maatregelen tegen een republikeinschen opstand. Of er eene buitengewone corteszitting zou plaats hebben was nog niet uitgemaakt. Er werden aanstalten gemaakt om 15,000 man troepen naar Cuba te zenden. De Madridsche correspondent van denLondenschcnZïwies meldt in een telegram van 28 Augustus: „Er is eene carlistische beweging begonnen, doch vooralsnog slechts op kleine schaal, in de provinciën Navarra en Gerona, onder de leiding van generaal Tanaquero, eeuen gewezen unionist. „Gisteren en heden zijn groote afdeelingen troepen uit Madrid vertrokken. «Madrid en al de groote steden zijn thans zeer rustig.” Een ander bericht uit Madrid van verleden Zondag meldt, dat de Baskische provinciën in staat van beleg gesteld zijn.
---

