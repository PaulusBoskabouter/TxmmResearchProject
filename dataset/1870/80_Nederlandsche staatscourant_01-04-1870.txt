NEDERLANDEN. 's GRAVENHAGE, den 31sten Maart 1870.
Bij Koninklijk besluit van 31 Maart 1870 n°. 14, is aan G. Schuit, te Berkhout, vergunning verleend tot het aannemen en dragen van de gouden medaille 3de klasse, en aan J. Tool, te Oudendijk, tot het aannemen en dragen van het kruis Fidei et Virtuti, hun door Zijne Heiligheid den Paus geschonken. Bij Koninklijk besluit van 30 Maart j 1., n°. 11, is aan den heer C. Modera, op zijn verzoek, eervol ontslag verleend uit zijne betrekking van ontvanger der directe belastingen en accijnsen te Domburg c. a., behoudens aanspraak op pensioen. Aan den Honing. Ik heb de eer U. M. hiernevens een algemeenen staat aan te bieden betreffende den afloop van de ligting der nationale militie van 1869. Deze staat is, even als in vorige jaren, opgemaakt uit de tabellarische verslagen, overeenkomstig art. 90 van Uwer Majesteits besluit van den 8sten Mei 1862 ( Staatsblad n°. 4fi), door Hoogstdeszelfs Commissarissen in de provinciën ingezonden. Bij Uwer Majesteits besluit van den 18den Februarij 1869 ( Staatsblad n°. 25) is het bedrag dier ligting op 11,000 man vastgesteld, waarvan 600 voor de dienst ter zee te bestemmen. Het getal ingeschrevenen, waarnaar bij dat besluit, volgens art. 2 der wet, het aandeel van iedere provincie in de ligting is bepaald, bedroeg, blijkens kolom 7 van den staat , 32,620 tegen 28,697 in 1868. Het bedrag der ligting stond derhalve in reden als 1 : 2 9ü /, 00 der ingeschrevenen. Zoo bij de militie te land als bij de zeemilitie zijn er 10,943 man ingelijfd (kolom 48 van den staat); er ontbreken dus 57 man , ten gevolge van gebrek aan beschikbare lotelingen in 45 meestal kleine gemeenten. Het tekort op de ligting bedroeg , in 1865 , 63 op 30,659 , in 1866 , 139 op 27,235, in 1867, 262 op 25,922 en in 1868, 124 op 28,697 ingeschrevenen. Het aantal ontbrekenden is derhalve minder geweest dan in een van de vier voorgaande jaren, ofschoon de ligting van 1869, even als die van 1867 en 1868, op het maximum van 11,000 man was bepaald. ' Deze vermindering van het tekort is toe te schrijven aan het steeds toenemend getal der ingeschrevenen. Het getal lotelingen bij de zeemilitie ingelijfd bedraagt, blijkens kolom 47 van den staat en de noot aan den voet van kolom 50 gesteld , juist 600 en heeft dus het bij Uwer Majesteits besluit van 18 Februarij 1869 ( Staatsblad n°. 25) vastgestelde en bij art. 5 der wet van den 19den Augustus 1861 (Staatsblad n°. 72) als maximum bepaalde cijfer bereikt. . , .. , Eene vergelijking met de vier laatstvoorgaande jaren bewijst hoezeer de lust voor die dienst steeds blijft toenemen. In 1865 toch werd het deel der ligting voor de dienst ter zee te bestemmen op 400 man bepaald , voor elk der jaren 1866 en 1867 op 500 en in 1868 op 600 man. In eerstgenoemd jaar konden echter slechts 303 en in 1866, 424 lotelingen bij de zeemilitie ingelijfd worden , terwijl dit getal in 1867 tot 536, in 1868 tot 594 en in 1869 tot het bij de wet bepaalde maximum van 600 man is geklommen. Blijkens kolom 44 van den staat bedraagt het getal ingelijfde plaatsvervangers in 1869, 1409, dus nagenoeg een zevende deel van het aantal 'afgeleverde manschappen, tegen 1488 in 1865, 1605 in 1866, 1784 in 1867 en 1563 in 1868. _ Van de bevoegdheid tot het stellen van plaatsvervangers is derhalve in 1869 minder gebruik gemaakt dan in de vier voorgaande jaren. Daarentegen is bij de loting van 1869 van het middel van vervanging door nommerverwisseling een ruimer gebruik dan m voorgaande JU Blijkr s ai Som 45 van den staat bedraagt het getal opgetreden nommerverwisselaars 755, tegen 615 in l86o, > in , in Het. 2 aan tal in 1869 toegekende vrijstellingen negens gemis der gevorderde lengte (kolom 9 van den staat), bedraagt 1981 , tegen 1865 1885 in 1866 1676 in 1867 en 1862 in 1808. A,n 1952 M*. *r ligting v» »g* HSS is vrijstelling toegekend wegens ziekelijke ge g » & 1854 in 1865, 1675 in 1866 1881 ».1867 ' en ^ Gotelingen vrij Als eenige wettige zoon (kolom 11)er • 8r7 steld , tegen 3827 in 1865, 3556 in 1866, 3297 in 18OTcm Sbeftin ^ Wegens eigen militaire dienst of die van bioe ers toecèkend kensde kolommen 12 - 27 van den staat, vrj t^ng toogokond aan 8845 lotelingen. Het getal der om die reden vrijgestelden in bedroeg 6660, in 1866, 6071, in 1867 6059 en ^ 186 8J 77 d " e loteHet algemeen bedrag der om verschillende redenen J"jgeste,d?_ te lingen, met bijvoeging der uitgeslotenen en der tusschentijds
denen (kolom 35) was voor de ligting van 1869, 17,136, tegen 14,474 in 1865, 12,315 in 1866, 13,027 in 1867 en 14,691 in 1868. In vergelijking dus met deze voorafgaande jaren is in 1869 dit cijfer aanmerkelijk toegenomen. Aan 75 lotelingen der ligting van 1869 is. opgrond van de 1ste zinsnede van art. 127 der wet, ontheffing van de werkelijke dienst als geestelijken en bedienaren van de godsdienst bij de kerkgenootschappen of als studenten in de godgeleerdheid verleend. Slechts aan drie militiepligtigen , voor die ligting ingelijfd , werd wegens bijzondere omstandigheden , volgens de 2de zinsnede van art. 127, ontheffing van dienst door U. M. toegestaan. In 1868 bedroeg het gezamenlijk getal door U. M. verleende ontheffingen 80. Uit het overzigt, in dit rapport vervat, moge U. M. blijken , dat ook de ligting van 1869 , ten aanzien van de werking der militiewet, voldoende uitkomsten heeft opgeleverd. Ik veroorloof mij Uwer Majesteits magtiging te verzoeken om dit rapport met den daarbij behoorenden staat in de Staats-courant te doen opnemen. De Minister van Binnenlandsche Zaken, Fock. [Zie den bij dit rapport behoorenden staat in het tweede bijvoegsel tot deze courant.] MINISTERIE VAN BINNENLANDSCHE ZAKEN. Bij beschikking van den 30sten Maart 1870 is de vergunning voor eene volk- en pakschuitendienst op het Zijkanaal van Luik naar Maastricht, vroeger, voor zooveel het Nederlandsch grondgebied betreft, verleend aan de firma E. Philips en Nypels, te Maastricht, overgeschreven ten name van de gebroeders Lekens, te Luik, ten deze domicilie kiezende bij den heer J. F. Lekens, te Maastricht. De Minister van Binnenlandsche Zaken, Gelet op art. 13 der wet van den lsten Junij 1865 (Staatsblad n°. 59); Heeft goedgevonden te bepalen: 1°. dat de commissie, aan welke is opgedragen het examineren van hen die het diploma, bedoeld in art. 16 dier wet, wenschen te verkrijgen , voor de eerste maal in het loopende jaar zitting zal houden Zaturdag 9 April e. k. en volgende dagen, te Utrecht; 2°. dat de commissio, aan welke is opgedragen het examineren van hen die eene acte van bevoegdheid als arts wenschen te verkrijgen, of die hunne vroeger verkregene bevoegdheid verder wenschen uit te breiden overeenkomstig artt. 27 en 28 dier wet, voor de eerste maal in het loopende jaar zitting zal houden Woensdag 20 April e. k. en volgende dagen, te Rotterdam; 3 '. dat de commissie, aan welke is opgedragen het examineren van hen die eene acte van bevoegdheid als hulpapotheker wenschen te verkrijgen , voor de eerste maal in het loopende jaar zitting zal houden op Woensdag 6 April e. k en volgende dagen, te Amsterdam; 4". dat de commissie, aan welke is opgedragen het examineren van hen die eene acte van bevoegdheid als apotheker wenschen te verkrijgen , voor de eerste maal in het loopende jaar zitting zal houden Maandag 11 April e. k. en volgende dagen, te Amsterdam. 'e Gravenhage, den 26sten Maart 1870. Fock. MINISTERIE VAN BUITENLANDSCHE ZAKEN. De Turksche regering heeft, blijkens eene nota van den 2den dezer, besloten, aan alle koopvaardijschepen de vrije uitvaart nit de Dardanellen en den Bosporus, respectivelijk naar de Middellandsche en de Zwarte Zee, ook bij nacht toe te staan. Het tijdstip waarop en de voorwaarden onder welk© deze maatregel in werking treedt, zullen nader worden bekend gemaakt. MINISTERIE VAN MARINE. De Minister van Marine brengt ter kennis van belanghebbenden, dat te Amsterdam, in de tweede helft der maand Julij aanstaande, een vergelijkend examen zal worden gehouden tusschen jongelieden, die bij het garnizoenshospitaal te Amsterdam in verband met het onderwijs aldaar aan het Athenaeum Illustre gegeven wordende, wenschen te worden opgeleid tot Officieren van Gezondheid bij de Zeemagt. De toelating heeft slechts eenmaal in het jaar plaats en wel op den lsten October van elk jaar. De aan te nemen jongelieden moeten op den dag der toelating den vollen ouderdom van zeventien jaren bereikt hebben, en niet ouder zijn dan twintig jaren; zij moeten vrij zijn van ligchaamsgebreken, welke hen ongeschikt maken voor de krijgsdienst, en van een onbesproken gedrag zijn. De ouders of voogden van hen die verlangen te worden toegelaten,
moeten zich verbinden om naar behooren te zorgen voor woning, voeding, kleeding, boeken, instrumenten enz, van hunne zonen of pupillen en wel overeenkomstig de voorschriften daaromtrent vastgesteld of lateivast te stellen. Ouders of voogden die verlangen dat hunne z'onen of pupillen tot Officier van Gezondheid bij de Zeemagt worden opgeleid , moeten daartoe vóór of uiterlijk op den Sisten Mei aanstaande een verzoek indienen aan den Minister van Marine; indien de adspirant, hoewel niet ongenegen om ook hetzij voor de dienst hier te lande dan wel voor die in de koloniën in aanmerking te komen, niettemin aan de marine de voorkeur geeft, behoort dit duidelijk in het verzoekschrift vermeld te worden. Verzoeken na dat tijdstip gedaan, blijven buiten aanmerking. Het verzoekschrift moet inhouden den naam, de woon- en geboorteplaats van vader en moeder, of van den voogd. Dit verzoekschrift, op zegel geschreven, moet vergezeld gaan: 1°. van eene verklaring, waaruit blijkt dat de adspirant Nederlander is; 2°. van de geboorte-acte van den adspirant; 3'. van eene verklaring van een geneesheer, inhoudende dat de adspirant gevaccineerd is of de kinderpokken heeft gehad; 4°. van een certificaat van goed gedrag, af te geven door het bestuur der gemeente waar de adspirant het laatst heeft gewoond; 5°. van hen die door hunnen leeftijd in de termen der nationale militie mogten vallen, van een bewijs dat zij aan hunne verpligtingen op dat stuk hebben voldaan. Het getal plaatsen wordt bepaald op twaalf. Voor het examen tot toelating, dat tot betere vergelijking grootendeels schriftelijk zal worden afgenomen, wordt gevorderd: a. het schrijven eener goed leesbare hand: b. de kennis van de Nederlandsche taal; c. het vlug lezen en voor de vuist vertalen uit het Latijn, Fransch, Hoogduitsch en Engelsc.h, in het Nederlandsch. De kennis van het Grieksch, hoewel niet bepaald vereischt, zal bij onderlinge vergelijking der adspirant en bijzonder in aanmerking komen; d. de rekenkunde (vooral de kennis der gewone en tiendeelige breuken , leer der evenredigheden, reeksen en logarithmen enz ); e. stelkunde (tot en met de vierkants-vergelijkingen); f. de meetkunst, bijv. regte lijnen en cirkels, eigenschappen van vlakke figuren, inhouden der eenvoudigste ligchamen, de beginselen der goniometrie en der regtlijnige trigonometrie; g. de geschiedenis (de algemeene in groote trekken, die des vaderlands meer in bijzonderheden); h. de aardrijkskunde, in het bijzonder die van Nederland en zijne koloniën en bezittingen in andere werelddeelen. De jongelieden voor wie plaatsing is verzocht, worden door den Minister van Marine op den hiertoe vastgestelden tijd tot het examen opgeroepen. De adspiranten worden vóór het examen geneeskundig onderzocht door officieren van gezondheid, daartoe door den inspecteur van de geneeskundige dienst bij de landmagt te bestemmen, zullende zij, die voor de krijgsdienst niet geschikt bevonden worden, niet tot het examen worden toegelaten. Do studenten voor de geneeskundige dienst by de zeemagt genieten eene toelage van f 600 'sjaars. De studenten moeten zich aan de bepalingen bij het reglement van krijgstucht voor het krijgsvolk te lande en andere verordeningen te hunnen aanzien vastgesteld of nog vast te stellen, onderwerpen. Bij de komst aan het hospitaal worden aan de studenten de krijgsartikelen voorgelezen. Zij teekenen daarvan het bewijs. De geheele cursus duurt minstens vijf jaren voor de aanstaande officieren van gezondheid. De ouders of voogden van jongelieden , die voor eene plaatsing als student in aanmerking komen, zijn gehouden om vóór de benoeming hunner zonen of pupillen tot student, bij authentieke acte eenen voldoenden borgtogt te stellen, dat dé sommen die door de zorg van het Departement van Marine ten behoeve der jongelieden zijn verstrekt, geheel of ten deele worden terugbetaald, ingeval zich de student aan zijne bestemming onttrekt, of' wegens traagheid of slecht gedrag wordt ontslagen. Na een verblijf van een jaar aan het hospitaal verbindt zich de student voor de geneeskundige dienst der zeemagt stilzwijgend om na zijne benoeming tot officier van gezondheid het Rijk in die betrekking tien jaren te dienen. De studenten die hun diploma als arts hebben verkregen , moeten voor eene Commissie van officieren van gezondheid een aanvullingsexamen afleggen, en worden naar gelang der daarbij door hen aan den dag gelegde bewijzen van bekwaamheid gerangschikt en in die rangorde ter benoeming tot Officier van Gezondheid der 2 de lclasse voorgedragen. 's Gravenliage, den 5den Maart 1870. De Minister van Marine , B rocx.
---

