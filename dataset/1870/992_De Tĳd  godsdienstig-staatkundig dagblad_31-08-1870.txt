Het HLoncilie en de moderne politiek.
V. Akelige dingen hadden deliberaalkatholieke goevernementen gelezen in de canons over de Kerk, die hun eene zware vrees om het hart sloegen. De fransche minister Daru treedt in meer bijzonderheden dan zijne kollega's van Weenen en München. Zijne eerste nota, die van den 20° Febr., kennen wij niet; zij is, zoover wij weten, nog niet openbaar gemaakt. Maar kardinaal Antonelli geeft in zijn antwoord vrij uitvoerig haren inhoud.
Volgens den franschen minister staat in de ontwerp-canon's te lezen, dat de magt der Kerk en van haar Opperhoofd zich uitstrekt over de geheele som der politieke regten. Één voor één telt hij de regten op, die «de Kerk aan hare magt zoude onderwerpen; het zijn de grondwettelijke beginselen der burgerlijke maatschappij, de regten en de pligten der goevernementen, de regten en de pligten der burgers betrekkelijk de verkiezingen en het bestuur der gemeenten; alles wat de regterlijke en wetgevende magten betreft in hare betrekkingen zoowel met de personen als met zaken; de regels der openbare administratie, die de regten en pligten der korporaties bepalen, in één woord: ifous les droits de relat, y compHs les droits de l'enquête, de paix et de guerre;" alle de reglen van den Staal, daaronder begrepen hel regt van overwinning, van vrede en van oorlog. Uit dit alles besloot de schrandere minister, dat het Koncilie zich ging bezig houden niet
met de godsdienstige belangen, maar met de politieke aangelegenheden. Uit dien hoofde hadden de goevernementen het regt hunne stem te doen hooren op de algemeene Kerkvergadering.
Alzoo is de groole vraag, opgerezen tusschen de goevernementen en het pauselijk hof, deze: Kanen mag, in hoever kan en raag de Kerk zich inlaten met het bestuur der burgerlijke maatschappij ? met andere woorden: welke houding denkt de Kerk in het Koncilie aan te nemen tegenover den staal, en zijne goevernementen ?
Het komt er op aan dat men den waren aard dezer vraag begrijpe. Zij kan onder twee oogpunten beschouwd worden. Wij staan hier voor een praktiesch vraagstuk, hebbende tot onderwerp den modus vivendi der Kerk met de burgerlijke maatschappij. De oplossing van dergelijke vraagstukken hangt af van twee verschillende elementen : van de algemeene beginselen en van de bijzondere omstandigheden, waarop die beginselen moeten worden toegepast.
Twee handelingen, uit een enhet-
zelfde beginsel uitgaande, kunnen onderling, om de verschillende omstandigheden, geheel verschillend zijn. Men neme tot voorbeeld een ouder die zijne kinderen opregt liefheeft; nu eens zal hij ze liefkozen, dan ze berispen; heden ze beloonen, morgen ze bestraffen, en dit alles doet hij uit liefde, niets beoogend dan het welzijn zijner kinderen. Zijn verschillend, gedrag hangt af van de handelingen zijner kinderen.
Eveneens kan de Kerk verschillende houdingen aannemen tegenover de burgerlijke maatschappij, naar gelang deze aan verschillende omstandigheden onderworpen is, en niettemin immer te gaan uit hetzelfde beginsel.
Het geldt hier de vraag niet, welke houding de Kerk in het vervolg denkt aan te willen nemen tegenover het goevernement van Frankrijk, van Oostenrijk, van België enz. Vbêgen wij er aanstonds bij dat zulke vraagstukken niet eens schijnen te behooren tot den werkkring van een algemeen Koncilie. Zij behooren tot het gewoon, tot het dagelijksch, laat ons zeggen tot het veranderlijke administratieve bestuur der Kerk. Zij worden in den regel opgelost door een konkordaat tusschen den H. Stoel en de goevernementen.
Kardinaal Antonelli verklaart het uitdrukkelijk. »De betrekkingen tusschen Kerk en Staat (in Frankrijk) zijn geregeld door het konkordaat. De beslissingen, die het Vatikaansch Koncilie in dergelijke aangelegenheden nemen zal, zullen de overeenkomsten niet veranderen, die de Heilige Stoel gesloten heeft met Frankrijk en de andere goevernementen, ten minste zoo lang deze de uitvoering daarvan niet zullen beletten."
Het geheel komt dus neer op de houding die de Kerk, ten gevolge harer leer en instelling, gelooft te moeten aannemen betrekkelijk de goevernementen. Het is een voorwerp van leerstelligen aard. Terstond willen wij aanmerken dat de Kerk daaromtrent het volste regt heeft.
Is de Kerk volkomen vrij en onafhankelijk, gelijk het liberalisme zoo gaarne met hooge woorden belijdt; dan ook moet het haar vrij staan een eigen denkbeeld te hebben en uit te spreken over de stelling, die zij gelooft tegenover de burgerlijke maatschappij te moeten innemen. Wij zeggen: een eigen denkbeeld; want hier wordt niel gehandeld over de stelling zelve, waarop de Kerk aanspraak maakt, maar over de beginselen, de leering, het denkbeeld, dat de Kerk in het oog houdt, wanneer zij later in betrekking komt met de burgerlijke maatschappij. Wij vragen het: staat het de Kerk niet vrij desaangaande hare eigene denkbeelden en beginselen té hebben? Mag de Staat zijne beginselen opdringen aan de Kerk?
Men stelle zich de zaak voor onder eene vergelijking: Zou Frankrijk zich niet gekrenkt gevoelen in zijne onafhankelijkheid, indien Pruissen aan het fransche goevernement de beginselen wilde opleggen, die het in zijne diplomatieke betrekkingen volgen moet? Dit nu doet het liberaal-katholieke goevernement ten opzigte der Kerk: »Gij zijt vrij," zeggen zij tot haar; »gij zijt onafhankelijk; wij willen in vrede met u leven; doch dan moet gij u zóó en niet anders gedragen, dan wij het u zullen leeren." Voorwaar eene schoone vrijheid, die zelfs een slavenhouder zou kunnen toestaan.
Slechts in één geval zou de staat eenige vrees kunnen uiten; wanneer namelijk de Kerk de zekere en onbetwistbare regten van de burgerlijke maatschappij wilde aanranden. Wonderlijk genoeg: zoo iets schijnt de katholieke Daru gevreesd te hebben van die Kerk, die hij in zijne geloof belijdenis heilig noemt. Hoorden wij hem niet zeggen dat het Koncilie de magt der Kerk over de geheele som der politieke regten wilde uitstrekken ?
Ziedaar eene oude, duizendmalen terugkeerende beschuldiging der liberalen, dat de Kerk zich de regten van den Staat wil aanmatigen. Het is niet van belang ontbloot den kardinaal Antonelli, sprekende in naam van den Heiligen Stoel, deze beschuldiging te hooren wederleggen. Men lette op hetgeen hij ontkent en op hetgeen hij bevestigt.
De kardinaal ontkent deze stellingen , die de liberaal-Katholieken meenden gelezen te hebben in de canons over de Kerk. Ten eerste ontkent hij dat de Kerk regtstreeks magt heeft over de politieke regten. ïDie canons, zegt hij, «kennen noch aan de Kerk noch aan den Paus van Rome eene regtstreeksche en onvoorwaardelijke magt toe over de som der politieke regten." Hij ontkent ten tweede, dat de Kerk zich regtstreeks inlaat met politieke aangelegenheden. «Volgens de orde door God ingesteld, en volgens de leer der Kerk behooren de staatsaangelegenheden tot het gebied der tijdelijke magt, zonder eenige afhankelijkheid van een ander gezag" Sans dépendance aucune d'une autre autorité.
Eindelijk ontkent hij dat de Kerk zich regtstreeks bemoeit met de grondwettige beginselen der goevernementen, met de regeringsvormen, met de politieke regten der burgers, met hunne verpligtingen ten opzigte van den Staat.
Waar blijft nu de theokratie, die men zoo vaak als een schrikbeeld doet opdagen om vrees en haat tegen Paus en Kerk te verwekken? Niemand kan ter goeder trouw beweren dat de Kerk niet gaarne geeft aan den Keizer wat des Keizers is. De woorden van den kardinaal, in naam des Pausen uitgesproken, geven daarvoor eene schitterende getuigenis. Maar ook Caesar moet geven aan God wat Godes is. Deze regten Gods handhaaft de minister van Pius IX met evenveel onverschrokkenheid.
Om de leer van Antonelli te verduidelijken voor onze lezers, willen wij beginnen met een voorbeeld. Aan wie kcmt de regeling dei' huisselijkc aangelegenbeden toe? Zonder twijfel aan den vader des huisgezins. Daarin erkent de Kerk zijn gezag en zijne bevoegdheid. Zij laat hem vrijheid in zijn huis, voorwaar eene ruimere dan de Staat.
Wil dat nu zeggen dat de vader des, huisgezins de goddelijke en kerkelijke wetten in zijn huis niet moei laten onderhouden? Welke houding zou het hebben, indien een huisvader, op grond dat hij, meester in zijn huis, beweerde dat hij vrijelijk zedelooze taal, ontstichtelijke lezingen mag toelaten, dat hij op de dagen van onthouding vleeschspijzen kan voorzetten aan zijne kinderen, dat hij des zondags geen vrijen tijd behoeft te gunnen aan zijne dienstboden om ter misse te gaan? Heeft ooit een vader des huisgezins geloofd dat zijne huisselijke regten door de Kerk verkort werden omdat de Kerk hun voorschreel de genoemde godsdienstige pligten le vervullen ?
Men passé dat toe op den Staat en men heeft de geheele leering van Antonelli over het gezag der Kerk ten opzigte van den Staat en van de staatkundige aangelegenheden. Zij bevat twee punten. Hoe vrij en onafhankelijk men ook de burgerlijke maatschappij moge denken geen Christen kan beweren dat zij niet gebonden blijft aan de goddelijke wetten van zedelijkheid en regtvaardigheid. Zal de. Staat, gelijk elk ander zedelijk handelend wezen, niet aan eenieder het zijne moeten geven? Mag hij medepligtig worden aan hen, die op welke wijze ook de goede zeden bederven? Is zelfs de burgerlijke overheid, zoowel als elke andere, niet verpligt, om zóó haar bestuur in te rigten dat het gunstig werke tot bevordering van deugd en braafheid? Niemand kan hierop ontkennend antwoorden, die overweegt dat zelfs de radikalen en de revolutionnairen van de uiterste linkerzijde nog altijd spreken van den zedelijken zin der burgers, dien zij willen aankweeken.
Maar geen christen kent eene zedeleer, die onafhankelijk is van de christelijke openbaring; en volgens den katholiek is de Kerk de door God geschapen leermeesteresse van goede zeden. Daaruit besluit de kardinaal met regt dat de Kerk zijdelings eene magt uitoefent op het tijdelijke. » Comme toute action, qu'elle soit ordonnée par vn pouvoir suprème, ou qu'elle èmane de la liber té de l'individu, ne peul être exempte de ce caractère de moralitè et de justice; ainsi advient-il que le jugement de Féglise, bien qiCil porte directiment sur la moralité des actes, s''etende indirectement sur toutes les choses auxquelles celte moralité vient se joindre."
De kooplieden zijn gehouden in het koopen en verkoopen de regtvaardigheid te onderhouden. De christelijke moraal, geleeraard en gehandhaafd door de Kerk, heeft daaromtrent zeer bepaalde voorschriften. Wien is het ooit in de gedachten gekomen de Kerk te beschuldigen, dat zij de vrijheid en onafhankelijkheid der kooplieden inkort, omdat zij hun gebiedt regtvaardig te zijn? Men zegge hetzelfde van den Staat. De Kerk laai. zich niet in met staatkundige aangelegenheden, omdat zijde Staat beveelt de wetten van regtvaardigheid en zedelijkheid te onderhouden.
Nog eene andere zaak leert de kardinaal Antonelli, waarvoor welligt de een of ander staatsman zal huiveren ; maar die, wèl begrepen, zeer onschuldig, en in elk geval zeer pligtmatig zal bevonden worden. Hij leerl de ondergeschiktheid van den Staal aan de Kerk; maar in welken zin? In den zin misschien dat de overheid in den Staat voor eene gedelegeerde van de Kerk moet gehouden worden? De Staat is tijdelijk: hij beoogt het tijdelijk welzijn der burgers en wel voornamelijk in het uiterlijke en maatschappelijke. De Kerk integendeel heeft de verhevene roeping om de menschen voor te bereiden voor de eeuwigheid. Het tijdelijk welzijn is ondergeschikt aan het eeuwige; want, wat baat het den mensch de gansche wereld te winnen, zoo hij schade lijdt aan zijne ziel? Deze groote waarheid van het Evangelie en van het geloof moet de Staat naleven in zijn bestuur. Het mag hem niet geoorloofd zijn de menschen in de burgerlijke maatschappij zoo te besturen dat zij niet of slechts moeijelijk tot hunne eeuwige zaligheid kunnen geraken; hij moet zelfs, zooveel mogelijk , de Kerk behulpzaam zijn in zijn bestuur der menschen ten einde ze na dit tijdelijk leven eeuwig mogen leven in de zaligheid des Heeren. Dat is de ondergeschiktheid van den Staat aan de Kerk, geleerd door den kardinaal.
Wij begrijpen dat Protestanten en ongeloovigen deze niet begrijpen en ze zelfs vreezen: maar hoe een Katholiek deze durft ontkennen en bestrijden, dit begrijpen wij niet.
De Amst. Ct. is d or de heuschheid van den heer P. van Santen, alhier, tot de mededeeling van den volgenden brief in staat gesteld:
Baden, 26 Aug. IS7O,
»Van het nieuws dat gij even zoo goed in uwe hollandsche bladen lezen kunt, zal ik u maar niets schrijven. Straatsburg houdt zich nog altijd goed. Van het Jagtslot en den Iburg ziet men zeer goed, en zelfs hier in Baden hoort men het bombardement. Gisteren te Appenwejer zijnde, heb ik onder geleide van een badensch officier, den heer van Flersheim, een uitstapje naar Kehl, zooals gij weet een uur sporens van hier (Baden), gemaakt.
Het werd mij droevig te moede toen ik het verlaten stadje binnentrad, dat ik veilig doen kon, omdat sedert eenigen tijd het schieten uit de vesting had opgehouden. De halve stad is verbrand, en op het oogenblik branden nog twaalf huizen in laaijen gloed, bommen of granaten hebben zich door de dikste gewelven een weg gebaand, overal liggen puinhoopen, verbrijzeld huisraad en uit elkander gebarsten projektielen. Mijn geleider noodigde mij uit met hem op den zolder van een verlaten huis te gaan, doch op te passen dat men mij niet kon zien. Heel erg op mijn gemak was ik na deze waarschuwing niet, maar ik moest mij als Hollander toch goed houden, en bragt een benaauwd kwartier door, in de verwachting dat het schieten ieder oogenblik weer zou beginnen. Plotseling deed een ontzettende slag de ruiten van ons venster springen; een vuurzuil steeg op, de lucht trilde en dikke rookwolken kleurden de vlammen van het brandende Straatsburg bloedrood. »0 God, die arme Straatsburgers!" ontsnapte mij onwillekeurig. Mijn officier glimlachte en zeide dat het eene verrassing was, die hij mij bereid had, en dat hij wist dat men ten 4 ure een mijn, door de belegeraars aangelegd, zou laten springen, 's Avonds begon men weer te schieten en ik stelde den heer van Flersheim voor ons naar een veiliger plekje te begeven dan hier, waar ons de stukken kalk om de ooren vlogen en het stof door de in den grond woelende bommen veroorzaakt, ons schier deed stikken. Het kanongebulder was vreeselijk en duurde tot des morgens 4 uur. Ik telde in 5 min. tijds 97 schoten, dan nog eens 85 en 78: daarnaar kunt gij u een begrip maken van het ontzaggelijk geweld. Straatsburg zag er uit als door bengaalsch vuur verlicht; het brandde op 6 plaatsen te gelijk. Ik zag de granaten opstijgen en hoorde den donderenden knal,als zij sprongen, waarbij dan telkens brand ontstond. Te midden van den rooden vuurgloed verhief zich als een bittere ironie het meesterstuk van kunst: de aan God gewijde dom. Toen ik vertrok stond ook het oude station Kehl in brand.
Henry van Santen.
Op verzoek geven wij gaarne plaats aan de volgende bekendmaking: »Ter geruststelling van belanghebbenden en ter bevordering der goede zaak maakt onderge teek end Bestuur bekend, dat de Leidsche Processie zonder de minste moeijelijkheid te ontmoeten op 22 Augustus en volgende dagen de pelgrimsreize (via Nijmegen en Cranenburg) naar Kevelaar gemaakt heelt.
Het geeft tevens nog de verzekering door de beambten der beide grenskantoren met de meeste voorkomenheid te zijn behandeld geworden.
Het Bestuur der Leidsche Processie naar Kevelaar. Leiden; 27 Augustus 1870.
Naar wij vernemen, zegt de Stoompost, heeft de minister van Binnenlandsche Zaken bepaald , dat, wanneer eenig rijkswerk door een vennootschap ondereene firma wordt aangenomen, de kommanditaire of de hoofdelijk aansprakelijke leden dier firma voortaan niet meer als borgen mogen worden toegelaten. Mogt een rijkswerk door een lid eener firma worden aangenomen, dan geldt gelijk verbod voor de overige leden dier firma.
De Eerste Kamer is bijeengeroepen
tegen Maandag 12 September e. k., des avonds ten half acht ure.
Naar men thans verneemt, bestaat het voornemen, om nog in den loop van die week, en dus vóór de sluiting van het tegenwoordige zittingsjaar, te behandelen het wets-ontwerp tot afschaffing van de doodstraf, dat bij die Kamer aanhangig is gebleven.
De minister van Binnenlandsche Zaken heeft bij beschikking van 29 Augustus, — overwegende dat, ten gevolge van het aannemen der benoeming van kantonregter te Helmond, door den heer Mr. J. B. Bots, lid van de Tweede Kamer der Staten-Generaal, de verkiezing van een lid dier Kamer in het hoofdkiesdistrikt Eindhoven moet plaats hebben, — bepaald, dat die verkiezing in gemeld hoofdkiesdistrikt zal geschieden op Dingsdag 20 September eerstkomende, en dat, zoo eene herstemming noodzakelijk is, die zal plaats hebben op Dingsdag 4 Oktober daaraanvolgende.
Blijkens den uitslag van het dezer dagen aan het departement van Financiën gehouden examen voor de betrekking van landmeter der 3de klasse bij het kadaster, hebben de navolgende adspirant-landmeters aan de vereischten van dat examen voldaan, te weten: F. A. Claessen te 's Gravenhage, H. ten Oever te Assen, G. van der Noordaa te Rolde, J. A. W. van Bergen te's Gravenhage, W. van der Rest te Goes, A. C. Oosterman en C. Horsting te 's Gravenhage.
Door den minister van Financiën is bevorderd tot landmeter 3de klasse bij het kadaster de heer F. A. Claessen, thans adspirant-landmeter.
's GRAVENHAGE, 30 Aug. Z. M. de Koning is heden morgen vroegtijdig per Rijnspoor uit deze rezidentie naar Utrecht vertrokken. ,
— Heden ten 8 ure is eene bezending van vijf geneesheeren en vier aanstaande geneesheeren naar Mannheim vertrokken, onder geleide van den heer Baron van Zuijlen van Nijeveld, als gedelegeerden van het hoofdkomitee en bijgestaan als sekretaris door den graaf van Rand wijck, kommies' van staat. Donderdag voegt zich een bezending uit Utrecht daarbij, zijnde eene volledige en rijk voorziene ambulance aan het utrechtsche komitee, met de doktoren Schubart en Templeman van der Hoeven en drie dames verpleegsters.
ROTTERDAM, 29 Aug. Ten gevolge van den heden nacht gewoed hebbenden storm zijn verschillende buitenpolders tusschen hier en Dordrecht geïnundeerd, alsmede de groote polder het Kwistgeld in de nabijheid van den Moerdijk tot groote schade van het gewas, dat toch al veel geleden had, door de vele regens.
— De stoomboot 'Bordeaux, gisteren van Bordeaux hier aangekomen, heeft vele duitsche zeer bemiddelde familiën medegebragt, die van daar gevlugt zijn. Zij hadden daar, volgens hunne getui-. genis, meer te hjden van het fatsoenlijk publiek, dan van het graauw. Vele familiën zullen met volgende gelegenheden medekomen, doch de meeste slaan den weg naar Spanje in, alle draagbare waarden met zich nemende.
KATWIJK AAN ZEE, 29 Aug. Door den noordwesten storm en de hooge zee zijn heden nacht al onze schuiten omhoog tegen de duinen geslagen, waardoor sommige belangrijke schade hebben bekomen. Vrijdag 11. is de eerste schuit naar de haringvisscherij uitgegaan. KAMP AAN ÜE BILDT, 29 Aug. Gisteren te 8 uren rukte de 2e brigade der 2e divisie uit, tot het doen van een oorlogifmarsch, die liep over Soestdijk en Soest, om in een Z.-W. rigting over de hei terug te keeren. Te 2 uren was de troep in de legerplaats terug; als blijk van geoefendheid kan gemeld worden, dat geen enkel soldaat is achtergebleven.
HARLINGEN, 29 Aug. Bij de afgraving van het Ludenga-terp, een plaats, waaraan vele geschiedkundige herinneringen verbonden zijn, worden verbazend veel menschenbeenderen opgegraven, allen geraamten van volwassenen, meest kruiselings over elkaar liggende, en die door duizenden Harlingers thans worden bezigtigd.
GRONINGEN, 29Aug. Hedenmorgen zihi van van wege het Koode Kruis naar den Haag vertrokken, de heer chirurgijn Hofman en de heeren Taster, Meihuizen en Mulder; de eerste doktorandus, de beide laatsten kandidaten in de medicijnen, alsmede een oppasser uit het hospitaal, om daar de plaats hunner bestemming te vernemen.
In de vorige week is hier ten voordeele van dezelfde vereeniging een concert gegeven, dat de som van ƒ986 heeft opgebragt. De liedertafel Gruno, het muziekkorps van het eerste regement infanterie en het orkest van de sociëteit de Harmonie hadden zich welwillend daartoe beschikbaar gesteld.
AMBT-OMMEN, 28 Aug. De prijzen 4er landerijen gaan hier in de laatste jaren niet vooruit. Bij een publieke verkoop, dezer dagen gehouden, van een aanzienlijk boerenerf, is dit perceel ver beneden de taxatie gebleven en aangekocht door elders wonende heeren. Ofschoon de boerenstand niet klaagt over slechte tijden, met het oog op de hooge pryzen van hunne produkten, moet de oorzaak van dit verschijnsel meer gezocht worden in. de bekrompene financiëele omstandigheden van velen, om landerijen voor hun eigen geld aan te koopen, en het moeijelijke om gelden op te nemen en te erlangen tegen 4pCt., zooals men dit van ouds in deze streken gewoon is.
NIJMEGEN, 28 Aug. Gisteren is alhier een onzer geachte geneesheeren, dr. T. D. Sneltjes, voor eigen kosten naar Saarbrück vertrokken, ten einde aan de zieken en gewonden bijstand te verieenen.
---

AMSTERDAM, 30 Augustus.
Ook van duitsche zijde wordt nu bevestigd, dat de legers weder met elkander slaags zijn; de berigten, die ontvangen zijn tot het oogenblik, dat wij dit schrijven, zeggen echter niet op welke hoogte, en geven zelfs de plaats niet aan, waaruit zij afgezonden werden. Er komt echter eene bijzonderheid in voor, die eenig licht verschaft. Immers er wordt gesproken van de generaals Bourbaki en Frossard, die gekwetst zouden wezen. Bourbaki voert de Keizerlijke garde aan, welke, als wij ons niet vergissen, zich onder het opperbevel van Mac-Mahon bevindt. Frossard daarentegen staat aan het hoofd van het tweede legerkorps, dat onder Bazaine aan den vierdaagachen veldslag bij Metz heeft deelgenomen. Hieruit zou dus af te leiden zijn, dat, terwijl Mac-Mahon ten noordwesten van Metz (Stenay, Dun enz.) het pruissische leger, dat hem te gemoet is gerukt, aanvalt, Bazaine een uitval beproeft. Indien wij een berigt, in fransche Waden opgenomen, kunnen gelooven, zou de laatste den 24tt, na eene mislukte bestorming van een der forten om Metz door de Pruissen, voorwaarts gedrongen zijn, en zich op nieuw meestergemaakt hebben der pozitie van Gravelotte. Op zich zelven heeft dit berigt niets onmogelijks of onwaarschijnlijks, maar wij mogen niet voorbijzien, dat dezelfde bladen, welke het geven, ons kort geleden hebben verteld, dat Bazaine te Montmédy stond. Het een of het ander is eene onwaarheid; immers, Gravelotte is een dorp ten westen en in de onmiddellijke nabijheid van Metz gelegen.
Thans schijnt er van de zijde der fransche veld heeren eene poging gewaagd te worden, uva Mac-Mahon en Bazaine ïn verbinding te brengen. Gelukt die, dan is voor het oogenblik de marsch van het pruissische leger op Parijs gestuit, en aal dat zelfs in een moeijelijke pozitie geraken, dewijl de sterke punten op zijn flank en in zyn rug (Toul, Verdun en Metz) in de magt des vijands gebleven zijn. Faalt echter het stout bestaan van Mac-Mahon, dan is het spoedig beleg van Parijs onvermijdelijk.
In afwachting dat wij meerdere zekerheid verkrijgen over hetgeen op het slagveld voorvalt, en den afloop dezer nieuwe gevechten kennen, eenige mededeelingen over de fransche strijdkrachten. Zij zijn ontleend aan een opstel van een kundige militaire specialiteit, den heer Latour, lid van het Wetgevend Ligchaam. Dit opstel is door hem aan den Monde en den Univers gezonden, die het aanstonds een plaats in hun kolommen gaven. De militaire organizatie liet toe in 18 dagen een leger van 30Ü.000 man in het veld te brengen, terwijl als rezerves de vierde bataljons der depots en de garnizoenen in de sterkten overbleven, te zamen 100,000 man. Om deze rezerve gedeeltelijk te kunnen gebruiken, zou zij door de mobiele garde vervangen moeten worden, waarvan de organizatie, bij het uitbreken des oorlogs, slechts op het papier bestond. Nog waren er 250,000 rekruten der ligtingen van 1869 en 1870, doch een maand is noodig om ze onder de wapenen te brengen, en bovendien ontbrak het hun natuurlijk geheel aan oefening. De minister van Oorlog — »met die ongelukkige en in Frankrijk maar al te gewone inbeelding (suffisance)" zegt de heer de la Tour — geloofde 400,000 oud-gedienden aan de grenzen te kunnen plaatsen, vóór Pruissen een aanval zou kunnen ondernemen. Hieraan zijn de haastige oorlogsverklaring en de rampen, die daaruit voor Frankrijk ontsproten zijn, te wijten. Pruissen toch wierp zijn gansche leger, toen reeds door een deel der landweer ondersteund, in Frankrijk en verpletterde er de fransche troepen mede, ondanks haren heldhaftigen tegenstand. De heer de La Tour meent, dat echter nog niets verloren is. De rezerven van Pruissen en zijn bondgenooten rukken reeds op; de fransche zijn nog niet ingedeeld. Zij bestaan I°. uit 400.000 mobiele garden, waarvan, volgens hem, spoedig zeer goede soldaten te maken zijn, daar de Franschen, vlug van aard, zulke lange oefeningen als de landweer niet behoeven. 2°. uit de reeds vermelde 4e bataljons derdepots, die, aangevuld met oud-gedienden tusschen de 2o en 35 jaien en een deel der ligtingen van 1869 en 1870, nog eens 400.000 man zouden kunnen leveren. Voor de garni«oensdienst, de ristbewaring in de steden enz. rekent de schrijver op de mannen van 25 tot 35 jaren, die nog niet gediend hebben.
Dit alles laat zich zeer goed lezen, en toont aan, dat Frankrijk, als al zijn krachten worden aangewend, en zijn leger, even als het duitsche, tot het gewapende volk zal kunnen gemaakt worden, ook nu nog, met uitzigt op een gunstig gevolg, den oorlog zou kunnen doorzetten. Daarbij zou het gelden de grove fout te herstellen, die het beging met zijn vijand te ligt te achten, in den waan — zoowel de volks- als de regeringswaan — dat de overwinning der fransche wapenen onfeilbaar was. Immers, alles wat omtrent den aanvang van den oorlog bekend wordt, bevestigt dat de fransche veldheeren, volgens het nagelaten plan van wijlen den hoogst bekwamen maarschalk Niel, een goed gekombineerden inval op het duitsche grondgebied in het hoofd hadden, doch de gedachte niet bij hen is opgerezen, dat de Duitschers, van hunnen kant, een inval in Frankrijk konden beraamd hebben. Alleen op defensieve, niet op offensieve bewegingen der pruissische generaals waren zij voorbereid, en daarenboven schatten zij èn het krijgsbeleid èn de dapperheid èn het getal soldaten van hun vijand veel te laag. Het laatste is wel het wonderlijkst van al, want er bestonden gedrukte en voor ieder verkrijgbare bescheiden in overvloed, waardoor de fransche stafofficieren zich hiervan op de hoogte hadden kunnen en moeten stellen.
Intusschen, bloedige nederlagen hebben den Franschen nu een juister inzigt van den werkelijken toestand gegeven. Dat is voor hen zeer veel waard, dewijl, naar de berekeningen van den heer Latour, de mogelijkheid nog overblijft om, door inspanning van al hun krachten, de krijgskans in hun voordeel te doen keeren. Doch ook hierbij is het een allereerst vereischte om niet buiten den waard te rekenen. In de eerste plaats is het de vraag, of het overschot der fransche legeis te velde de pruissische krijgsmagt, wier verliezen door de aankomst van versche troepen geheel of grootendeels hersteld zijn, lang genoeg zal kunnen ophouden, om Frankrijk tijd te laten de geduchte strijdkrachten, waarover het nog beschikken kan, te organizeeren; in de tweede plaats, of de fransche natie genoeg vastberadenheid en volharding toonen zal, om dit groote werk te volvoeren, zonder dat haar moed door schitterende en beslissende overwinningen wordt levendig gehouden, en bij gemis aan een leider, die aller vertrouwen en aanhankelijkheid bezit? De toekomst zal het antwoord geven, en van dit antwoord zal het waarschijnlijk afhangen, welke der beide natiën ten slotte over de andere zegepraalt.
---

