Telegrammen van gisteren.
MADRID, 2 Julij. Gisteren, bij gelegenheid der opening van het carlistiesch Casino, heeft er eene kleine botsing tusschen de Carlisten en het volk plaats gehad. Het goevernement heeft maatregelen genomen, om eene herhaling van ongeregeldheden te beletten.
Verscheidene dagbladen beweren, dat het goevernement met een nieuwen kandidaat voor den troon in voorloopige onderhandeling is, en dat Prim en Zorilla, ter bespoediging daarvan, hunne reis hebben uitgesteld.
---

AMSTERDAM, 4 Julij.
Zooals wij in ons vorig nummer hebben gemeld, heeft de St. Jozefs gezellenvereeniging in Duitschland, op hare algemeene vergadering, geweigerd om haren leden de deelneming in de werkstakingen volstrekt te verbieden. Naar onze meening een wijs en regtvaardig besluit, dat eerbied toont voor de regten en vrijheden, ook van de lagere standen der maatschappij. De werkstaking is in sommige omstandigheden het eenige middel, dat den ambachtslieden overblijft, wier loon door willekeur beneden een redelijk peil zou gehouden worden, om de betaling te erlangen, waarop zij aanspraak hebben. De vereeniging, met zich niet te verklaren tegen de toepassing van dit uiterste middel, in enkele bijzondere gevallen, heeft daarmede echter hare goedkeuring niet gehecht aan algemeene werkstakingen, uit overmoed opgezet of door de dwingelandij van sommige tirannieke en socialistische werkmans-verbonden voorgeschreven. Wij vertrouwen, of liever wij zijn er zeker van, dat, zoo er onder hunne gezellen waren, die leden wilden worden van zulke misdadige genootschappen, zij aanstonds de St. Jozefs vereeniging zouden moeten verlaten. Hare christelijke, vreedzame en heilrijke bedoelingen zijn toch in lijnregten strijd met de geweldige en voor de gansche maatschappij verderfelijke werkstakingen, die wij in onze dagen onophoudelijk zien aanrigten door het toedoen der Internationale: een verbond, dat over gansch Europa en een goed deel van Amerika is verspreid.
Hoe onzinnig, willekeurig en gevaarlijk de storingen in de maatschappelijke orde zijn, welke deze Internationale veroorzaakt, leerden ons dezer dagen twee voorvallen: het eenè in Hamburg, het andere in de iersche stad Cork. Te Hamburg hebben de metselaars gezamenlijk de troffel en den kalkbak neergezet, en willen die met weder opnemen, alvorens de bazen hun voorwaarden aannamen. Het blijkt dat die lieden een zeer ruim loon genieten, terwijl er in het volkrijke Hamburg veel gebouwd wordt en overvloedig werk is. Desniettegenstaande eischen zij een hooger daggeld, dat de bazen niet kunnen toestaan, zonder verlies te lijden op de door hen ondernomen bouwwerken. Bij dien eisch blijft het niet. De gemagtigden der metselaars vorderen niet slechts een hooger, maar ook een volstrekt gelijk verdeeld loon. Dat wil zeggen, ieder hunner moet juist evenveel ontvangen. De vlugge zal, bij de loonsbepaling, niets erlangen boven de trage; de sterke hetzelfde winnen als de zwakke; de onhandige geen cent minder verdienen dan de bedrevene; de geringste opperman even duurbetaald worden als de kundigste meesterknecht. Dergelijke eischen toonen alweder, hoe weinig de raddraaijers der arbeiders-bewegingen acht geven op het welzijn der klasse, wier belangen zij beweren te bevorderen, en hoezeer zij de domheid der onwaardigsten onder hunne volgelingen weten te vleijen en op te winden. Geen grooter nadeel toch is er voor den werkman te bedenken, dan een rege^ ling van het arbeidsloon, die een premie toekent aan de luiheid en de onbekwaamheid, en aan de vlijt en de degelijkheid wederregtelijk de belooning onthoudt, welke haar toekomt. De metselaars zelven zijn daar dan ook slecht mede gediend', de meesten onder hen verfoeijen zelfs de werkstaking in hun hart, en geven het te kennen aan allen, die het willen hooren. Zij hebben echter den moed niet om van den dolzinnigen eisch afstand te doen, veel minder om den arbeid te hervatten — zoo groot is hun vrees voor het geweld der Internationaie, waarbij zij ter kwader uur zijn ingelijfd. Trouwens tegen dat geweld verleent de wet, ofschoon dit behoorlijk wezen zou, hun geen genoegzame bescherming. Inmiddels worden de bouwwerken in Hamburg niet vooi.gezet, noch nieuwe aangevangen, tot groote schade der ondernemers en nog grootere der werklieden. Deze verdienen-niets, lijden gebrek , en in plaats van dit zich zelven te wijten, geven zij er hunnen meesters de schuld van, en slaan, in hun wanhoop, tot allerlei baldadigheden over, die de overheid tot strenge maatregelen noodzaken, waarvan menigeen der ongi .1 .kige misleiden nog jaren lang de harde gevolgen zal ondervinden.
In Cork, waar een week lang alle zaken hebben stil geslaan en de gewapende magt in de straten een geregelden slag moest leveren aan de werkstakers, nadat deze zich tegen personen en gebouwen tot allerlei woeste dadelijkheden hadden laten opruijen, — in Cork was het dezelfde oorzaak, die al deze wanordelijkheden in het leven riep. De kleedermakers-gezellen waren daar begonnen met, op dreigenden toon, de verwijdering der naaimachines van hunne bazen te vorderen, hetgeen deze noch wilden, noch konden toegeven. De gezellen weigerden daarop te arbeiden, hetgeen hun natuurlijk vrij stond. Doch aan den anderen kant stond het den bazen vrij, om van elders, uil Engeland en Duitschland, arbeiders te ontbieden, en zoo deden zij. De Internationale, die ook hier weder de aanstookster was, oordeelde het nu doeltreffend de glazen bij hen te laten inwerpen; een winkel van naaimachines te beschadigen; de straten onveilig te maken voor alle wclgekleede personen, die niet tot den ambachtsstand behoorden; gaslantaarns te verbrijzelen, enz. enz. En daar de kleedermakers-gezellen dit alles alleen niet af konden, werd een werkstaking bevolen aan de brouwersknechts, de spoorwegarbeiders, de korendragers, de kolenladers, de sjouwerlieden en anderen, die hunnen makkers- de behulpzame hand boden. De orde is nog bij lange niet hersteld, doch door de tusschenkomst der soldaten, die een ijverig gebruik van hunne wapens maakten, heeft Cork ten minste het aanzien van een bewoonbare stad herkregen. Deze voorvallen, die een vervolg zijn op andere van dien aard, bijvoorbeeld het verzet der mijnwerkers van la Creuzot in Frankrijk, te Seraign en te Verviers in België, dat niet dan na bloedige gevechten is ten onder gebragt, geven de engelsche pers aanleiding tot allerlei beschouwingen. Zij bepalen zich meerendeels tot de gedragingen der overheidspersonen, die hier om hunne gematigdheid geprezen, ginds om hun gebrek aan voortvarendheid gelaakt worden. Over deze bijzaken zijn de bladen zeer wijdloopig; maar met de hoofdzaak toonen zij zich verlegen. De Times ziet zich nogtans genoodzaakt de opmerking te maken, dat de organizatie der werkmansgenootschappen, zooals men die te Cork heeft leeren kennen, een geducht politiek wapen kan worden, waarvan de spits zich wel eens tegen het staatsbestuur zou kunnen rigten. Daarom moest men hun leeren, dat het hun niet geoorloofd is, dat wapen tegen de wet ter hand te nemen. Wij veroorloven ons, met allen eerbied voor het engelsche monsterblad, deze zijne hoogwijze gevolgtrekkingen vrij nuchter te vinden. De Internationale, die in den laatsten tijd zooveel opschudding te weeg brengt in een aantal ver van elkander verwijderde steden en oorden, bestaat nog slechts zes jaar. Vier jaren geleden hield zij hare eerste openlijke vergadering te Genève, waar besloten werd tot de vorming van een arbeidersbond, die tot taak zou hebben «talrijke en onwederstaanbare werkstakingen te organizeeren." Men ziet, dat zij reeds bij magte is dit programma getrouw uit te voeren, zonder dat eene enkele regering daartegen eenigen maatregel heeft genomen, zelfs dien niet om, door hiertoe geëigende wetsbepalingen, den rustigen werkman, verstandig genoeg om niet tot den bond toe te treden, tegen diens openbare dwingelandij en onderdrukking te beschermen. Op de vermelde vergadering te Genève werd nog de socialistische republiek, als het einddoel van het streven der Internationale, vastgesteld. Zal zij ook dat bereiken? Wij weten het niet, maar zouden geenszins durven zeggen, dat wij het voor onmogelijk of zelfs voor onwaarschijnlijk houden. Ondanks haar betrekkelijk kortstondig bestaan telt de Internationale in Frankrijk reeds 433,785 leden; in Zwitserland 42, 226; in Engeland 80,000; in Duitschland 150,000; in Spanje 2,718; in Oostenrijk en Hongarije 100,000. Het getal harer leden in Amerika, Italië, Nederland, België enz. is mede zeer aanzienlijk, doch vinden wij niet vermeld in het dokument, waaraan wij deze cijfers ontleenen, namelijk de akte van beschuldiging in zake het laatste komplot tegen het leven van Napoleon 111, een aanslag, waar ook de Internationale de hand in had. Het lijdt geen twijfel of dit geducht ledental neemt nog eiken dag toe.
En wat doen de regeringen, die zoo goed ingelicht zijn omtrent het doel, de middelen en de aangroeijende kracht van zulk een boosaardig genootschap ? Even als de Timesziya zij overtuigd, dat dit een hoogstgevaarlijk politiek wapen worden kan, zoo niet reeds is, en zij zijn van oordeel, dat geweld van die zijde met even groot geweld gekeerd behoort te worden. Maar tot de oorzaak kjimmen zij niet op. Alleen tegen uitwerkselen wordt gestreden. Die oorzaak staat dan ook onder bescherming der »groote liberale" beginselen, welke de vorming van alle genootschappen, zonder onderscheid, zelfs der verderfelijkste, en antimaatschappelijkste toelaten, ja, als een heilig regt beschouwen. Eenmaal kan echter de dag komen dat tegen het geweld van dergelijke talrijke en krachtig georganizeerde verbonden het geweld der staatsmagt te _ort schiet. Dan zal het gedaan zijn met de moderne maatschappij, met hare welvaart, verlichting en beschaving, en zal zij in puin vallen door de goddelooze barbaarschheid en de gelijkheids-hartstogten, welke zij zelve in haar boezem heeft aangekweekt. De wijzen van den dag •schijnen echter te meenen, dat, als dit gevaar alleen af te wenden is door inbreuk te maken op de groote liberale beginselen, de wereld er, ter eere van die beginselen, aan blootgesteld moet blijven.
Omtrent de plegtige uitvaart en begrafenis van wijlen den Hoogw. heer C. van Kints, waarvan in ons vorig nummer beknoptelijk melding is gemaakt, worden ons nog de volgende bijzonderheden medegedeeld:
»Op 30 Junij had de plegtige uitvaart en begrafenis van den Hoog Eerwaarden heer C. van Kints te Warmond plaats. Zijn stoffelijk overschot was in den vorigen nacht van Utrecht naar het huis overgebragt, waar de uitstekende en zwaar beproefde man een aanmerkelijk en het meest zegenvolle gedeelte van zijn ingespannen leven had gesleten. De Lauden voor zijne zielerust en de uitvaartdienst werden gehouden in de kapel van het Seminarie. De HoogEerw. kanunnik Snickers, die den betreurden overledene als prezident is opgevolgd, droeg de H. Mis op. De Hoogwaardige heer vikarisgeneraal van het bisdom en de overige leden van het kapittel omringden het altaar. Eene talrijke geestelijkheid, oud-ambtgenooten, vrienden en leerlingen van Mgr. van Kints, en de heeren studenten vulden de kapel. Het aartsbisdom was vertegenwoordigd door den Hoog Eerwaarden kanunnik Putman en den Hoog Eerwaarden heer Mgr. Steenhoff. Ook de wel edel gestrenge heer Lux had deel willen nemen aan deze laatste eerbewijzing, zijnen vriend gegeven. Na het heilige offer vatte de Hoog- Eerwaarde heer Mgr. Borret het woord op en was de welsprekende tolk niet alleen van het gevoel, dat zich van ieder meester maakte, die den scherpzinnigen, *ccl geoefenden en sterken geest van den Hoog Eerwaarden van Kints zag nederdrukken en bezwijken onder de slagen eener vreeselijke ziekte, maar ook en vooral was hij de tolk van de blijde hoop, dat de groote verdiensten van een zoo ijverig, voor de eer der Kerk in allerlei betrekkingen besteed leven bij God veel zouden gelden en door een zalig aanschouwen zijner heerlijkheid nu reeds beloond worden. Die verdiensten legde de gewijde redenaar aan de voeten van Gods troon neder, opdat de goddelijke barmhartigheid spoedig alles mogt kwijtschelden, wat welligt de ziel van den overledene nog van die plaatsen terughield, waar slechts het volmaakt reine binnentreedt. Hij besloot met te herinneren aan den pligt van dankbaarheid, die zoovelen dringt om voor den overledene gebeden te storten, opdat hij »zij nen Verlosser van aanschijn tot aauschijnmoge zien, en, altijd in Zijne tegenwoordigheid staande, de onbedekte Waarheid met zalig oog aanschouwen."
-Toen Zijn Hoog Eerwaarde gesproken had, volgden allen de doodbaar naar de parochiekerk te Warmond. Hier verrigtte de ' Hoog Eerwaarde heer Borret de laatste absolutie, waarna de heeren studenten het stoffelijk overblijfsel van hunnen hooggeschatten prezident ten grave droegen; zij werden voorafgegaan door eene laDge rij van geestelijken en vrienden des overledenen; de begrafenis geschiedde met al de diep treffende en vertroostende plegtigheden, waarmede de Heilige Kerk hare kinderen tèn grave vergezelt."
Wegens plaatsgebrek waren wij genoodzaakt het verslag der Zaturdag gehouden zitting, van de Tweede Kamer tot het volgend nummer te verschuiven.
Omtrent de zaak van Venezuela wordt o. a. aan het TJ. D. geschreven, dat de tegenwoordige Prezident dier republiek geene relatiën met het nederlandsch goevernement wilde Onderhouden door tusschenkomst van den heer Rolandus, daar hij dezen verdenkt van op ongeoorloofde wijze partij getrokken te hebben voor de verdreven regering, door te hebben bewerkt dat den hoofden der opstandelingen het verblijf op Curacao ontzegd werd. De Waarheid deelt mede, dat de Eerw. Broeder Livinis, van de orde der minderbroeders, gids der pelgrims-karavaan in Palestina, van wiens verrigtingen dikwerf in katholieke bladen gewaagd is, en wiens levensschets voor eenigen tijd in de Kerkelijke Courant is verschenen, zich thans in Europa bevindt en waarschijnlijk Nederland zal bezoeken. Naar men verneemt komt in het testament van wijlen den heer Barbès eene bepaling voor, waarbij aan de armen der rezidentie eene gift van 30,000 frank wordt geschonken. In den nacht van Zaturdag op Zondag 11. zijn twee broeders, oud 28 en 19 jaren, van beroep kantoorbedienden, die met anderen uit visschen waren gegaan, in de Veenen, onder de gemeente Nieuwer- Amstel, verdronken. De audiëntie van den minister van Oorlog zal op Donderdag den 7" Julij aanstaande niet plaats hebben. Z. M. heeft benoemd: tot notaris binnen het arrondissement Middelburg, ter standplaats de gemeente Sluis, K. F. Koksma; tot plaatsvervangend kantonregter te Oirschot, G. Mulder; tot regter in de arrond.-regtb. te Alkmaar, mr. A. C. Lagerwey; goedgekeurd de benoeming van P. A. de Rochefort, tot sekretaris der gemeente Leens; pensioen verleend aan: VV. S. Vitriarius, visiteur le klasse bij 's Rijks belastingen, van ƒ1706; P. Sluyter of Schluter, visiteur 2» klasse bij 's Rijks belastingen, van ƒ1352; P. Winter, bewaarder van de hypotheken, van het kadaster en de scheepsbewijzen, van ƒ1558; P. L. Mulder, ontvanger der dir. bel, in. en uitgaande regten en ace , van ƒ1243; C. Modera, ontvanger der dir. bel. en ace, van ƒ1387; J. Barends, betaalmeester, van ƒ2250.
's GRAVENHAGE, 2 Julij. Het heeft den Koning behaagd aan den burgemeester der rezidentie te doen toekomen eene som van ƒ 2500, als bijdrage in de gisteren gehouden kollekte ten behoeve der slagtoffers van den brand te Bodegraven en Zwammerdam. ZEVENBERGEN, 2 Julij. Ll. Zaturdag hielden zich eenige kinderen op de markt bezig met het afgooijen van kastanjes. Ofschoon wilde vruchten, blijven deze toch de begeerlijkheid der schooljeugd opwekken. Nu wil het geval dat een geworpen steen juist op den kop van een voorbijloopenden hond teregt kwam, waardoor deze in woede ontstak en zich op zijn vermeenden aanvaller wierp. Het was het zesjarig zoontje vau A. K. dat door den kwaadaardigen hond werd aangegrepen en aan hetwelk verschillende wonden in het aangezigt, den hals en aan het hoofd werden toegebragt, zoodat het geheel bebloed en bewusteloos bleef liggen. De schrik had het kind zoodanig aangegrepen, dat het over geheel zijn ligchaam beefde en geen woord kon uitbrengen. BEUSICHEM, 2 Juiij. In een tuin alhier wordt eene doorbloeijende stamroos gevonden, die dit jaar bloemen heeft opgeleverd, waarvan de bloemkroon een diameter van 13 centimeters had. — Ook worden in dezen tuin aardbeziën van aanmerkelijke grootte en zwaarte geteeld, waarvan er dit jaar eeneis voorgekomen, die 6 dekagrammen woog. De planten van deze soort (dr. Nicaise) waren ia 1868, slechts ten getale van vijf, uit de kweekerij van de heeren E. Krelage en Zn. te Haarlem, ontvangen. NIJMEGEN, 2 Julij. Te Bemmel zijn in twee kampen weiland eenige stuks vee aangetast door de zoozeer gevreesde tongblaar. In de hier omliggende weilanden bespeurt men gelukkigerwijze nog niets van deze kwaal. WOLFHEZEN, 1 Julij. Gisteren avond omstreeks 11 ure had er nabij het spoorwegstation Wolfhezen een droevig ongeluk plaats. De seinwachter Kuipers, die den extra-trein afwachtte, was in slaap gevallen en ontwaakte eerst toen de trein reeds zeer nabij was. Hij wilde naar den overkant van den weg loopen, doch geraakte onder den trein; zijn hoofd en regterarm zijn geheel verbrijzeld, zoodat hij op de plaats dood bleef. De overledene laat eene weduwe met een kind na. DEVENTER, 2 Julij. Gisteren was de aanvoer van kersen uit de Betuwe zóó groot, dat zij tegen 12 cent het kilogram verkocht werden. Ten gevolge van het steeds heerschende regenachtige weder kan deze vrucht, wanneer zij begint te rijpen, niet lang duren. WAALWIJK, 1 Julij. De gemeenteraad heeft in zijne raadsvergadering van gisteren eenparig besloten, deel te nemen voor twintig duizend gulden in den geprojekteerden spoorweg Zevenbergen's Bosch. MAASTRICHT, 3 Julij. Dezer dagen heeft hier het volgende plaats gehad. De varkenslager J. van Hoof was geroepen geworden om eene door pestbuilen aangetaste koe in stukken te snijden, en had er van mede naar huis genomen, toen hij des anderendaags aan den arm eene ligte pijn gevoelde, vergezeld van eene zwelling, die weldra aanmerkelijk toenam. Hij riep geneeskundige hulp in, doch het was reeds te laat. Een paar dagen later overleed hij, na vreeselijke pijnen te hebben geleden. Men veronderstelt dat van Hoof, terwijl hij het bedoelde beest in stukken sneed, door het een of ander toeval eene ligte wonde aan den arm heeft bekomen, en dat vervolgens een weinig bloed van het besmette dier hem de vreeselijke ziekte medegedeeld heeft.
---

