VOLKSDWALINGEN.
(Vervolg van no. 25 7.) (K X N D E E B IJ G E L O O F). Ongetwijfeld hebt gij wel eens hooren spreken over kinderen, die met een „helm” geboren zijn. Welnu, zulke kinderen, die een blaasvormig overblijfsel van zeker vlies aan het voorhoofd hebben, worden gelukskinderen genoemd. Bij de IJslanders gelooft men, dat in dien „helm” de beschermgeest of een deel der ziel van het kind zit. Dit nietsbeduidend vliesje wordt door den „bijgeloovige ” zorgvuldig bewaard. Men naait het tusschen de kleederen van ’t „gelukskind”, en het moet vooral bij den doop medegebracht worden; want dan heeft de bezitter geen ongeluk te wachten. In handel, processen, bij het verloten van prijzen, ja, zelfs bij het trekken van een lot voor de nationale militie, altijd is hij gelukkig... en valt tóch dikwijls in de loting. Het kan dus wel niet anders, of zulk een gewichtige schat is voor sommige vrouwen, die n.b., nog wel den naam van „vroede” (verstandige) vrouwen dragen, een ding van groote waarde. Niet zelden worden er dan ook de rechtmatige eigenaars of eigenaressen van beroofd, waardoor dit kostbaar kleinood in handen komt van menschen, die ier gee«e aanspraak op hebben, en anderen in het ongeluk storten om hun eigen geluk te koopen. Hoe dwaas, dat men met voorbijzage van het godsbestuur het eventuëel geluk of ongeluk toeschrijft aan een ellendig verschrompeld vliesje, dat het kind toevallig bij de geboorte ter wereld brengt. Het water, waarin een pasgeboren kind voor de eerste maal gewasschen wordt, moet men in de schaduw achter een rozenstruik, of in een stal (waarin de zon niet schijnen mag) uitgieten. Dan verbrandt de zon het kind niet, maar blijft het wit en blank... als men het n. 1. niet aan de zonnestralen blootstelt ! Doch niet alleen in de blanke kleur der huid schuilt de kracht van ’t waschwater; o neen, het bezit nog krachtiger eigenschappen. Immers, als men zulk een water aan de koeien geeft, wordt het meisje eene huishoudelijke vrouw (zijn er daarom zoo weinig huishoudelijke vrouwen?!) Dat van een knaapje daarentegen moet men aan de paarden geven, opdat de jongen goed met paarden leere omgaan. Men moet een pasgeborene, in een linnen doek gewikkeld, onder de tafel leggen, opdat hij gedivee, arbeidzaam en gehoorzaam worde. Wanneer de baker dan hard op de tafel klopt, zal het wicht naar alle lessen en vermaningen luisteren. Het beeld, dat dit bijgeloof omhult, is niet kwaad gekozen. De oorsprong daarvan is stellig in de dagen der lijfeigenschap, der diepste onderdanigheid te zoeken. Wil het kind de eerste borst niet nemen, dan moet men het met een „kerksleutel” den mond openbreken. Het begrip van iets openen door middel van een sleutel, is zoo oud als de wereld. We behoeven hier slechts op de godin der aarde te wijzen, die men zich voorstelde, dat met een sleutel den vruchtbaarmakenden grond opende; even als men zich ook Petrus voorstelt, met den sleutel van de Hemelpoort. Het denkbeeld ligt dus voor de hand, dat men het kind, ’twelk den mond niet openen wil of kan, dien met een sleutel tracht opentebreken. Gezwegen nog, dat zulk eene handelwijze van diepe onkunde getuigt, doet het er niets toe, of men daartoe een sleutel van een kist of kast, dan wel van eene kerhlowr neemt. Dat de menschen nog zoo dom zijn, aan stoffelijke dingen, toevallig tot eene kerk behoorende, eene hoogere, heilige kracht toetekennent Men pasgeboren kind mag niet aan de borst der moeder gelegd worden, alvorens het gedoopt is. Grooter wreedheid en barbaarsohheid bestaat wellicht niet dan daar, waar zulke bijgeloovige meeningen gehuldigd worden! Te verwonderen is het
dan ook niet — gelijk de dagbladen ons meermalen hebben meegedeeld — dat zoovele jonggeborenen sterven, die dadelijk na de geboorte naar een soms ver-afgelegen kerk werden gebracht. Ja, de voorbeelden zijn niet zeldzaam, dat zulke ongelukkige stumpertjes, bij nijpende koude, van gebrek en ontbering omgekomen zijn. Reeds de oudere geneesheeren, als Mauriceau Jeviani (1768), Peter Frank en anderen, hebben zich krachtig tegen die handelwijze verzet. Volgens Villermé en Quetelet, is in Frankrijk en België de sterfte der kinderen het grootst dadelijk na de geboorte, ’t Schijnt echter wel, dat de leer ook hier, helaas, boven de natuur moet gaan! Ligt het kind in de wieg, dan mag men er niets over heen halen, anders krijgt het arme schaap drukking op de maag. Het kan licht gebeuren, dat men, door over de wieg het een of ander voorwerp tot zich te trekken, het ongeluk heeft met zijn lichaam op dat van het tenger kind te drukken. In zooverre heeft er eene bepaalde drukking op de maag van ’t kind plaats, hetgeen natuurlijk zeer nadeelig is. Om dit te voorkomen, is het beter, dat men nooit over de wieg reikt. Doch buiten deze om, en met gepaste voorzorgen, steekt er hoegenaamd geen gevaar in voor drukking op de maag... Men moet het kind een stuk brood in den mond steken, opdat het niet snoeperig worde en altijd te eten hebbe. Zoolang het kind een stuk brood in den mond houdt, heeft het natuurlijk te eten. Doch het zou al te onzinnig zijn, te gelooven, dat het daardoor in het vervolg voor gebrek zou bewaard blijven, zonder dat het behoeft te werken. Het is niet goed den kinderen vóór hun zevende jaar het haar af te snijden, omdat men anders het verstand wegsnijdt. Kan men wel zotter denkbeelden koesteren omtrent het verstand dan in deze bijgeloovige meening gelegen is? Wie heeft ooit gehoord, dat het verstand in het haar zit? Wanneer dit werkelijk het geval ware, moesten alle kaalhoofdigen — en zoodanigen zijn er juist veel onder de geleerden! — domme mpnschen zijn, terwijl zij, die met eene natuurlijke haarbedekking op het hoofd voorzien blijken — en zQodanigen bevinden er zich juist nog al velen onder de bijgeloovige en niet-hoog-timmerende landlieden — ontegenzeggelijk schrandere bollen moesten zijn. Neen! Juist het veelvuldig knippen van het haar bevordert op krachtige wijze den haargroei, terwijl, wanneer men dit nalaat, kans bestaat, dat het haar uit zijne kracht groeit en, behalve tot haar- en huidziekten, nog tot andere ongemakken leidt. Dat er in haar kracht zit, of liever, dat sterk-ontwikkelde menschen meestal krachtig haar hebben, terwijl zwakke, ziekelijke stumperts weinig of geen haar-ontwikkeling toonen, is algemeen bekend. Maar dat er verstand in het haar zou zitten, neen, dit is nog nooit gehoord. Alle menschen, die als krachtig en sterk worden afgeschilderd, gelijk wij van een Simson en anderen in den bijbel lezen, hadden een krachtigen haargroei. De reden waarom men tijdens eene ernstige ziekte, die de lichaamskrachten ondermijnd heeft, geheel of gedeeltelijk van zijn haar beroofd wordt, is daarom niet ver te zoeken.
---

BUITENLANDSCHE POLITIEK.
De jaren volgen elkander op cin gelijken op elkander, en hoezeer men ook spreekt, ‘fn schrijft over de.folkssouvereiniteit, hoezeer ’t ook bïijkt, dat de telkens herhaalde misstappen eener regeerende iNi’uUerheid aan de algemeene volksbelangen nadeel berokkenen, toch blijft ’t uitoefenen eener vrije controle des volk eene illusie. Zoo dikwerf de regeeringen den bijstand des volk behoeven, om plannen ten uitvoer te leggen, welke zonder dien bijstand niet kunnen tot stand komen, wordt ’t politiek leven opgewekt, om, zoodra de vraagstukken welke men wenschte opgelost te zien, zijn afgehandeld, dat leven zoo spoedig en zoo goed mogehjk weder uitteblusschen. Dat dit intusschen even gevaarlijk is voor ’t gezag als voor de vrijheid, en dat langs dien weg de staatsmacht zich veel krachtiger doet gelden dan in eene welgeordende maatschappij wenschelijk is, blijkt ook thans weder in Frankrijk. Nauwelijks heeft de regeering het plebiscit noodzakelijk verklaard, of ’t verspreiden van schrik en angst onder de meerderheid der natie wordt door alle geoorloofde en heroiëke middelen bevorderd. Daartegen hebben toen weder 19 leden van ’t wetgevend lichaam en 8 vertegenwoordigers der radicale pers geprotesteerd, door een manifest, waarbij zij zich beklagen over de handelwijze van ’t uitvoerend bewind, dat aan den vooravond der volksstemming uittreksels eener geheime procedure mededeelt, en zonder ’t volk in staat te stellen, de waarde dier mededeelingen te beoordeelen, ontroering en schrik te weeg breng, om aanhangers voor ’t plebiscit te werven. In het ultramontaansche orgaan l’Univers is een anonieme schrijver opgetreden met een nog niet gebezigd argument tegen ’t plebiscit. In de nieuwe constitutie worden de beginselen van 1789 vooropgesteld, en nu beweert die schrijver dat, aangezien deze beginselen verderfelijk zijn, hij weigert daaraan zijne goedkeuring te hechten. De gevaren eener revolutie te ontkomen, door de erkenning der verdorven beginselen van 1789, zou erger zijn dan eene revolutie, welke die beginselen vernietigde. Intusschen, voor de aanneming van ’t plebiscit bestaat geen redelijke twijfel. De koortsachtige beweging in ’t staatkundig leven der Fransche natie zal nu spoedig plaats' maken voor de verdere ontwikkeling der constitutioneele en parlementaire regeeringsbeginselen. De toenadering tusschen de Polen en de Duitschers wordt in Oostenrijk merkbaar. Na de belangrijke rede, dezer dagen door prins Czartoryski uitgesproken, erkennen de Czeechen, dat op den bijstand van Polen tot herstelling van Galicië, als afzonderlijken staat, niet meer te rekenen valt. Uit Weenen wordt gemeld, dat kardinaal Antonelli dezer dagen eene nota heeft verzonden, in antwoord op de nota, welke ’t pauselijk gouvernement, door tusschenkomst van den heer Trauttmansdorff, gezant van Oostentenrijk te Rome, ontvangen had. Deze nota is door den nuntius aan de minister van buitenlandsche zaken te Weenen voorgelezen. Op verzoek van den heer v. Beust is daarvan aan den minister van buitenlandsche zaken afschrift gelaten. Bedoelde nota strekt tot antwoord op die van 10 Februari betreffende de conciliezaken, en wel voornamelijk omtrent het schema de Ecclesia, dat toen in discussie zou worden gebracht. De nota van den kardinaal handhaaft het door den heiligen stoel aangenomen uitgangspunt en is op vrij heftigen toon gesteld. Men verklaart deze heftigheid uit de gevolgen, welke de Oostenrijksche nota van 10 Februari gehad heeft. Daar zij de voorloopster en het teeken der beweging van de diplomatie ten aanzien der conciliezaken is geweest, kan men ’t niet vreemd vinden, dat kardinaal Antonelli niet zeer ingenomen is met de gespierde, pittige vertoogen, welke de groote mogendheden hebben ingeleverd, om zoo mogelijk den paus te bewegen zijne gewaagde stellingen niet te ver te drijven.
---

BUITENLAND.
FRANKRIJK. De regeering heeft niets verzuimd, wat strekken kon, om de oppositie tegen ’t plebiscit zoo krachteloos mogelijk te maken. De voornaamste oppositiebladen werden door haar in beslag genomen; eerst de Siècle, de Avenir National, de Reveil, de Marseillaise, en thans weder de Rappel, omdat dit blad een artikel van Charles Hugo en een brief van Felix Pyat had opgenomen over ’t complot. Niet alleen de hoofd-ambtenaren, ook de mindere beambten doen al ’t mogelijke, om zich verdienstelijk te maken, en der regeering eene groote meerderheid te helpen bezorgen. Daarbij hebben ze alle beleefdheid, die de heer Ollivier aanvankelijk had voorgeschreven, op zijde
jezet, en op den publieken weg houden zij de burgers aan m brengen hen naar ’t' politiebureau, wanneer zij maar vermoeden, dat zij stembiljetten, met neen voorzien, bij sich dragen. Komen die arme sukkels dan voor de politie-commissarisscn, dan laten deze hen natuurlijk weder vrij. Doch zij veroorloven zich tevens de vrijheid, hun te ontnemen alle bulletins of briefjes op de anti-plebiscitaire stemming betrekking hebbende. Zoo werd een kapper, rue de Seine, een uider man, rue de Montreuil, enz., aangehouden. Het garnizoen wordt bijzonder in ’t oog gehouden. Eenige soldaten, die den moed hadden ook ’t biljet met neen te vragen, werden dadelijk verklikt, en zullen wel gedeporteerd worden naar Afrika. In de provinciën gaq,t ’t nog veel krasser toe. Men verbindt daar maar al wat zich niet tot ja wil laten dwingen aan ’t complot, en brengt de opposanten tijdelijk achter slot.
---

ENGELAND.
In het 10de jaarverslag der „saamverbonden” timmerlieden- en schrijnwerkers-vereeniging te Londen wordt medegedeeld, dat meer en meer de aandacht der leden gevestigd was op de landverhuizing, en dat er reeds verscheidene voorstellen waren gedaan, om eene practische uitkomst te verzekeren aan het voornemen van velen, om den overvloed van arbeidskracht te verplaatsen. Uit ’t verslag blijkt voorts, dat de gemoederen der bekwame werklieden door dit vraagstuk steeds levendig worden ingenomen. Dat eene landstreek, waar meer arbeid en minder pauperisme heerscht dan in de hoofdsteden van Engeland, hun eene begeerlijke woonplaats toeschijnt, is overigens niet te verwonderen. In de voornaamste takken van handwerksnijverheid wordt een aantal onbekwame werklieden gevonden, en ’t is bedroevend, de ellende dezer lieden dagelijks te moeten lenigen. Daarom is de vraag: „Wat kan er voor die lijdende menigte gedaan worden?" van ’t hoogste belang. Wanneer, dus eindigt ’t verslag, de regeering ons nu en dan eenige rijksvaartuigen wilde leenen, en ons tijdelijk bij staan met grond, zouden wij, in vereeniging met eenige menschenvrienden, spoedig een goed plan ontworpen hebben, om zoowel bekwame als onbekwame werklieden met hunne huisgezinnen te verplaatsen uit tooneelen van ellende tot flinke werkzaamheid. De bloem onzer werklieden zou op deze wijze door geestkracht en geschikte middelen ook andere landen van dienst zijn in de vermeerdering van arbeid en welvaart. Het getal leden dezer vereeniging bedraagt 9305. Eene andere vereeniging te Londen, ter verbreiding van ’t christendom onder de joden, hield hare 62e jaarlijksche vergadering. De uitgaven bedroegen in ’t afgeloopen jaar 31,232 p. st. (circa ƒ 400,000). Volgens ’t verslag had de vereeniging in verschillende oorden der wereld, vooral in Palestina, belangrijke vorderingen gemaakt. Ook in Azië en Afrika waren hare pogingen met gunstigen uitslag bekroond, en door de vrijzinnigheid van de Ottomaansche Porte was men er in ’t laatste jaar in geslaagd, ook te Damascus een zendingspost te vestigen. Men hoopte ook onder de duizenden joden in Turkije de christelijke godsdienst te verspreiden. Volgens een langs den Britsch lndischen kabel overgeseind telegram, hebben de keizerlijke troepen in China eene nederlaag geleden, en wel in ’t noorden, te Shansi. Daarbij zijn hunne aanvoerders en ruim 20,000 manschappen op ’t slagveld gebleven. In het huis der gemeenten is voorgesteld, de nationale gallerij en sommige gedeelten van ’t Britsch museum drie avonden ’s weeks, van 7 tot 10 ure, bij gaslicht open te stellen voor ’t publiek. Eenige leden wenschten liever de Zondagen voor de bezichtiging der musea aantewijzen, te meer, omdat tegenwoordig reeds vele werklieden ’s Zondags werkten, om ’s Maandags de musea te kunnen bezoeken. Een ander lid deelde mede, dat bij alle avond-tentoonstellingeü was gebleken, dat de werklieden daarvan ruim gebruik maakten. Alleen ’t South-Kensington-museum was door meer dan 3,000,000 werklieden gedurende de avond-tentoonstellingen bezocht. Te.n slotte werd het .voorstel ingetrokken, wegens ’t daaraan verbonden brandgevaar en den
schadelijken invloed van t Londensch gaslicht, dat, volgens
gen en kool gezuiverd is. Ook hadden de bestuurders van ’t Britsch Museum zich bereid verklaard, eene aanzienlijke collectie kunstwerken, waarvan zij dubbele exemplaren hadden, ter beschikking te stellen van ’t Kensington-museum. SPANJE. In vele streken van Spanje heerscht armoede. Zoo is bij de regeering een telegram ingekomen, van de staten der provincie Jaen, om aantedringen op ondersteuning van 't ministerie van finantiën. Zoo dit niet geschiedde, zouden de bestuurders der inrichtingen van openbare liefdadigheid genoodzaakt zijn, die gestichten te sluiten, en de zieken uit de hospitalen te jagen, wijl niemand meer brood op crediet wil geven, zelfs geene 24 uren. De leveranciers der gestichten hadden eenparig besloten, niet anders dan tegen contante betaling met, de levering van benoodigdheden voor de gestichten voorttegaan. Olozago is uit Parijs te Madrid aangekomen, en door verscheidene Cortes-leden uit de verschillende partijen verwelkomd. De Cortes houden zich bezig met de beraadslaging over ’t budget.
---

