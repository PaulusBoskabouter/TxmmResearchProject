OOSTENRIJK.
Uit eene officieuse bron wordt verzekerd, dat de regeering, ten einde de Polen tevreden te stellen, bereid zou zijn tet de volgende concessiën: lo de wijze der verkiezingen wordt uitsluitend door den Gallicischen landdag bepaald; 2o aan het opperste gerechtshof te Weenen wordt eene afzonderlijke afdeeling voor Gallicië toegevoegd; 3o Gallicie erlangt een stadhouder, die voor de uitvoering van de wetten des lands jegens den Landdag verantwoordelijk is; 4o er wordt een afzonderlijke minister voor Gallicië benoemd, die in den ministerraad zitting en stem heeft. Dat het ministerie het denkbeeld niet heeft opgegeven, om ook met de Czechische partij in Bohemen over een vergelijk te onderhandelen wordt voortdurend verzekerd.
---

SPANJE.
Een bij den Parijschen Constitutionnel ontvangen schrijven uit Madrid van den lOden zegt: „De zaak van den hertog van Montpensier gaat nu eens vooruit en dan weder achteruit; de beursspeculanten doen hun voordeel met die wisselingen. Eenige dagen geleden, toen het nieuws van den dag gunstig voor Montpensier’s troonsverheffing was, rees hier de koers der Spaansche fondsen; gisteren daalde hij, daar zijne candidatuur tegenwerking bij het bewind ontmoet. Maar de hertog geeft de hoop niet op; hij meent dat de leiders der revolutie, wat vroeger of wat later, wel zullen moeten besluiten om hem op den troon te plaatsen. Intusschen leeft hij te Madrid als een eenvoudig burgerman, en verplicht hij door mildheid en liefdadigheid vele lieden aan zich. Hij ondersteunt broodelooze werklieden, en heeft het plan om hier ter stede groote blokken arbeiderswoningen te bouwen. Doch de conservatieve, de carlistische en de republikeinsche dagbladen bestrijden zijne troonsverheffing, en ook de Iberia, een orgaan van de progressisten-partij, inzonderheid van den president-minister Prim. „Heden-ochtend leest men in de dagbladen een brief van don Henrique, den schoonbroeder der koningin Isabella, aan den hertog van Montpensier, een brief vol beleedigingen en grofheden. Aan dat stuk zou eenig gewicht gehecht worden, zoo het niet bekend ware, dat de geestvermogens van don Henrique de Bourbon min of meer gekrenkt zijn en dat hij sedert lang, door geldverlegenheid verbijsterd, zich over de maatschappelijke voegzaamheid en de plichten jegens nabestaanden pleegt heen te zetten. Het bovengemelde schrijven is dan ook, even als zoovele vroegere verklaringen van Henrique, door het publiek alle opmerkzaamheid onwaardig geacht.” Dit schrijven schijnt de oorzaak te zijn geweest van een duël, waarin don Henrique den 12 dezer door den hertog van Montpensier doodgeschoten is.
---

Advertentie
BERICHT.
Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden. De betaling der abonnementsgelden geschiedt vóór het op 31 Maart e. k. afloopend kwartaal, door franco-toezending van een postwissel aan ’t Bureau. H. H. Abonné’s gelieven, om staking in de toezending na 31 Maart te vermijden, hunne abonnements-gelden volgens de bovenstaande voorwaarden intezenden.
---

ONZE WONINGEN.
Be toestand der woning, van de streek en van het klimaat, waarin de mensch leeft, heeft op zijn welstand invloed. Prof. C. Bock. I. Ernstiger dan ooit heeft men in den laatsten tijd het oog geslagen op de meerdere of mindere geschiktheid der woningen, waarin de menschcn het grootste deel huns levens doorbrengen. Vooral het verblijf der arme klasse, speciaal der arbeidende bevolking, is in vele opzichten ellendig te noemen. Daarom juist zijn wij er dankbaar voor, dat men in den laatsten tijd heeft ingezien, dat die toestand nog veel te wenschen overlaat; dat het oogenblik daar is om het kwaad, ’t welk zoo vernielend om zich heen grijpt, te beteugelen en, zoo mogelijk, uit te roeien. Volksgaarkeukens en geschikte woningen voor den arbeidenden stand zijn twee vragen des tijds, die opgelost moeten worden, en waaraan dan ook, het moet ter eere van onzen tijd worden gezegd, met kracht gewerkt wordt. Men is doordrongen van het denkbeeld, dat men niet alleen goed voedsel, maar ook goede woningen dient te hebben; dat ook de laatsten tot de onvermijdelijke \zvem-behoeften behooren. Wel is waar mag men ook de woningen der dusgenaamde „burgerklasse” alles behalve onberispelijk achten — wij zullen daarop dan ook in deze opstellen krachtig de aandacht vestigen — doch in de eerste plaats zijn het de woningen der arbeidende klasse, die wij thans tot een onderwerp onzer beschouwing zullen kiezen.
In groote steden is het gebrek aan kleine, goedkoope woningen tot eene werkelijke behoefte gestegen. Doch ook op het platte land is liet dikwijls niet minder moeielijk, een geschikt onderkomen te vinden, niet al te ver verwijderd van de plaats, waar men werken moet. En toch is juist de woning van zooveel onschatbare waarde, zoowel voor den ongehuwden als voor den gehuwden arbeider. De gezondheid en de zedelijk• heid zoowel van enkelen als van geheele gezinnen worden in hooge mate van de woning afhankelijk gemaakt. Voor den arbeider, die in zijne eigen woning werkt, is zij de plaats, waar hij verreweg het grootste deel van zijn leven doorbrengt; voor het meerendeel van hen, die in het open veld of in de fabriek arbeiden, moet zij de plaats zijn, waar zij ten minste ’s avonds terugkeeren om uit te rusten, of waar zij des Zondags met het gezin doorbrengen. Zij moet de plaats zijn, waar huiselijke tevredenheid en huiselijk geluk heerschen, even als voor ieder het kamertje of het verblijf, dat hij zijne woning noemt, eene plaats dient te wezen, waar hij van zijn werk kan uitrusten en waar hij nieuwe lust en kracht tot den arbeid verzamelen kan. Vindt hij die niet; vindt hij zich niet op zijn gemak binnen die vier muren, zoo is het niet te verwonderen, dat hij tot het gevaarlijk kroegleven overhelt en met vurig verlangen naar den borrel grijpt, die hem al spoedig het vreeslijkste
vergif als een reddenden engel doet beschouwen, omdat hij daardoor zijn leed kan onderdrukken en tot zwijgen brengen. Hij doet het, al onderdrukt hij zijn leed ook slechts voor eene poos, al zij het ook, dat hij daardoor den dood in de armen loopt en zijn gezin ten ondergang brengt. Eere zij daarom toegebracht aan die mannen, welke er zich eene levensquaestie van maken, het lot van den arbeider te verbeteren! Terwijl wij aan de eene zijde den heer de Boer te Rotterdam dank zeggen voor den volhardenden ijver, om door zijne volksgaarkeukens en door de belangelooze diensten, waarmede hij een fikschen stoot aan die zaak heeft gegeven, medetewerken aan het geluk der arbeidende klasse, is het aan den anderen kant niet minder verblijdend, dat men door het bouwen van goede, met de eischen des tijds overeenkomende arbeiderswoningen toont overtuigd te zijn, dat er ook van die zijde aan ’s werkmans geluk behoort gearbeid te worden. Met genoegen ontwaren wij dan ook, dat er doortastende maatregelen worden genomen tot het oprichten van dergelijke woningen, waartoe de expositie der buitenlandsche modèlarbeiderswoningen, tijdens de ten vorigen jare gehouden tentoonstelling in het Paleis van Volksvlijt te Amsterdam, veel heeft bijgedragen. Schooner weldaden dan eene goede voeding en eene goede woning kan men den arbeider onmogelijk bewijzen. Waar deze gepaard gaan, kan men met des te meer ernst en kracht aan zijne intellectuëele welvaart arbeiden, door goed onderwijs bij de toekomstige arbeiders, door aankweeking van nuttige en noodzakelijke wetenschappen, waardoor hij een des te bruikbaarder lid der maatschappij wordt, èn voör zich-zelven èn voor anderen. Arbeiderswoningen zijn daarom — ik herhaal het — even noodzakelijk als de volksgaarkeukens, die weldra door ons geheele land zullen verspreid zijn; zulke woningen zijn des te meer noodzakelijk, omdat de arbeider zich niet altijd eene woning kiezen kan, welke hem het best past. Immers, eene dure woning kan hij zich niet huren; zij mag ook niet al te ver gelegen zijn van de plaats, waar hij werkt; terwijl nog zoovele andere omstandigheden in aanmerking komen, waardoor hij besluiten moet, eene slechte woning te betrekken, die dichterbij en tevens goedkooper is. De gevolgen van den slechten toestand en van de ongezonde ligging der woning kunnen niet uitblijven, ’s Werkmans gezondheid en arbeidskracht worden er onvermijdelijk door geknakt, en terwijl hij en de zijnen door ziekte en kwalen bezocht worden, is het niet te verwonderen, dat armoede en ellende den krachtigen man ongeschikt maken om voor zich en zijn gezin het brood te verdienen. Mochten zij, die zich geroepen achten, het lot van den arbeider te verbeteren, toch vooral hieraan hunne onverdeelde aandacht wijden! Want dat er werkelijk aan eene goede woning veel gelegen is, en eene ongezonde ligging en de ongunstige toestanden, waarin over ’t algemeen zoovele woningen zich bevinden, tot die gebreken behooren, welke men zooveel doenlijk moet trachten te verbeteren of te verwijderen, 'zullen wij nader in deze artikelen aantoonen.
---

BUITENLANDSCHE POLITIEK.
Duitschland vindt Beieren onder de Zuid-Duitsche staten weinig Duitschgezind De veroveringspolitiek van von Bismarck draagt thans nog hare wrange vruchten voor de Duitsche eenheid en voor Beieren. De vereenigde pogingen der patriotten en ultramontanen in Beieren hebben allen vooruitgang in dat land afhankelijk gemaakt van ’t verscheuren der banden, welke ’t nog aan den NoordDuitschen Bond verbinden. Die banden te verscheuren, daartoe ontbreekt het evenwel der thans bovendrijvende partij in Beieren aan den moed en de kracht. En geen wonder! Geïsoleerd, is Beieren niet in staat zijne onafhankelijkheid te behouden; in een verbond met Oostenrijk durft ’t zich niet wagen; daarbij zou ’t ook waarschijnlijk niets winnen, maar alles verliezen kunnen. Door een militaire overeenkomst is het met Pruissen verbonden. Zeide het die overeenkomst op, dan zou het, mdien Pruissen daaronder onverschillig bleef, zich den haat der overige Zuid-Duitsche staten op den hals halen, want de buitengewone oorlogslasten, waaronder die staten gebukt gaan, kunnen slechts door vrede en broederschap met Noord-Duitschland verminderen. Nu het wantrouwen der bevolking (opgewekt door von Bismarck’s annexatiewoede) tegen de zelfstandige staatslieden in Beieren is geëxploiteerd, en deze daardoor verwijderd zijn, keert zich dat wantrouwen tegen de patriotten en ultramontanen, welke gemeenschap blijven onderhouden met Pruissen, en juist om die gemeenschapsoefening de vorige regeering hebben veroordeeld en bij ’t volk verdacht gemaakt. Pruissen moet dus toch niet zoo gevaarlijk zijn als de patriotten beweerden! Door een handelstractaat met den Noord-Duitschen Bond geniet Beieren voordeelen, welke ’t niet ontberen kan. Yolgens dat tractaat ontvangt Beieren pro-rato der bevolking inkomsten, welke voor de schatkist onmisbaar zijn. De staatkundige en godsdienstige hartstochten kunnen die schatkist niet vullen, zoodat ook dat handelstractaat onaantastbaar is.
De nieuwe regeering kan dus geen der beloften, welke haar op ’t kussen bracht, nakomen, voor geen der aantijgingen, welke zij tegen den verguisden prins von Hohenlohe aanvoerde, bewijzen bijbrengen, en sedert het optreden van den graaf von Bray heeft ze dan ook nog geen enkel teeken van leven gegeven. De andere Zuid-Duitsche staten gaan intusschen voort met de regeling hunner gemeenschappelijke belangen, en die, welke zij met NoordDuitschland gemeen hebben. In Wurtemberg is de Duitsche partij, gesteund door de democratie, ijverig in de weer om op vermindering van diensttijd bij het leger en op verbeteringen in de wet op de militaire dienst aantedringen. Ook in Frankrijk wordt al ’t mögelijke gedaan, om de vredelievende gezindheid der tegenwoordig regeerende staatslieden in Pruissen en Frankrijk te doen doordringen tot de bevolking. Een der leden van het Fransche kabinet van 2 Januari verklaarde onlangs, dat alle ministers vredesgezind en welwillend zijn jegens Duitschland in ’t algemeen en Pruissen in ’t bijzonder. Wel had het ministerie aanbiedingen ontvangen, welke tot vijandschap of spanning hadden kunnen leiden. Zoo wees hij onder anderen aan, hoe vóór de hervormingen in ’t Fraiische staatsbestuur generaal Fleury te Petersburg de NoordSleeswijker-quaestie had opgerakeld en aangegrepen, als ’t initiatief tot diplomatieke handelingen, en hoe ’t tegenwoordig ministerie dadelijk na zijn optreden had ingezien, dat die zaak slechts dan moest besproken worden, wanneer men Frankrijk met Pruissen in moeielijkheden wikkelen wilde. Nu Pruissen het bewijs heeft geleverd, dat alle veroveringsplannen of dwangmaatregelen zijn weggevallen uit zijne staatkunde ten opzichte van Zuid-Duitschland, en ( het op de bevolking der Zuid-Duitsche staten geenerlei pressie wil uitoefenen, om ze te brengen tot toenadering i bij den Noord-Duitschen bond, bestaat er voor Frankrijk ( geenerlei oorzaak om zich te beklagen over de staatkunde ^ van Pruissen.
Ook in Zwitserland gaat de geleidelijke ontwikkeling der materieële belangen zonder stoornis voort. De Bondsraad heeft aan de Pruissische regeering medegedeeld, dat de 20,000,000, welke Zwitserland bijdragen moet voor de constructie der St.-Gothardbaan gevonden zijn, en dat het den Zwitsers aangenaam zal zijn te vernemen, hoeveel nu door de betrokken Duitsche staten zal worden bijgedragen voor dezen internationalen spoorweg. In Bumenië houden de politieke partijen nog altoos de bevolking in spanning. De oude hopodar Couza heeft bedankt voor de eer, om het volk te vertegenwoordigen; de volksvertegenwoordiging is nu verdeeld over de vraag, welke oorlogslasten ’t volk wel dragen kan.
---

ENGELAND.
BUITENLAND.
Dezer dagen is tusschen het Belgisch en het Engelsch gouvernement een drukke briefwisseling gevoerd over de volgende zaak. De eerste minister van Engeland, Gladstone, ontving onlangs eene brief, waarin een persoon, wiens handteekeuing onleesbaar was, hevige bedreigingen deed. Hij verklaarde namelijk, dat de heer Gladstone, indien hjj in de maatregelen, door hem ten aanzien van de spoorweg-maatschappij Eutscbuk-Varna genomen, volhardde, van hem een dolkstoot of een kogel moest venvachten. Deze brief was te Gent geschreven en aldaar op de post bezorgd. Het Engelsch gouvernement overhandigde den brief aan den Belgischen gezant te Londen, die hem aan zyne regeering zond om een onderzoek intestellen. De schrijver is echter, ondanks alle in het werk gestelde pogingen, niet ontdekt kunnen worden.
---

BELGIË.
De Belgische bladen behelzen de acte van beschuldiging tegen Dessous le Moustier, te Hornu woonachtig, in zake der bekende door hem gepleegde moorden op de drie broeders Ihirion, veekoopers in Belgisch Luxemburg, alsmede de vergiftiging van zijne vrouw en zijn schoonvader. De drie moorden werden door hem gepleegd om zich van het geld zijner slachtoffers meester te maken en de beide vergiftigingen om zich van het stilzwijgen te verzekeren dier twee personen, welke met een en ander bekend waren.
---

