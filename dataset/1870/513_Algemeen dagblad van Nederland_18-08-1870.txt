Grod helpt wie zich-zelven helpt!
Voor twee volken, die door handel en nijverheid met elkander gemeenschap oefenen, zijn de kortste en veiligste handelswegen onontbeerlijke grondslagen voor den opbouw eener verhoogde maatschappelijke samenleving en welvaart. Daarom was het een verblijdend verschijnsel, dat algemeen de belangstelling werd opgewekt, toen onze bekwame ingenieur, de heer Jansen, te voorschijn trad met een onder den naam van een brug over den oceaan bekend stoomvaartplan, tot verbinding van Nederland met de Yereenigde-Staten van NoordAmerika. Minder verblijdend was ’t, dat tot nu toe de uitvoering niet slaagde, ’t Scheen wel als zou de belangstelling in die uitvoering inslapen bij onze tot bespiegeling geneigde landgenoten, toen het uitbarsten van den oorlog tusschen Duitschland en Frankrijk de alledaagsche slaperigheid eene wijle verdreef. Thans ziet men in, hoe noodzakelijk ’t voor Nederland is, zich van eene directe postgemeenschap met Noord-Amerika te verzekeren. De gemeenschap met Hamburg en Bremen is verbroken, wie weet voor hoe lang. Alles concentreert zich thans op Liverpool, en zoo ooit is ’t thans de tijd om de vaart op Amerika te beginnen. Het zou vervelend zijn, hier te herhalen, wat al oorzaken ’t plan van den heer Jansen dwarsboomden ; hoe als altoos bijzondere belangen de aandacht van ons volk van de hoofdzaak afleidden; hoe de angstvallige voorzichtigheid van onzen minister van finantiën de volksontwikkeling tegenstreefde, en de uitvoering, reeds zoozeer vertraagd, geheel onverschillig maakte voor den ontwerper. Evenmin behoeven wij een uitvoerig, op cijfers gegrond betoog te leveren van de wenschelijke, noodzakelijke en voordeelige uitkomsten, welke de uitvoering zal opleveren. Een andere vraag is deze: „Wie wil zich thans met de uitvoering van ’t plan belasten?” De ontwerper, de heer Jansen, verdient de erkenning, welke zijn plan onder ons verwierf, in ruime mate; maar ’t is van ’s mans geduld niet te vergen, dat hij, afdalende tot de halfheid en bekrompenheid van hen, die voor en na beproefden zich van zijne denkbeelden meester te maken, zich ook met de uitvoering belaste. Wat wij echter wel van den ontwerper mogen verwachten, wat zijne vaderlandsliefde ons zeker niet onthouden zal, zoo hij waarlijk de behoefte dezer oogenblikken en hunne waarde voor den opbouw van den Nederlandschen handel erkent, is dat hij nogmaals de belangstellenden bijeenroept, en onderzoekt of er in Nederland nog mannen zijn te vinden, die ’t ijzer weten te smeden wanneer ’t heet is. Reeds in ons no. van Maandag werd er, in verband met de gestaakte gemeenschap tusschen New-York, Hamburg en Bremen, op gewezen, dat ’t, zoo ooit, thans de tijd is, de directe stoomvaart op Amerika in ’t leven te roepen, en met genoegen merkten wij op, dat onze stem weerklank vond bij de Nederlandsche pers. Ook ’t Vaderland toch wijst heden op de gewichtige gevolgen eener dergelijke vaart voor onzen handel. Na alles wat reeds over deze zaak geschreven is, achten wij ’t thans tijd om te handelen. Mochten wij ons daarin vergissen, niemand beter dan de heer Jansen zal ons daarvan kunnen overtuigen. Men vergete echter niet, dat ’t dikwerf gebeurt, dat de ontwerper van een goed plan geene lust en opgewektheid gevoelt, om ’t uittevoeren. Ook is ’t waar, dat dikwerf kleinere en grootere belangen van bestaande ondernemingen de uitvoering van nieuwen tegenwerken. Dit veroorzaakt gewoonlijk bij geniale ontwerpers een afkeer tegen de praktijk, die niet dan schadelijk en nadeelig terugwerkt op ’t volksleven. Doen zich dergelijke verschijnselen voor, dan staan gewoonlijk de mannen van de praktijk op, om te voorkomen, dat een goed denkbeeld in de geboorte verstikt worde door de baatzucht van tegenstrijdige belangen. Gemeenlijk rijzen er dan twistvragen op, wier oplossing slechts a posteriori en dus na de handeling mogelijk is. De mannen der praktijk, meestal te goeder trouw, worden door zulke twistvragen in de engte gedreven en alleen een krachtig initiatief kan de tegenstanders der praktijk tot rede brengen. Hoe dikwerf zagen wij dit niet reeds in ons vaderland, bij de uitvoering van zoovele werken, die daardoor niet zelden in verkeerde handen vielen ! Slechts door bezadigdheid, geduld, moed en liefde
voor ’t algemeen belang aan de zijde des ontwerpers, en door vertrouwen, welwillendheid en ijver aan de zijde der practici is een vereenigde wilskracht te verkrijgen, als gevorderd wordt voor de uitvoering van groote werken. Tot nogtoe echter heeft Nederland zich daardoor althans gunstig onderscheiden, dat ’t ons minder ontbreekt aan die wilskracht dan andere volken. Terwijl bij Engelschen en Belgen veelal de gewoonte bestaat, bij groote werken in de eerste plaats naar de regeering te zien, plegen wij zelf de handen uit den mouw te steken. Zoo er dus voordeel is te behalen met de directe stoomvaart op Amerika, twijfelen wij niet, of ook thans zal eigen initiatief zich opdoen. Eene bijzonderheid, welke aan de uitvoering dezer zaak is verbonden mogen wij evenwel niet uit ’t oog verliezen. Even als alle reederij-zaken van den loop des handels afhangen, zal ’t ook met deze zaak gaan. Zoo zij echter tot uitvoering komt, heeft zij voor onze postgemeenschap met Noord-Amerika meer waarde dan eene uitheemsche reederij, m. a. w. de minister van finantiën mag deze onderneming met gerust geweten hoogere vracht betalen voor ’t brievenvervoer, dan zou worden berekend volgens de gewone, gemiddelde vrachtprijzen der mail. Daarmede verzekert hij ’t Nederlandsche volk tegen gebeurtenissen als b.v. thans zijn voorgevallen. Daarin ligt dus geene bescherming. Neen! Het volksbelang vordert een dergelijk contract met ondernemers, zoo deze zich opdoen. ‘ Er is echter ook eene andere mogelijkheid denkbaar. De ondernemingsgeest is gewoonlijk in oorlogstijd niet tot zijne grootste spankracht te brengen. Het zou dus niet onwaarschijnlijk zijn, dat, zelfs zoo ’t initatief tot de uitvoering door practische mannen, met. of zonder medewerking van den ontwerper, wordt genomen, de middelen blijven ontbreken. Nu is echter weinig tijd te verliezen. Daarom ware ’t wenschelijk, dat de regeering zich niet onttrok aan samenwerking met degelijke ondernemers; dat ze, in stede van hen allerlei subtiele becijferingen voorteleggen, flink optrad om eene zaak te helpen in ’t leven roepen, waarmede de eer en de toekomst van Nederland, als handeldrijvend volk, verbonden zijn. Reeds is ons land een vrijhaven. Doch die vrijhaven wordt nog te weinig bezocht. Laat dan de opwekkende beginselen, welke een vrijhaven doen bloeien, ons meer en meer doordringen, en spoedig zullen internationale banden met de groote republiek — die zooveel aan onze voorouders is verschuldigd — ons volksbestaan, onzen handel en onze nijverheid opheffen uit hun verval!
---

BU1TENLANDSCHE POLITIEK.
De ontzaggelijke legerorganisatie, die von Moltke in staat stelde zijne belofte te vervullen, om binnen 14 dagen een leger van 350,000 aan den Rijn in slagorde te stellen, schijnt de Franschen in hunne bewegingen verlamd te hebben. Hunne geestkracht is tegen zoo ongewone machtsontwikkeling niet bestand geweest, of wel, men zou aannemen moeten, dat zij niet gereed waren toen zij den oorlog aan Pruisen verklaarden. Hoe dit zij, nu de Pruisen aanvallers zijn, verdedigen de Franschen zich met eene volharding, die voor ’t verkeeren van de oorlogkans nog eenigen grond laat. De slag, dien Frankrijk in ’t aangezicht kreeg, was zoo onverwacht, dat ’t er geheel door van streek geraakte. Doch men begint zich te bezinnen, en hoewel de Franschen hun aanvallenden strijd uit ’t eerste keizerrijk niet meer toepassen kunnen, blijven hunne soldaten altoos nog gevaarlijke vijanden. Bij den aanval, dien zij te verduren hadden onder de wallen van Metz, hebben zij gedurende vier uren tegen de Duitschers gestreden, die hun den terugtocht op verdun met goed gevolg betwistten. Volgens de Fransche berichten, had de keizer besloten, zijn leger terugtetrekken, en was de helft over de Moezel, toen de Pruisen tegen dien terugtocht protesteerden. Op het oogenblik dat de terugtocht begon, waren er, volgens de ingekomen ^berichten, geene vijanden in de nabijheid. Nadat men zich in beweging had gesteld, kwamen de Pruisen met eene groote macht opdagen. Onder die omstandigheden was ’t niet mogelijk, den terugtocht voorttezetten, tenzij men den vijand terugdreef. Volgens eene dépêche van den keizer aan de keizerin, is maarschalk Bazaine, bijgestaan door de generaals Ladmirault en Decaen, daarin geslaagd. Vergelijkt men dit bericht van den Franschen keizer met dat, ’t welk de koning van Pruisen aan de koningin zond, en met nadere berichten, dan blijkt ’t dat de keizer niet goed onderricht was van ’t gebeurde, toen hij naar Parijs telegrafeerde. Immers, de. Pruisen zijn er werkelijk in geslaagd, een deel van 't leger, bijMetz gekampeerd, den terugtocht te beletten. Slechts dat gedeelte, hetwelk reeds over de Moezel was toen zij op ’t terrein kwamen, is ontsnapt. Reeds meermalen heeft de regeering van de linkerzijde in ’t Wetgevend Lichaam aanmerkingen gehoord over de onnauwkeurigheid der officiëele berichten. Toen men eene onjuiste voorstelling had gegeven van de inneming van Nancy door de Pruisen, veroorloofde zich de heer Gambetta in ’t Wetgevend Lichaam te zeggen:
„Wij worden bestuurd door lieden, die daartoe onbekwaam zijn, en zij, die door hun geknoei deze ongelukken over ons land hebben uitgestort, mogen nu wel zwijgen en berouw toonen. Ik beschuldig niet, maar ’t verleden doet ’t welsprekender dan ik ’t zou kunnen. Waarom gaat de refeering nog voort met aan de volksvertegenwoordiging de ennis van datgene te onttrekken, ’twelk het volksbelang raakt ? „Wil men hier nog langer de belangen eener dynastie hooger stellen dan die van ’t volk P” Zoo gaat de begaafde redenaar voort, en hoewel zijn voorstel, om een commité van defensie in te stellen, nog verdaagd is, staat dit voorstel steeds op de dagorde der linkerzijde, die, zoo ’t schijnt, de republikeinen meer en meer op den voorgrond wil dringen. Het zal den generaal de Montauban niet weinig moeite kosten, den nieuwen storm, dia door de vereenigde krachten van Orleanisten en republikeinen dreigt, nu weder onjuiste berichten door den keizer zijn verspreid, te bezweren. Het schijnt intusschen, dat generaal de Montauban, anders gezegd graaf Palikao, zich als ’t noodig blijkt minder om de eer der dynastie, dan om de eer van Frankrijk zal bekommeren. Dat de mobiele garde nog niet algemeen gewapend is, verklaart hij ’t gevolg te zijn van gebrek aan geweren. Ten huize van den heer Cremieux heeft eene bijeenkomst plaats gehad. Daarin moet zijn overeengekomen, dat, zoo de omstandigheden dit noodig maken, de heeren Cremieux en Arago zich met de bevolking van Parijs zullen verstaan. De vervolging tegen de dagbladen is aan ’t afnemen. De persen van de Reveil zijn nog altoos wel verzegeld; maar Palikao moet verklaard hebben, dat hij daartoe niet heeft medegewerkt. De door ’t vorig ministerie ingestelde vervolgingen tegen de Siècle en de Cloche zijn niet voortgezet. Hebben de dagbladschrijvers al een tijd lang alleen gestaan in hun strijd tegen de avontuurlijke staatkunde, die Frankrijk in den tegenwoordigen toestand bracht, er is thans niemand, die ’t wagen durft hunne waarschuwingen te smoren. Waren zij vroeger gehoord, ’t arme volk zou thans niet door de Pruisen worden doodgeschoten!
---

FRANKRIJK.
BUITENLAND.
De Napoleonsdag is in Frankrijk niet met de gewone feestelijkheden gevierd, maar met openbare gebeden voor den keizer en voor het leger. In plaats van het Te Deum is, gelijk de Constitutionnel bericht, het Exaudiat in de kerken gezongen. Generaal Decaen, die aan het hoofd eener Fransche divisie nabij Metz staat, heeft de volgende dagorde uitgevaardigd: «leder soldaat die zijn geweer verliest zal ongewapend naar de voorposten worden gezonden. Hem zal dan eerst een nieuw geweer worden gegeven, wanneer hij een volledige uitrusting aan een vijandelijken soldaat zal hebben ontnomen.” Het departement der Alpes-Maritiraes, alsmede geheel Algerië, zijn in staat van beleg gesteld. Had men de geruchten mogen gelooven, welke eergisteren te Parijs verspreid werden, dan zou ’t Fransche leger op zijn terugtocht het geheele Duitsche leger onder bevel van den kroonprins in de pan hebben gehakt. De onwaarschijnlijkheid van dit gerucht behoeft wel geen betoog. Door reizigers te Parijs aangebracht, kon ’t wel niet meer dan de nagalm der ontmoeting bij Metz wezen, ’t Zou evenwel ook kunnen zijn, dat na die ontmoeting de Pruisen ’t Fransche leger hadden nagezet, en, gesteund door een ander corps, dat reeds over de Maas getrokken schijnt, van twee zijden op de Franschen zijn aangevallen, om hun den verderen terugtocht aftesnijden. Met spanning worden de berichten van ’t oorlogstooneel thans te gemoet gezien. Immers, ieder volgend bericht kan de volslagen desorganisatie van 't Fransche leger, dat reeds zoovele verliezen heeft geleden, meedeelen. De taktiek van Pruisen stelt evenwel ook het Duitsche leger aan groote gevaren bloot. Er behoeft slechts ééne verkeerde aanwijzing aan de voorwaarts-trekkende troepen gegeven te worden, om de eenheid van beweging te verbreken, en een deel der Duitschers te doen verloren gaan in dezen wedstrijd, wie van de beide legers de meest-gereede partij blijft. Blijkt uit volgende berichten, dat de Duitschers er werkelijk in geslaagd zijn, den Franschen de terugtocht aftesnijdeD, dan is van een veldslag bij Chalons geen sprake meer; dan zal, even als in den veldtocht van 1866, de krijgskans beslist worden door de snelle bewegingen der Pruisen, die hunne tegenstanders geen tijd laten zich op de van ouds gebruikelijke wijze in postuur te stellen, om slag te leveren. Yan een grooten veldslag is dan vooreerst geen sprake meer. De Th are de la toire meldt, dat in den nacht van 11 op 12 dezer eene talrijke bende ingezetenen de straten van Nantes afliep, de Marteillaise zingende, doch met deze variatie van ’t refrein: „Mardons, marchonst „La répulique en Trance règnera!” De Courrier de Nancy meldt omtrent ’t inbezitnemen dier stad door de Pruisen het volgende: «Den 12 dezer, ’s namiddags ten 3 ure, hebben vier Pruisische soldaten bezit genomen van Nancy, de oude hoofd stad van Lotharingen, en thaus de hoofdplaats van ’t departement der Meurthe. «Voegen wij er tot onze eer bij, dat Nancy eene open stad is, dat zij sedert den vorigen dag geen enkel soldaat meer binnen hare muren had, en dat de gemeenteraad, in ’t belang der ingezeten, de burgers tot kalmte had aangemaand. «Een half uur nadat de vier Pruisische soldaten in de stad waren verschenen, kwam een detachement van 26 Duitschers, dat bezit nam van ’t spoorwegstation, terwijl de stationchef een gevangen man werd verklaard, doch op zijn woord VBn eer op vrije voeten werd gelaten^ «De maire werd bij den chef van ’t detachement ontboden. Middelerwijl reed een officier der uhlanen, gevolgd van twee ruiters, in galop de stad door, ten einde ’t terrein in oogenschouw te nemen.
„Toen de maire op het stadhuis was teruggekomen, gaf hij den gemeenteraad te kennen, dat de vijand van de stad eene som van 50,000 frs. en een goede portie haver voor de paarden vorderde. Dit had de raad dus toe te staan. Aanvankelijk had de commandant eene som van 300,000 frs. geëischt: 50,000 frs. vond hij eene kleinigheid voor een plaats, die zooveel fraaie gebouwen had. „De Pruisen hebben onmiddellijk hunne maatregelen genomen. Op hun last hebben namelijk twintig ingezetenen, onder Pruisische leiding, de spoorwegrails tot aan Maxéville moeten opbreken. De rails werden vervolgens in het kanaal geworpen. Ook de telegraafpalen werden omvergehaald. „De uhlanen kregen spoedig versterking, zoodat Nancy thans 150 dezer militairen in zijn midden heeft. „Twee hotels moesten elk een diner voor 75 personen leveren. Ziehier het menu: soep, bouilli, groenten, een liter wijn en zes sigaren per man.” De Constitutionnel meldt, dat de cent-gardes, die Parijs nog niet hebben verlaten, zullen worden ingedeeld bij de regimenten cavallerie, die het meest door het vijandelijk vuur hebben geleden. Zij zouden bij hunne nieuwe corpsen de graden bekomen van tweeden luitenant en onder-officier. Daar de staf van het leger te Parijs en vooral ook die van het corps van generaal Trochu dringend behoefte hebben aan paarden, zullen de paarden der cent-gardes voor de remonte der officieren van den staf dienen. Dezelfde maatregel zou genomen worden met de centgardes, die met den keizer naar het hoofdkwartier waren vertrokken. Het schijnt zeker, dat het Fransche leger op Chalons terugtrekt, Metz achter zich latende. De gouvernementeele bladen beijveren zich om de voordeelen dezer retraite te doen uitkomen. Zoo zegt de Tays: „Door alle practische mannen wordt erkend, dat het geretranclieerde kamp te Chalons de beste verdediging van Parijs is, waarvan het den toegang beschermt tegen elk vijandelijk leger, komende uit het oosten. Het kamp van Chalons is niets anders dan eene versterkte, uitgebreide vlakte, met vóoruitstaande werken, die alle wegen, welke de vijand genoodzaakt is te passeeren, beschermen. Het staat gelijk met eene der grootste vestingen en heeft zelfs op deze dit voor, dat het geen burgerlijke bevolking heeft, zoodat, wanneer een veldslag geleverd wordt in de omringende vlakten, deze kan plaats hebben onder het vuur onzer artillerie en fortificatie werken, die zelf buiten bereik zijn van den aanval en de artillerie des vijands.”
---

DUITSCHLAND.
De proclamatie van prins ± redelik Karei aan zijne troepen, d.d. 5 Aug. luidt: „Soldaten! Op bevel des konings trekt ge heden voorwaarts tegen den vijand. Pruisens zonen hebben zich tegenover den vijand steeds onderscheiden, en gij zult ook ditmaal uwe lauweren verwerven, zoodat het vaderland met trots op u kan nederzien. Toont door uw gedrag tegenover vriend en vijand, dat gij waardige kinderen van Pruisen zijt.” Denzelfden dag heeft ook de opperbevelhebber van de 2de armee, generaal von Steinmetz, zijne proclamatie uitgevaardigd: «Soldaten! Binnen weinige dagen zult gij gelegenheid hebben tegenover den vijand te staan. Met Gods hulp zult gij uw ouden roem handhaven en nieuwe lauweren bij die van het jaar 1866, toen ik de eer had u aan te voeren, aan uw vanen hechten, en met trots zal het vaderland op zijne zonen zien. Toont, dat gij behoort tot een leger, dat getuigt van de ontwikkeling der eeuw, door uw beschaafde en voorkomende houding, door matigheid, door achting voor eens anders eigendom bij vriend en vijand. Ieder uwer vertegenwoordigt de eer en den naam van het Duitsche vaderland." Een Pruisisch soldaat, die gewond in het hospitaal te Homburg ligt, verhaalt, dat hij na de bestorming van den Geissberg (achter Wissembourg) een oud man uit Weissemburg zag komen en met een bijl den schedel kloven van een zijner gewonde kameraden. Hij schreeuwde om hulp en werd gelukkig gehoord door soldaten van een bataiilon Beiersche jagers; de onverlaat kreeg een paar sabelhouwen, werd gekneveld en opgezonden naar den krijgsraad. Te Rastatt is de vorige week een koopman uit Baden doodgeschoten, wegens bewezen spiondiensten aan de Franschen. Zijn dochter wendde, doch vruchteloos, pogingen aan om haar -vader voor ’t laatst te zien. Een turfschip, dat de Jade in weerwil van het verbod was opgevaren, is met een torpedo in aanraking gekomen en in de lucht gevlogen. De schipper is gered. Op het eiland Alsen zijn een groot aantal troepen vereenigd, en de kust is goed voorzien van batterijen. De boeren hebben er „het land” aan de soldaten, en schoten onlangs op een huzaar. De bewoners van Sonderburg hebben de stad verlaten, daar men eiken dag een bombardement verwacht.
---

GROOT-BRITTANJE.
De firma Hachette & Co. verzoekt in den Times allen, die iets weten omtrent den heer Edmont About, van wien men sedert den slag bij Woerth, dien hij bijwoonde, niets heeft vernomen, dit aan haar te willen melden. In de Fall-Mall-GazeUe kwam verleden week het bericht voor, dat de heer Elliott, van de firma Somerton & Elliott, te Parijs als spion was gefusilleerd. Blijkens eene mededeeling, voorkomende in den Times, zou de geheele gebeurtenis verzonnen en de brieven, waarmede het gemeld werd, nagemaakt zijn. In de maand Mei werd burggraaf Mahon te East Suffolk tot lid van het Parlement gekozen. Thans blijkt, dat de onkosten dier verkiezing niet minder dan 3,390 p. st. hebben bedragen.
---

SPANJE.
Yolgens een bij het Journal des Tebats ontvangen schrijven uit Madrid van den 12den zouden de Cortes hoogst waarschijnlijk vóór het eind dezer maand worden samengeroepen. „Het meerendeel der progressisten en der democraten,” zegt de briefschrijver verder, „erkent thans dat
| art. 33 der constitutie, hetwelk den monarchalen regeeringsIvorm heeft bestendigd, onuitvoerbaar is.
„Het hoofdbestuur der republikeinsche partij is aanhoudend vergaderd. Het heeft de bevolking bij een manifest tot kalmte, behoedzaamheid, orde en vertrouwen aangemaand. De parlementaire linkerzijde houdt ieder oogenblik samenkomsten in het locaal der Cortes."
---

