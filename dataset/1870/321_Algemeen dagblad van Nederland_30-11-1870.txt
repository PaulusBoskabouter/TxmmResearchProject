DE MINISTERIÊELE CRISIS.
In de geschiedenis van ons vaderland staat tegenover ’t eenhoofdige en volksgezinde element dikwerf dat eener regeerzieke en woelige partij, die het algemeen belang de nationale vrijheid en onafhankelijkheid benadeelt. Is dat ook thans weder ’t geval? Heeft de monarchie in Nederland nog altoos de roeping om het denkbeeld van volksvrijheid algemeen te maken, en de deelneming der natie aan verkiezing en regeering te bevorderen, of heeft het overwicht der geldaristocratie het monarchisch beginsel op den achtergrond gedreven? In het laatste geval zal de zedelijke invloed van dat element zich meer en meer doen gevoelen en zullen de grondwettige rechten des volks en het onderscheid van stand tusschen kiesbevoegden en niet-kiesgerechtigden, eerder scherp worden besnoeid dan wel verbeterd. Moet er bij het samenstellen van een ministerie steeds sprake zijn van partijmannen, die al noemen zij zich liberalen, niets anders zijn dan slaven, die hunne zelfstandigheid verkocht hebben of aan den leiband loopen. Maar Nederland heeft behoefte aan een krachtig zelfstandig ministerie. Waarom wordt bij de samenstelling van die menschen, welke niet door antecedenten gebonden zijn, niet gesproken ? Ons vaderland telt nog mannen genoeg die bewijzen geleverd hebben van hun talent en van hunne zelfstandige, eerlijke politiek. Maar men wil zich niet losmaken van oud-miïiisters, die evenwel niet meer geacht kunnen worden vrij te zijn. Deze, door hunne antecedenten ge-
bondene, partijmannen zijn evenmin in staat t volksbelang in overleg met de kroon te besturen, als ’t de hoogleeraren onzer hoogescholen doen kunnen. Zij die eene theorie in al hare gestrengheid in toepassing willen brengen in ’t volksleven en daarbij vergeten, dat ’t volksleven niet mag worden gedwongen naar de theorie van een enkel man, al ware hij ook de uitnemendste denker, brengen nimmer veel goeds en practisch tot stand. Wil men zich dus enkel tot oud-ministers of hoogleeraren bepalen bij de keuze van een nieuw ministerie, dan is ’t zeer mogelijk dat men geen zeven waarlijk talentvolle, eerlijke en onafhankelijke liberalen vinden zal; maar beperkt men de keuze niet binnen dien kring, dan zouden wij ’t schande achten te beweren, dat Nederland geen zeven uitstekende, bekwame eii eerlijke mannen zou weten aantewijzen, die zooveel vaderlandsliefde bezitten, dat zij als ministers wilden optreden. ’t Zou er anders met ons landje allerellendigst uitzien, en wij zouden dan inderdaad geen aanspraak meer mogen maken op een zelfstandig en onafhankelijk volksbestaan. Maar men doe dan afstand van ’t hinken op twee gedachten. Men vreeze de vrijheid en hare ontwikkeling niet. Vrijheid van godsdienst, vrijheid van onderwijs!, vrijheid in ’t koloniaal beheer, vrijwording van ’t despotiek gezag eener fictieve meerderheid, moet ’t verbond, dat van ouds tusschen Nederland en Oranje bestaat, bevestigen en hechter maken. Men vreeze niet, dat daardoor de constitutioneele monarchie harasÉ|jppulariteit verliezen zal, neen, die zal er bij wi^pfl^Thans wordt die populariteit in gevaar gebjgHE^Spwel door de geld-aristocratie, als door d^SSHEÉ^Pv die het evenmin denkbaar als weiischpp|j|^MB|j|V% de volksregeering waarachtig te ^ f?’"':^]iarchalen regeeringsvorm, en ^IHMHBBfcLvoorstanders der constitutionneele 'firjfc».."*streven naar materiëeleu rijkdom t_i, \ vorming en Maar de natie heeft van die M^jaBlÈaoeg. Zij wil de oprechte en eerlijke toepassnïP®lB§| grondstelling onzer staatsregeling: gelijkheid van burgers voor de wet. Nu mag de geld-aristocratie en hare dienaren be- b weren, dat het volk niet rijp is voor de toepassing 1 die grondwettige bepaling op alle deelen van ’t * volksleven, daarmede delft ze zich zelf ’t graf, want i de macht der traditie heeft de vereeniging van ’t 5 monarchische en populaire beginsel bij ’t Neder- ^ landsche volk bevestigd, en die vereeniging is ieder ] rechtgeaard Nederlander lief, ten spijt van geld- ; aristocraten en hunne tegenvoeters. Zoolang echter ’t Nederlandsche volk door ’t tu- ( muit eener woelige partij verhinderd wordt, de be- ] langen der meerderheid kalm en ernstig te behan- j delen, zal er van verbetering wel geen sprake zijn. Mocht dus ook al voor een korten tijd ’t ant- c *
woord op de vraag, die wij hierboven stelden: „Is ’t monarchisch beginsel op den achtergrond gedreven?” bevestigend luiden en de gebeurtenissen, die in Nederland aanstaande zijn daarvan ’t bewijs leveren, ’t Nederlandsche volk zal daarom niet worden teruggebracht in ’t dwangjuk eener heerschzuchtige minderheid, die hare titels ontleent aan materiëelen rijkdom en ruw geweld. De volksvergaderingen zullen dan ’t bewijs leveren, dat men, innig verkleefd aan ’t Vaderland en Oranje, een af keer heeft-en meer en meer krijgen zal van de partijmannen, die, onder den schijn van recht en vrijheid te prediken, onrecht en slavernij bevorderen. Maar niet die toekomst vreezen wij, wat wij verwachten is den val der geavanceerden, indien zij volharden bij hun ongeduldig jagen naar gezag, en kennelijk streven om het volkselement terug te houden van de stembus. Evengoed als zich in de middeleeuwen de steden hebben ontrokken aan de heerschappij der edelen door zich te vereenigen met de Vorsten, even zoo goed zullen zich thans de Nederlanders vereenigen met ’s konings raadslieden, indien op den duur een ontaard of half liberalisme ’t volk wil terughouden van politiek leven, om zelf in dat politiek leven ruw geweld te brengen, en andersdenkenden, zoo niet om den tuin te leiden, dan toch te beletten hunne rechten te doen gelden. De monarchie omgeven en gesteund door vrijheid des volks, en niet bestierd door de meerdere of mindere kansen, die elders in Europa de consequentie of de reactie der buitenlandsche gebeurtenissen vertoonen, ziedaar wat wij met ernst wenschen en velen met ons reeds sedert lang gewenscht hebben.
---

BUITENLANDSCHE POLITIEK.
De volksvertegenwoordiging in België heeft de grondwetsherziening zelf niet in oveweging willen nemen, niettegenstaande de liberale en katholieke progressisten beweren, dat het Belgische volk er anders over denkt. Thans zal men beproeven ’t verplicht onderwijs ernstig ter sprake te brengen; maar hoewel een daartoe strekkend voorstel nog niet in de afdeelingen besproken is, voorspelt men toch reeds een even gering succes aan dit voorstel als aan ’t zoo even besprokene. In Duitschland beginnen de politieke hulptroepen van v. Bismarck hem hier en daar ontrouw te worden en ontspruiten de kiemen van binnenlandsche twisten reeds welig. Een der conservatieve leden van ’t parlement beweerde in eene der eerste zittingen, dat er maar geldleeningen gesloten werden om provisie te verdienen; maar de andere kamerleden legden hem ’t zwijgen op. De Koln. Zeit. beweert, dat de oorlog Duitschland op 1 millioen thaler daags komt te staan, eene nieuwe leening van 100 millioen thaler zal dus volgens ’t blad volstrekt niet onpas komen. Die 100 millioen moeten niet op eens, maar bij gedeelten naar behoefte geleverd worden. Zij, die met de vertegenwoordiging der volksbelangen belast zijn, moeten, volgens ’t blad, de regeering nu maar onbepaald vertrouwen. Toch oordeelt ’t blad over de bepalingen der waardeverhouding tusschen zilver en goud, die de regeering zich voorbehouden heeft, niet gunstig. In het ontwerp heeft de regeering opgenomen, dat ’t haar vrij staan zal naar goedvinden de waardeverhouding tusschen binnen- en buitenlandschen wettigen koers, tusschen zilver en goud te bepalen, ook andere bepalingen omtrent de betaling in ’t buitenland heeft zij zich voorbehouden. Hoewel dit bij vele afgevaardigden (zonder onderscheid der partijen) groote bedenkingen wekt en vooral bij hen, die met finantiëele en staathuishoudkundige studiën ex professo hunne bedenkingen te verdedigen weten, moet men nu toch maar zwijgen, zegt de Köln. Zeit., want als ’t ministerie goedkoop geld wil vinden, en de heer Camphausen daartoe zijn best doet, dan moet men in oorlogstijd niet al te nauwkeurig toezien. De publieke opinie in Engeland is door den oorlogzuclitigen toon van sommige organen niet uit ’t spoor der vredesgezinde en gezonde opvatting van 4e onzijdigheidspolitiek geraakt. Hoezeer ’t ook ’t Engelsche volk ernst is om de eer van ’t vereenigd koningrijk te helpen handhaven tegen elke aanranding, ontveinst men zich geenszins dat ’t dwaas zou wezen ijverzuchtig te zijn, en door eene ijverzuchtige staatkunde Duitschland en Rusland te beleedigen. Meer en meer vestigt zich de overtuiging, dat de Russische nota geen samenspanning tusschen die beide rijken aanwijst. Met Rusland zal men dus langs diplomatieken weg tot vereffening der moeielijkheden geraken door eene herziening van ’t tractaat, maar velen achten ’t zeer onvoorzichtig om DuitschAp d het bezit van den Elsaz en Lotharingen te misgunnen. He4 annexeeren eener bevolking tegen wil en dank moge in zich zelf aftekeurep zijn, maar waar de geannexeerden zelf aanvallers waren is het een van die gevolgen van ’t oorlogvoeren, welke niemand bevreemt. Vooral Engeland kan daarover aan Duitschland geen zedelessen geven, want met volle recht zou Duitschland dan zeggen kunnen, geneesheer help u zelf. Wat tcch is Britsch Indië anders dan eene groote aaneenschakeling van geannexeerde rijken. Engeland heeft reeds zoo veel grondgebied en zoo vele millioenen onderdanen ge- i anneexeerd, dat ’t er mede verlegen is en niet meer verlangt te annexeeren. Dat Duitschland dus nu doet wat Engeland vroeger ge- ■ daan heeft, om de grootst mogelijke zekerheid te erlangen '
voor ’t rustig bezit van veroverde plaatsen, moge in de oogen van ’t overige Europa afkeuring verdienen. Engeland moet wel de laatste zijn, die zich als schoolmeester van Duitschland wil opwerpen. Zoolang Duitschland geen zeemogendheid is, zal ’t Engeland wel niet aanvallen, maar daarom kan ’t toch zijn invloed in de Europeesche staatkunde wel ten nadeele van Engeland doen gelden. Geen staatkunde zou in Engeland kortzichtiger zijn dan die, welke ’t Duitsche volk vervreemde van de Engelsche natie.
---

FRANKRIJK.
BUITENLAND.
Het bericht, dat een gelastigde van het te Tours gevestigd bewind in het begin der vorige week in het Pruisische hoofdkwartier te Yersailles is geweest om de onderhandeling tot schorsing der vijandelijkheden te hervatten, blijkt thans volstrekt geen grond te hebben gehad. De heer de Chaudordy is in den bedoelden tijd niet buiten Tours geweest. Bij eene circulaire van 21 Nov. heeft het Parijsche bewind op nieuw aan de Eransche gezantschappen verklaard dat het bereid is om eene nationale volksvertegenwoordiging te doen verkiezen, indien het daartoe in staat wordt gesteld door eene wapenschorsing met vrijheid om Parijs intusschen van leeftocht te voorzien, maar dat het door Pruisens veroveringszuchtige staatkunde opzettelijk wordt belet Erankrijks wil te raadplegen. De heer Frédéric Passy heeft in de Zwitsersch Estafette een artikel tot den koning van Pruisen gericht, waaraan wij het volgende ontleenen: „Die man is een werktuig in Gods hand, om de verdorde takken van de vorstelijke stamboomen te kappen; maar de bijl zal ook hem treffen; want alleen gerechtigheid is duurzaam, en hij handelt niet naar de eeuwige wetten van God, maar slechts naar de ing^ing zijner hartstochten. Om het lijden der menschheit bekommert hij zich niet; hij zoekt slechts eigen grootheid. Hij zal uit dien hoofde in zijne eerzucht door den triomf verblind worden. Hij kent de gematigdheid niet, zonder welke de mensch het evenwicht verliest en valt.” , Gij kent, sire, deze woorden. Zij zijn uit het hart geweld uwer edele moeder, en werden geschreven ten tijde dat , Pruisen, tot een uiterste gebracht, zooals gij nooit kondet \ droomen dat Frankrijk zou gebracht worden, enkel scheen te leven in dierbare herinneringen van het verledene en in de hoop van eenige edele harten, zooals uwe moeder er een ( had. Evenals Napoleon hebt gij de wereld verbaasd door ( de snelheid, waarmede uwe groote overwinningen elkander : zijn opgevolgd. Maar, evenals die man, zult gij de wereld < verbazen door uw diepen val, wanneer gij niet leert gema- ] tigd te zijn, beter dan gij tok dusver getoond hebt. Nog ( kunt gij op uw ouden dag tot inkeer komen; gij hebt slechts te letten op den wonderbaarlijken loop der dingen, waar- , van gij in uwe jeugd getuige waart, en uw voordeel te doen ] met deze lessen. In de dagen van gevaar hebt gij het zwaard ] ontbloot; nu gij gezegevierd hebt, kunt gij het weer in de , scheede steken. Gij kunt, na den eed gestand te hebben ] gedaan, dien gij aan Duitschland, ten aanhoore van Frankrijk ( en de gansche wereld, gezworen hadt, weer de grenzen , over trekken, die zoowel door u verdedigd werden en die ( onschendbaar zullen zijn, indien gij gematigd weet te zijn. j. Nog meer dan dat kunt gij doen, en wij verwachten het r van u. Gij kunt door de vermindering van Pruisens leger } ook de andere mogendheden tot eene ontwapening brengen, ( en aan Europa veiligheid, vrede en welvaart verzekeren. Door deze moreele zegepraal, grooter dan eenige materiëele r overwinning, zoudt gij een nieuw tijdperk doen aanbreken, v waarnaar de volkeren smachten, en u eene eerzuil stichten r in het hsrt der menschen. z
---

GROOT-BRITTANJE.
Het Eaily News van Zaterdag jl. zegt o. a.: „Met Ruslands antwoord: is het geschil niet op de wenschelijkste en evenmin op -de minst-.wenscbelijkste wijze afgedaan, maar onafgedaan gebleven^ Het antwoord is geene ruiterlijke bewilliging, noch stellige weigering; het sluit den weg niet voor verdere discussie; en juist hierom was het voor onze regeering moeielijk, onverwijld een besluit daarop te nemen ; immers, het is een van die staatsstukken, wier eigenlijke bedoeling tusschen de regels gelezen moet worden. „Intusschen gelooven wij, dat Rusland zijn gewaagden stap heeft gedaan, zonder bereid te zijn om dadelijk een oorlog te ondernemen; eerst in ’t volgende voorjaar zou ’t met eenige kans op de zege oorlog kunnen vooren; het had zich gevleid met den waan, dat het in Europa’s tegenwoordige gesteldheid slechts eene dreigende houding behoefde aantenemen, om zijne inzichten door te zetten. Doch Engeland, al is het gezind tot herziening van zekere bepalingen van zeker verdrag, is ongezind tot herziening der wetten van goede trouw en eer; het behoort woord te houden jegens Turkije, waaraan ’t zijn waarborg heeft gegeven.” Aan de Londensche beurs kwam den 25 dezer het gerucht in omloop, dat er in den boezem van ’t Britsche kabinet oneenigheid omtrent ’t geschil met Rusland was gerezen, hetgeen, gepaard aan de beduchtheid voor moeielijkheden met de Yerecnigde Staten, die door Butler’s bekende redevoering verlevendigd was, de koersen deed dalen. Het verschil van gevoelen onder de leden des kabinets duurt voort. Lord Granville zou willen aftreden, indien zijne meer vredelievende ambtgenooten weigerden voldoening te geven aan de publieke opinie, die den eerbied voor verdragen wil hebben staande gehouden.
---

DUITSCHLAND.
In de zitting van den Noord-Duitschen rijksdag dd. 26n dezer heeft de minister Delbruck, president der bondskanselarij, de volgende mededeeling gedaan: „Een verdrag, aan- : gaande de toetreding van Wurtemberg tot de aan den rijks- 1 dag voorgelegde overeenkomst tusschen den Noord-Duitschen ’ bond, Baden en Hessen, is gister-avond onderteekend. Dit ] verdrag is heden aan den bondsraad voorgelegd, die op Maandag daarover ter stemming zal overgaan, en ik vlei mij i
dat de afgevaardigden denzelfden dag in het bezit der daartoe betrekkelijke voordrachten zullen zijn. Het verdrag met Beieren is den 23sten des avonds te Yersailles onderteekend; het is den 25sten van daar afgezonden en kan morgen-avond hier verwacht worden. Terstond na de aankomst zal het gedrukt en aan den bondsraad voorgelegd worden, en ik meen te mogen verzekeren, dat de bondsraad zijne beslissing daaromtrent zoo veel zal bespoedigen, als de aard der zaak maar eenigszins toelaat.” Bij de behandeling van het voorstel betreffende een bedrag van 100 millioen voor verdere oorlogskosten verklaarde de heer Bebel zich tegen het voorstel, voornamelijk op deze gronden: Keizer Napoleon heeft wel den oorlog geprovoceerd, maar hij is nu een gevangene, — en daar toch de koning eenmaal heeft geproclameerd, dat hij wel tegen den keizer, maar niet tegen het Fransche volk oorlog voert, bestaat er geen reden om den oorlog voort te zetten. De tegenwoordige Fransche regeering heeft sedert 4 September gedaan wat geene andere Fransche regeering had kunnen doen. Zij is ten volle de uitdrukking van de opinie des volks, en dat nu tegen haar de oorlog wordt voortgezet, is alleen het gevolg van de bekende annexatie-plannen. Zonder deze zou de oorlog reeds sedert lang ten einde zijn gebracht. Men spreekt veel van geestdrift bij de Duitschers voor dien oorlog, maar die geestdrift, die dagelijks door ruim 40Ü0 dagbladen wordt aangewakkerd, is slechts kunstmatig en bestaat in werkelijkheid niet. Zie slechts hoe het 'gegaan is met de laatste leening voor oorlogskosten. Yan de 100 millioen zijn door 30,000 inschrijvers slechts 68 millioen gedekt. Reeds daaruit blijkt, dat de vaderlandsliefde, waarvan in de dagbladen, zoowel als in vergaderingen van stedelijke bestuïen en andere colleges, zelfs in de landdagen zoo hoog werd opgegeven, niet veel beteekent en dat de bereidwilligheid tot opoffering bij de patriottische schreeuwers zelven zoo groot niet was. Terwijl in Duitschland met moeite die 68 millioen werd bijeengebracht had de Fransche bourgeoisie daarentegen binnen weinige dagen de leening van 750 millioen francs volteekend, die haar door Napoleon werd opgelegd, ’t Is waar, tijdens het bijeenbrengen van die 68 millioen had men nog geene gunstige of eigenlijk nog geene bepaalde berichten van het oorlogstooneel; maar als men toen eens ongunstige tijdingen had gehad, zou het dan met de leening beter zijn gegaan? Neen, het zou nog veel treuriger er mede zijn gesteld en het groot verschil tusschen schreeuwen, spreken, en handelen zou dan nog veel duidelijker aan ’t licht zijn gekomen. In dat opzicht hébben de Duitschers dan ook volstrekt geene redenen om uit de hoogte op de l' ranschen neder te zien. Yoor ’t overige moesten die opmerkingen voldoende zijn om niet nof? meer ouoffe-
ringen van de Duitsche natie te verlangen;—opofferingen, die toch slechts afhangen van de vraag, of juist die personen, die overal met hunne vaderlandsliefde te koop loopen, daarvan de noodige percenten in den zak kunnen steken! Bij dezen uitroep ontstond er een algemeen tnmult. Yan onderscheidene kanten klonk het geroep: „Pfui! heraus!” De voorzitter vroeg, of de heer Bebel niet gevoelde dat hij hier in den kring der volksvertegenwoordiging zijn eigen volk beschimpte! (Langdurig algemeen geroep van bravo! hinaus mit ihm!) Mijne heeren! zoo vervolgde de president, gij behoeft mijne functie niet over te nemen; ik weet wat mij te doen staat! Mijnheer Bebel, ik verklaar dat wanneer gij u met schaamt op dien 1^>on voort te spreken, ik u voor mijne verantwoording het woord zal ontnemen. {Stormachtige bijval). Gij weet dus waaraan gij u te houden hebt! Onder een voortdurend alarm verklaarde Bebel zich daarop tegen het voorstel. » In den loop van het debat volgde <er een tweede onstuimig tooneel, tengevolge van eenige heftige uitdrukkingen van den heei Liebknecht, die trachtte aantetoonen, dat wanneer Duitschland onmiddellijk na den val der Fransche keizerlijke regeering vrede had gesloten, «Je Duitsche eenheid reeds zou zijn tot stand gebracht, en wel op eene geheel andere wijze dan nu het geval zal^zijn. Naar zijn opinie is de bondsregeering op het punt van nationale gezindheid niet wat zij zijn moet. Haar voorname doel ia enkel: strijd tegen de republiekeinsche beginselen. Als zij wtrkelijk hecht aan het denkbeeld van nationaliteit — vroeg hij waarom spreekt zij dan bijv. niet van de Duitschers in de Russische Oostzee-provinciën, die onder zulk gene despotieke regeering staan? „Gij gaat,” — viel de president hem in de rede — „gij gaat met uwe woorden de uiterste grenzen te buiten. Wees gewaarschuwd dat ik u, bij herhaling daarvan, het woord zal ontnemen 1” {Langdurig bravo.) „Dat is dus,” antwoordde de hr. Liebknecht, „dat is dus die hoog-geroemde vrijheid van discussie! Zelfs te Parijs wordt de oppositie niet op die manier als schooljongens behandeld! Daar valt men een spreker wel eens in de rede, maar men laat hem dan toch weer voortgaan.” „Ik roep u tot de orde!” luidde de repliek van den voorzitter, en onmiddellijk daarop ging de heer Liebknecht voort met zijn gevoelen te ontwikkelen: dat de regeering het er op toelegde om Lodewijk Bonaparte weer op den troon te brengen. Hij wees hiertoe bijzonder op ’tgeen in der tijd omtrent zekere onderhandelingen tusschen graaf von Bismarck en keizerin Eugenie openbaar gemaakt en nooit formeel tegengesproken was. De hr. Lasker trad op als bestrijder van den hr. Bebel. „In eene Fransche vergadering,” zeide hij, „zou men zooveel geduld niet hebben met iemand, die zóó ten gunste van Duitschland sprak, als de hr. Bebel hier ten voordeele van Frankrijk heeft gesproken.” De volgende spreker was de heer Braun, die den heer Bebel aan ’t verstand trachtte te brengen, dat hij zich liever in acht moest nemen voor handelingen, waardoor Duitschland aan dezelfde gevaren wordt blootgesteld, als waarin Frankrijk zich thans bevindt. De heer Lowe plaatste zich bij zijne beschouwing der rede van den heer Bebel meer op een ander standpunt, met te wijzen op de stemming der gemoederen in Frankrijk, ivaarbij hij onder anderen tot de conclusie kwam: dat wanneer de kerkelijke partij in Frankrijk: zich er buiten hield, Napoleon bij eene volkstelling veel kans had om weer op den troon te komen. Na deze en eenige verdere algemeene
beschouwingen werd een voorstel der heeren Hebei en Liebknecht tot protest tegen de annexatie van den Elzas en Lothartingen enz., met algemeene op vier stemmen na (Schweizer, Hebei, Liebknecht en Hazenclever) verworpen en het voorstel betreffende het bedrag van 10ü millioen aangenomen.
---

