AMSTERDAM, 10 Augustus.
|? In de laatste dagen der maand Januarij 1848, lag te Munchen een man op zijn sterfbed, wiens woord in tijden van smaad en verdrukking als een profecij der opstanding door Duitschland geklonken had. Geschiedschrijver en dichter, taalkundige en wijsgeer, staatsman en ziener, als hij was, had Josef Górres niet alleen op zijn enger en ruimer vaderland een onmetelijken invloed uitgeoefend, ook de vreemdeling had hem gehuldigd als den man, die alle magten van Europa had gewogen, en noemde den schrijver der Rlteinisclie merkur de vijfde grootmagt, Görres was niet beneden zijn naam. Toen hij daar neerlag op zijn sterfbed, en alle verschijnselen zijns levens, als zoo vele schimmen, zijn blik voorbijtogen — toen alles, wat hij gekend en gezien had op het gebied van geschiedenis en staatkunde, zich als één voorwerp voor zijn oogen plaatste, sprak hij tot de omstanders: Betel für die Volker, die nichts mehr sind! Bidt voor de volken, die niets meer zijn!
Een merkwaardig, maar vreeselij k woord: Daar zijn volken, die niets meer zijn.
Al het levende vindt kracht van zijn bestaan in zijn oorsprong en in zijn doel. Gelijk de enkele persoon alleen bestaat door deze dubbele betrekking tot God — zoo ook de volken. God heeft de volken gemaakt. Hij heeft de stammen eu natiën geordend en geregeld. De Koning der geschiedenis is geen ijdele naam, maar de almagtige Schepper en Bestuurder der wereld. De persoonlijkheid, die zich losrukt van God, vergaat. Wie God ontkent, ontkent zich zelven. De mensch is zich zelven een raadsel — goed, maar hij behoeft geen onoplosbaar raadsel te zijn. Zoo dit laatste het geval ware, zoo die mensch als een eeuwige sfinx, als een, niet in één punt te veranderen, vraagteeken tegenover zich zelven stond, dan zou zijn redelijk bewustzijn en daarmede zijn geestelijk en zedelijk leven onmogelijk wezen. Neem de kennis van de oorzaak — neem de wetenschap van het doel bij den mensch weg, en gij houdt niets over als een in den blinde voorttastend wezen, dat, tevreden met zijn fysiek bestaan, niets hoogers kent of kennen kan. Door en in God zijn wij — en zonder God zijn wij niets.
Vreeselijker dan in het individueel leven wreekt zich de ontkenning van God—hunne oorzaak en hun doel—an het leven der volkeren. Zonder God zijn de volkeren niets, 't Is moeijelijk in onze materiëele eeuw aan zedelijke oorzaken te gelooven. 't Strijdt wel wat tegen onze zinnelijke waarnemingte meenen ; dat niet de mitrailleuses, niet de chassepots de volkeren dooden, maar wel de ontkenning Gods. Als wij slechts even terug wilden zien! De Egyptenaren, de Perzen, de Assyriërs, al de rijken der oude wereld zijn gestorven — wij behoeven wel niet te vragen waarom? De H. Schrift noemt hen: gentes quae sirie Deosunt, volkeren die zijn zonder God. De godsdienst is de grondslag, en het levensbeginsel der state — trek die bazis weg ofvervalsch ze — en de volkeren vallen in één —• zij zijn niets meer.
Op dit oogenblik staan op het slagveld twee volkeren tegenover elkander. Het eene heeft God miskend; het andere is verder gegaan — daar Ageert de revolutie, de volledige ontkenning in schaamteloozcnaaktheid. «loeten zij reeds worden gerekend tot «e volken, die niet meer zijn 'i Dan zou iet besluit, waartoe deze bevinding ons leidt, eenvoudig dit wezen, dat ui zlJn wraakengel— den oorlog — de. tfetZOndcn' om beide doorelkanvnL luchtigen en misschien te doen vergaan.
Bidt voor de volkeren, die niets meer zijn!
Frankrijk onlreddert zich! Terwijl de vijand voorwaarts rukt, wordt openlijk in het Wetgevend Ligchaam voorgesteld, dat dit de leiding der regering in andere haaden zal nemen, met andere woorden, dat de Keizer zal worden afgezet. De vergadering neemt dit wel niet aan, maar werpt toch, op den raad van een harer leden, het ministerie omver. Dit lid, Duvernois, is een gunsteling van den Keizer, en heeft ongetwijfeld, zoo al niet van dezen, dan toch van de Keizerin last ontvangen, om het bewind van Ollivier c. s. op zijde te zetten. De generaal de Montauban, die thans het bestuur aanvaardt, is bekend als een roekeloos bonapartist, die tot alles in staat is. Zoo weinig is hij gezien, dat, nog in den bloeitijd van het Keizerrijk, de anders zoo volgzame Senaat weigerde de geldelijke dotatie te bewilligen, waarmede de Keizer dezen krijgsman wilde begiftigen. Hij was, indertijd, zeer tegen den zin van het leger, aan het hoofd der expeditie tegen Peking gesteld, en won bij die gelegenheid den titel van graaf van Palikao. Zooals men zich nog wel herinneren zal, stak hij — uit baldadigheid, volgens sommigen, om indruk op de Chineezen te maken, volgens anderen — het zomerpaleis van den chineeschen Keizer in brand. Voor uiterste maatregelen zal hij niet terug deinzen, en zoo dreigend is de toestand van Parijs, dat juist aan een man van uiterste maatregelen behoefte is.
Dat het terugroepen der fransche troepen uit Rome bij de katholieke partij in Frankrijk een zeer slechten indruk zou maken, was gemakkelijk te voorzien, maar dat die paitij in deze omstandigheden tegen dien maatregel zoo luid zou protesteeren, hadden wij naauwelijks durven hopen. De Monde heeft dezer dagen een brief opgenomen van E. Keiler, afgevaardigde der fransche.Kamer uit het departement der Haut-Rhin, waarin deze zich, ook namens zijne partijgenooi.en, met groote vrijmoedigheid bij den minister Ollivier over het gedrag der regering beklaagt. Eerst had Keiler met nog drie andere afgevaardigden eene poging bij den minister aangewend om de uitvoering van dit noodlottig besluit te voorkomen: maar hierin met zijne drie medeleden niet geslaagd zijnde, laat hij een' brief openbaar maken, dien hij aan den minister zendt, en waarin hij ten aanhoore van geheel Frankrijk verklaart, hoe de Katholieken die daad zullen beoordeelen. De eerste geruchten van die terugroeping, zoo vangt hij aan, kon hij onmogelijk gelooven , omdat, nog na de oorlogsverklaring, de minister hem verzekerd had, dat het goevernement hieri n niets besluiten zou zonder de Kamers'gehoord te hebben. En toch werd dit besluit zonder de Kamers genomen en in all--) haast ten uitvoer gelegd. En waarom? De minister heeft gezegd dat die maatregel noodzakelijk was; maar geen Franscnsaan zal het gelooven, omdat niemand kan aannemen dat de enkele duizenden soldaten, die -Rome tegen de revolutie moeten verdedigen, voor het leger tegen Pruissen onmisbaar of noodzakelijk zouden zijn. Bovendien zegt Keiler: Rome, de zetel yan den Paus, is zoowel fransche als italiaansche grond, en het was om die reden dat Frankrijk sinds 1860 die plek verdedigde; en nu die plek vrijgeven aan de revolutie, nu Italië, volgens Ollivier zelf, minder dan ooit in staat is om de September-konventie uit te voeren, zal Frankrijk in de grootste moeijelijkheden brengen. Intusschen, zoo eindigt hij zijn brief, al zijn de Katholieken ook van de groot-' ste droefheid vervuld, zij zullen in den oorlog dapper strijden vcor de eer en voor het behoud van Frankrijk: de liefde voor de Kerk heeft bij hen de liefde voor het vaderland niet uitgedoofd; integendeel beide voeden en onderhouden elkander; en al laat ook de fransche regerit g den Paus thans aan zijn lot over, de Franschman zal zijn vaderland niet vergeten. Over de ware leden, die den Keizer tot dien dwazen stap gebragt heeft, spreekt Keiler niet; hij weerspreekt alleen de reden, die de minister heeft aangegeven. Men heeft gezegd dat Napoleon zich tot dien prijs het bondgenootschap van Italië gekocht heeft; maar zeer te regt heeft daarop een der katholieke bladen van Frankrijk geantwoord: wat zullen ons de overwonnenen van Custozza kunnen baten als wij door de overwinnaars van Sadowa verslagen zijn? Wij, voor ons, gelooven dat eene geheel andere zaak op dat besluit des Keizers van invloed is geweest. Toen in de maand April 11. Parijs eenige dagen in gisting was, zijn er eenige heethoofden gevat, wier zaak voor het hooge geregtshof te Rlois nog in behandeling is. In de instruktie dier zaak, die in de laatste dagen der vorige maand werd openbaar gemaakt, is veel duisters, en misschien zullen de processen nog wel eenige dagen duren, maar met zekerheid is net daaruit den Keizer gebleken, dat men in de geheime
klubs van Frankrijk en Italië zijne regering moede is, en er ernstig overdenkt om hem door sluipmoord het leven te benemen. Welligt is hij tengevolge van die ontdekkingen bezweken. Gelijk hij weleer, uit vrees voor de Orsini-bommen, den Paus begon over te leveren aan de revolutie, zoo zal hij nu, misschien om dezelfde reden, dat werk voltooijen. Is deze veronderstelling waar, dan offert hij den Paus alleen op uit zucht naar zelfbehoud; maar zoekt dit, waar het niet te vinden is. Hij zal ondervinden dat derevolutiemannen waarlijk onverzoenlijken zijn, gelijk zij zich in den laatsten tijd genoemd hebben, en dat hij, na Rome te hebben opgeofferd, spoedig zijn eigen hoofdstad aan dezelfde revolutie prijs zal moeten
geven.
Gisteren werd in de doopsgezinde kerk de 85e algemeene vergadering der Maatschappij tot Nut van het Algemeen aangevangen, die heden voortgezet zal worden. De feitelijke bijzonderheden daarover , die in het onderstaande voorkomen, zijn ontleend aan de uitvoerige verslagen, welke de Amsterdamsche Courant en andere dagbladen daarover mededeelen. De utrechtsche professor, mr. C. W. Opzoomer, opende de zitting met eene toespraak, waarin hij , niet gedachtig aan het vaderlandsehe spreekwoord over zekere onaangename eigenschap van eigen l,)f, van zichzelven en de andere tegenwoordigen verklaarde, »dat de leden der Maatschappij van H Nut bij den strijd tusschen licht en duisternis, regt en onregt, waarheid en leugen, hunne plaats vinden in het leger van waarheid en regt, van licht en beschaving. De Maatschappij staat onder de verlichters der volken, hunne eenige weldoeners. Alles wat valsch is, en wat het rijk der duisternis toebehoort, zal vernietigd worden; wat licht en kennis spreidt, zal toenemen in kracht; aan het licht moet de zegepraal verblij-
ven."
Hierop volgden een verslag over den toestand der Maatschappij, die nagenoeg dezelfde is gebleven, mededeelingen van kommissiën en andere huishoudelijke werkzaamheden, voor onze lezers van geen belang. Een voorstel, betreffende spaarbanken werd uitgesteld tot het volgende jaar. De vergadering had het blijkbaar te druk met de scholen om aan spaarbanken haar tijd te kunnen besteden. Het hoofdbestuur wilde aan de openbare scholen kaarten prezent geven, waarop de maten en gewigten afgebeeld en hun namen vermeld zouden zijn. Sommige leden vonden het echter verkieslijker die voorwerpen zelven op de scholen te brengen; andere, dezelfde meening toegedaan, verlangden ze echter — waarschijnlijk om dat dit goedkooper uitkomt — uit bordpapier te doen vervaardigen. Noch het voorstel, noch deze amendementen bevielen intusschen, en daar de bestrijders talrijker waren dan de verdedigers, werden zij ingetrokken.
Zoo de scholen aldus niet met houten of bordpapieren meters, liters enz. zullen begiftigd worden, wenscht de maatschappij echter het vaderland met nieuwe scholen te begiftigen — evenwel niet voor hare rekening. De goede bevolking zal die moeten betalen, wel te verstaan, als het haar niet ten laatste gaat vervelen om openbare Nufs sektescholen te bezoldigen.
Trouwens wij gelooven niet, dat de regering onverstandig genoeg zou wezen, om eenig gevolg te geven aan het in deze vergadering genomen besluit. Het departement-Bolsward stelde voor:
»A. Dat de algemeene vergadering als
haar gevoelen uitspreke: ï>Het is billijk tegenover de vrouw, het is redelijk in de tegenwoordige orde der zamenleving, het is noodzakelijk tegenover den eisch van algemeene beschaving, dat er overal voldoende gelegenheid voor veelzijdige ontwikkeling, van overheidswege, ook aan de vrouw verschaft worde.
»B. Dat zij aan het hoofdbestuur opdrage, zich in naam der Maatschappij tot de Regering te wenden, met het verzoek, dat zij die inrigtingen voor middelbaar onderwijs ten behoeve van meisjes in het leven roepe, welke zullen blijken noodig en naar plaatselijke gesteldheid mogelijk te zijn.
»C. Dat de vergadering het hoofdbestuur magüge, onder zijn toezigt, door een desbevoegd schrijver, een geschrift te doen stellen, dat, in aangenamen, onderhoudenden vorm, den aard van dit onderwijs omschrijft en de noodige plannen voor de bedoelde instellingen aan de hand geeft."
Het departement berekent, dat bij eene oplage van 14,000 exemplaren, een werkje, van p. m. 10 bladen druks, zal kosten ƒ3500, daaronder begrepen ƒ5OO als honorarium.
De vergadering nam met 459 tegen tegen 179 stemmen het abacadabra van punt A aan; vervolgens punt B. bij akklamatie; verwierp ten slotte punt C, en verdaagde zich tot heden morgen.
Wij vestigen de aandacht van taaien letterkundigen op de redaktie van het in deze paedagogische vergadering goedgekeurde punt A. Meer magtspreuken in zoo weinig regels bijeen te brengen, zal wel onmogelijk wezen. En dan, dit y>bilUjk tegenover'", dat tredelijk in", dat »noodzakelijk" nog eens yitegenover", en eindelijk die y>veelzijdige ontwikkeling van overheidswege" [dus «eenzijdige ontwikkeling van ééne zijde!) —zoo kan alleen Opzoomer schrijven, of iemand die hem, door navolging, het hof wil maken.
Omtrent den brand, welke gisteren te Rotterdam heeft gewoed, schrijft de Rottenlarnsche Courant nog het volgende:
»Heden- (Dingsdag-) nacht is aan de Steenplaats (Houtlaan) alhier, een hevige brand uitgebarsten, in een loods, toebehooiende aan C. Struyck. Te half drie ure werd men den brand gewaar, en dezelve deelde zich zeer spoedig mede aan de belendende pakhuizen. Deze laatste waren beladen met eene aanzienlijke hoeveelheid thee, koffij, suiker en palmolie, in hoofdzaak toebehoorende aan de Nederlandsche Handelmaatschappij , waaronder de lading van het onlangs alhier omgevallen schip de Voorlichter. De brandweer, het brandpiket der schutterij en de mariniers waren spoedig op het terrein aanwezig. Het mogt echter niet gelukken den brand spoedig te stuiten ; daar zelfs na het instorten der pakhuizen de vlammen den geheelen morgen nog voortwoedden. Op dit oogenblik is het geheel slechts een rookende puinhoop, waarvan de thee een groot bestanddeel uitmaakt, (de waarde der thee wordt geschat op 7j ton gouds). Er zijn behalve de stoombrandspuit eenige andere spuiten, die steeds voortgaan met nog altijd goede dienst te doen. Naar wij verhemen, zijn bij het instorten eenige personen meer of minder ernstig gekwetst. Het gerucht, dat er een persoon het leven bij zou hebben verloren, heeft zich tot heden gelukkig niet bevestigd. De perspomp van een der brandspuiten (wijk 5) is onder het puin bedolven. De schade, door dezen brand veroorzaakt, is aanzienlijk ; men spreekt van bijna twee en een half millioen gulden, waarvan het grootste gedeelte te dezer stede moet geassureerd zijn.
»Naar men ons verzekert, moeten twee personen in hechtenis zijn genomen, onder verdenking van den brand te hebben veroorzaakt."
Omtrent de bekende steenkolenkwestie vernemen wij nader, dat de direktie der Nederlandsche Rijnspoorweg-maatschappij , op het ontvangen van de mededeeling onzer regering, dat zij niet meer officieel ten behoeve van belanghebbenden bij den Noord-duitschen Bond kon tusschen beiden treden, maar dat het aan belanghebbenden vrijstond , zich onmiddellijk tot de regering van dien Bond te wenden, zich officieel tot het Eisenbahn-Kommissariat te Keulen heeft gewend, met naderen aandrang om den nitvoer van kolen, voor haar en voor andere groote konsumenten bestemd, weder te willen toestaan, met het voorstel dat het Eisenbahn-Kommissariat, wat de kolen betreft, die zij voor haren dienst betrekt, de noodige maatregelen moge nemen, om zich in lokote overtuigen, dat daarvan uitsluitend voor dien dienst gebruik worde gemaakt, en met aanbod, wat de kolen en kokes, voor andere konsumenten bestemd, betreft, zich teverpliglen, deze alleen af te leveren op eene magtiging van zoodanige autoriteit als door het Eisenbahn-Kommissariat mogt worden aangewezen. Deze autoriteit zou de vergunning tot aflevering van de kolen eerst dan hebben te verleenen, wanneer door de ontvangers tegen onverhoopt misbruik de noodige waarborgen waren geleverd.
Indien de pruissische regering inderdaad welgezind is jegens de nijverheid van Nederland, vertrouwt men, dat de uitvoer van kolen en kokes naarNederlßnd ten behoeve van bepaalde konsumenten, onder de aangeboden waarborgen tegen verkeerd gebruik, weldra weder zal worden vrijgesteld. (Utr. D.)
Ook de Dordr. Ct. heeft uit eene zeer te vertrouwen bron vernomen, dat de onderhandelingen met Pruissen over den uitvoer van steenkolen nog niet afgebroken zijn, maar steeds voortduren.
Naar men verneemt hebben de ministers van Marine en van Oorlog respektievelijk aan de heeren de Casembroot. Nierstrasz en de Roo van Alderwerelt, leden der Tweede Kamer, te kennen gegeven, dat van hun vaderlandslievend aanbod, om weder in aktieve militaire dienst te treden, vooralsnog geen gebruik zal worden gemaakt.
Niettegenstaande de oorlog tusschen de twee meest verlichte (!) staten van Europa eerst aangevangen is, zijn reeds de volgende kredieten aangevraagd: door Frankrijk 283 millioen, Pruissen 180 millioen, Engeland 24millioen, Beijeren ƒ18,200,000, Wurtemberg ƒ5,900,000. Nederland 4 millioen, Hessen ƒ3,366,000! Totaal 518 millioen. (N. Fin.)
Door den minister van Oorlog zijn de noodige orders gegeven, om den lsten ban der dienstdoende schutterijen te voorzien van achterlaadgeweren en patronen.
De regering van den Noord-duitschen Bond heeft den doorvoer van steenkolen van Kerkradenaar Maastricht over duitsch grondgebied vergund. (N. v, d. D.)
Men schrijft uit Arnhem van eergisteren aan het Handelsblad, dat men daar daags te voren een luchtballon op aanzienlijke hoogte had gezien; wat die beteeken de, weet men nog niet. Voor militaire verkenningen schijnt bijna geen reden uitgedacht te kunnen worden.
De verzending der brievenmalen tusschen de Nederlandsche en Zwitsersche administratiën, die tot dusverre over Duitschland geschiedde, zal bij wijze van tijdelijken maatregel over Frankrijk plaats vinden. In verband daarmede is, krachtens de daartoe door den Koning bij Hoogstdeszelfs beslmt van den 6° dezer {Staatsblad. N°. 149) verleende magtiging, het port der gefrankeerde brieven voor Zwitserland, in overleg met de Zwitsersche postadministratie, vastgesteld, te rekenen van den 15° dezer maand, 20 cents per 15 grammen te zuilen bedragen , in plaats van 15 cents, gelijk tot dusverre. Het port der ongefrankeerde brieven, alsmede dat der gedrukte stukken en der monsters van koopwaren, ondergaat geene verandering.
(Staats. Ct.)
Z. M. heeft benoemd: tot notaris binnen het arrondissement Tiel, ter standplaats de gemeente Tiel, P. F. Dijckmeester; tot lid van het hoofdkomitee der vereeniging tot het verleenen van hulp aan zieke en gewonde krijgslieden in tijd van oorlog, H. Slot; tot ambtenaar ter beschikking van den goeverneur der Nederlandsche bezittingen ter Kuste van Guinea, jhr. G. A. Clifford; opzijn verzoek eervol ontslagen als notaris te Tiel, mr. H. Dijckmeester.
De Rijkstelegraafposten te Egmond, Heusden en Willemstad zijn, zoo lang de openstelling dier posten ten behoeve der militaire autoriteit wordt gevorderd, voor het -algemeen telegrafiesch verkeer geopend.
Op de berigtenwisseling van deze met
alle overige nederlandsche kantoren is het uniform tarief van 0.30 gl. per enkelvoudig telegram van toepassing.
Aan de Leidsche Ct. wordt uit Leiderdorp gemeld, dat de varkensziekte in die gemeente weder uitgebroken is. De schade is des te aanzienlijker, daar de varkens meestal door den minderen stand worden gehouden.
Verkorte balans der Ned. Bank, volgens de Staats-Courant:
Diskonto-rekening. . . j 74,111,800.97 Beleening-rekening . . » 44,473,275.— Munt en muntmat. . . » 85,709,171.921 Belegd rezerve-fonds . » 3,412,085.— Geb. enmeub. d. Bank. » 302,261.42 Diverse rekeningen . . » 34,714.11 7208,043,308.421 Kapitaal ƒ 16,000,000.— Rezerve-fonds » 3,625,598.87 Bankbiljetteninomloop.» 158,119,695.— Bank-assignatiën in oml.» 1,735.92 Rekening-cour .-saldo's. » 28,624,632.10 J Diverse rekeningen. ..» 1,671,646.53 ƒ208,043,308.42 i UTRECHT, 10 Aug. Z. K. H. de prins van Oranje is gister te voet Uitgeweest en heeft zelfs een rit te paard gedaan. Z. K. H. dacht heden een rit te paard buiten te doen.
UDEN, 9 Aug. Wie Zaturdag jl. de lieve kapel van het klooster der Eerwaarde Brigittinnen binnentrad, ontwaarde dadelijk dat daar feest, een heuglijk feest gevierd werd. Immers het nette kerkgebouw was door een smaakvolle hand in feestdosch getooid; het frissche groenende welriekende bloemen lachten u tegen, terwijl sierlijke vaantjes in allerlei kleuren den feestelijken tooi verhoogden. En waarlijk er was wel reden feest te vieren; want de alhier gevestigde kommuniteit der Eerw. Brigittinnen herdacht hetsoojarig bestaan der, in 1370 door Z. H. Paus Urbanus V goedgekeurde, orde der H. Brigitta. Er was nog te meer reden den jubeltoon aan te heffen; want door goedgunstige beschikking van onzen hoog vereerden Paus, Z. H. Pius IX was, dato 3 Julij 11., aan alle religieuzen van genoemde orde vollen aflaat verleend bij wijze van Jubilé.
Was het wonder, dat er dankgebeden ten Hemel stegen onder de plegtige feestmis, die velen met aandacht en godsvrucht bijwoonden?
Met te meer geestdrift herdacht men dat SOOjarig bestaan der Orde, omdat van al de kloosters van Brigitta, welke vroeg ir in Zweden, Noorwegen, Denemarken, Nederland, België, Frankrijk, Engeland, Duitschland, Spanje, Portugal, Polen en Amerika, bestonden er slechts te Uden en Weert in Nederland, te Altomunster in Beijeren en te Spetisbury in Engeland, kloosters van die Orde zijn, van welker bestaan men zeker is.
De reformatie, die hare schendende hand aan zoo menige katholieke instelling sloeg, deed de kloosters van Brigitta te Koudewater, Kampen, Soest bij Amersfoort en Oostvaam bij den Briel verdwijnen, en te betreuren is het, dat in Spanje, russiesch Polen en Mexiko de kloosters van diezelfde Orde ontvolkt werden door de ruwe hand der Kerkvervolgers.
NIJMEGEN, 9 Aug. Na de eerste overwinning van het pruissische leger kwam hier uit Kleef een groen gemaakte, en met vlaggen versierde trein aan, welke op orde van de bevoegde magt onmiddelijk van dat dekoratief ontdaan moest worden. (Arnh. Ct.) MAASTRICHT, 9 Aug. Gisteren is in 2 perceelen aanbesteed het aanbrengen der vereischte vernieuwingen en herstellingen aan de rivierwerken langs de Maas in Limburg, met het onderhoud daarvan tot 31 Julij. 1871. De minste inschrijvingen , die van den heer Jos. Yerna, alhier, bedroegen voor het le perceel ƒ 10,529, voor het 2° ƒ17,000.
---

