NEDERLANDEN. 's GRAVENHAGE, den 24sten Mei 1870.
Bij Koninklijk besluit van 23 Mei 1870, n°. 89 , is Z. K. H. Prins Willem Alexander Hendrik Frederik der Nederlanden ' benoemd tot kapitein a la suite bij het corps Koninklijke scherpschutters van de Veluwe. Bij Koninklijk besluit van 23 Mei 1870, 11°. 30, is de heer W. C. Holm, apotheker te Zeist, benoemd tot plaatsvervangend lid van den geneeskundigen raad voor Gelderland en Utrecht. Bij Koninklijk besluit van 23 Mei 1870, n°. 33, is als blijk van Zr. Ms. goedkeuring en tevredenheid de bronzen medaille, ingesteld bij besluit van 22 September 1855, n°. 64, en een loffelijk getuigschrift toegekend aan den inlandschen matroos Radin van Zr. Ms. schroefstoomschip Djambi, wegens de redding van den in zee gevallen machinist der 2de klasse B. L. C. Marchand, van dat schip, op 11 Februarij 1870, ter reede van Soerabaija. Bij Koninklijk besluit van 23 Mei 1870, n°. 36, is T. A. O. de Ridder Fz. benoemd tot burgemeester van Hoogwoud. Bij Zijner Majesteits besluit van den 22sten Mei jl., n°. 24, is aan W. Swam, op zijn daartoe gedaan verzoek, eervol ontslag verleend als notaris te Gramsbergen. Bij Zijner Majesteits besluit van den 22sten Mei jl., n°. 25, is benoemd tot raadsheer in het provinciaal geregtshof in Drenthe, mr. J. Schimmel, thans kantonregter te Naarden en lid der Provinciale Staten van Noordholland. Bij Koninklijk besluit van 22 Mei jl , n°. 12, is ce heer R. W. van Kaab van Canstein , thans ontvanger der directe belastingen en accijnsen te Elburg c. a, benoemd tot ontvanger derzelfde middelen te Heerenveen c. a. Bij Koninklijk besluit van 22 Mei jl., n°. 13, is de heer J. de Kapper, thans ontvanger der directe belastingen en accijnsen te Baard, benoemd tot ontvanger derzelfde middelen te Dronrijp c. a. Bij Koninklijk besluit van 22 Mei jl., n°. 14, is de heer J. P. Reede, thans ontvanger der directe belastingen, in- en uitgaande regten en accijnsen te Heumen c. a., benoemd tot ontvanger der directen belastingen en accijnsen te Domburg c. a. Bij besluit van den 22sten dezer, n°. 5, heeft Zijne Majesteit goedgevonden : 1°. den kapitein jhr. L. M. van der Goes, van het corps ingenieurs, mineurs en sapeurs, op zijn verzoek, en krachtens punt 4 van art. 38 der wet van den 28sten Augustus 1851 (Staatsblad n°. 128), voor den tijd van één jaar op non-activiteit te stellen; 2°. bij het corps ingenieurs, mineurs en sapeurs te benoemen: tot kapitein van de 3de klasse (naar ouderdom van rang), den lsten luitenant R. Sturms, van het corps; tot lsten luitenant (naar ouderdom van rang), den 2den luitenant jhr. J. D. Six, mede van het corps. Bij Koninklijk besluit van den 22sten Mei jl., n°. 10, is, op het daartoe door hem gedaan verzoek, aan den dirigerenden officier van gezondheid der 1ste klasse van de militaire geneeskundige dienst in Nederlandsch Indie J. H. A. B. Sonnemann Robentisch, thans met verlof in Europa, met ingang van 1°. Junij 1870 een eervol ontslag verleend uit Zr. Ms. militaire dienst, met toekenning van pensioen. MINISTERIE VAN MARINE. De Minister van Marine brengt ter kennis van belanghebbenden , dat, krachtens bepaling des Konings , in dit jaar achttien jongelingen als adelborst der 3de klasse voor de zeedienst (na behoorlijk afgelegd examen) op het Koninklijk Instituut voor de Marine te Willemsooid kunnen worden aangenomen. Do admissie heeft plaats op den lsten September aanstaande. Ouders of voogden, die verlangen dat hunne zonen of pupillen in dit jaar worden geplaatst, dienen vóór of uiterlijk op den 31sten Mei aanstaande aan den Minister van Marine een op zegel geschreven \erzoekschrift in , houdende : a. naam en stand of beroep van ouders of voogden ; b. de godsdienstige gezindheid waartoe de jongeling behoort, c. de belofte van stipte voldoening aan de bepalingen van het reglement van het Instituut.
Bij het verzoekschrift moet worden overgelegd : a. eene verklaring, af te geven door het gemeentebestuur, waaruit blijkt, dat de jongeling Nederlander is ; b. de geboorte-acte van den jongeling; c eene verklaring, door eenen bevoegden geneesheer afgegeven , dat de adspirant gevaccineerd is of de kinderpokken heeft gehad. In de maand Junij aanstaande zal in de Staats-courant het noodige bekend gemaakt worden aangaande den tijd en de plaats van het te houden examen. De vereischte kundigheden bestaan in : a. het schrijven van eene goede hand ; b. kennis van de gronden der Nederlandsche , Fransche en Engelsche talen. Hierdoor wordt verstaan het maken van een opstel in het Nederlandsch en het vertalen van een gemakkelijk opstel in het Fransch of Engelsch zonder grove taal- of stijlfouten ; c. kennis van de gewigtigste tijdperken en gebeurtenissen der vaderlandsche en der algemeene geschiedenis; d. kennis van de beginselen der aardrijkskunde; e. de rekenkunde, daaronder begrepen de leer der evenredigheden en der gewone en tiendeelige breuken, met toepassing op het metrieke stelsel; f. de beginselen der wiskunde, en wel de stelkunst tot aan de vierkantsvergelijkingen en de meetkunst tot aan de vlakken. Alleen grondige kennis van de wiskunde, blijkende uit de toepassing van het geleerde, binnen de grenzen van het gevorderde, zal, wanneer er meer adspiranten zijn, die aan de overige vereischten voldaan hebben, dan plaatsen, van invloed op de rangschikking en derhalve op de toelating zijn. De toelating tot het examen wordt geweigerd aan: a. die op den lsten Januarij 1870 den ouderdom van 14 jaar niet hebben bereikt of hun 17de jaar zijn ingetreden (dus worden alleen toegelaten zij die in 1854 en 1855 zijn geboren); b. die geen Nederlanders zijn. Vóór den aanvang van het examen worden de opgeroepen jongelingen geneeskundig onderzocht door eene commissie van drie leden, zijnde twee officieren van gezondheid bij de zeemagt en een burgerlijk geneesheer. Bij gebleken ongeschiktheid voor de dienst wordt de toelating tot het examen geweigerd. De adspiranten, die het examen behoorlijk hebben afgelegd, en in het door de commissie opgemaakte proces-verbaal geene hoogere nommers hebben dan het bepaalde getal, worden als adelborst der 3de klasse op het Instituut aangenomen. Onmiddellijk na de aankomst op hot Instituut verbindt zich de adelborst om het Rijk, na zijne benoeming tot adelborst der lste klasse, tien jaren te dienen. Door de meerderjarigheid wordt het ontslag uit de zeedienst op verzoek niet verleend, tenzij door den belanghebbende eene vergoeding aan het Rijk worde gedaan van f 300 in het jaar, over den tijd, geduranie welken hij aan het Instituut zijne opleiding heeft genoten. Voor driejarige opleiding bij het Instituut wordt elf honderd gulden betaald, waarvan f 100 voor de boeken, instrumenten en teekengereedschappen aan den adelborst verstrekt. De betaling geschiedt in zes termijnen, als volgt: op den lsten Maandag in September van het eerste studiejaar f 250 » » lsten April » >, ,, „ 250 i) » lsten Maandag in September » » tweede » 200 >> » lsten April » » » „ 159 » i> lsten Maandag in September » » derde » 150 ■i » lsten April » » » » 10O Niets hoegenaamd meer voor kleeding, voeding, zakgeld, geneeskundige hulp of behoeften van onderwijs wordt gedurende de eerste drie jaren ten laste van de ouders of voogden gebragt. Ten aanzien van verdere inlichtingen worden de belanghebbenden verwezen naar het door den Koning goedgekeurde reglement, dat verkrijgbaar is bij de Directien der Marine te Amsterdam , te Willemsoord en te Hellevoetsluis. 's Gravenhage, den 6den April 1870. De Minister voornoemd, Brocx.
---

BUITENLANDSCHE BERIGTEN. OOSTENRIJK.
Bij een Keizerlijk patent van 21 Mei, in de Wiener Zeitung van den 22sten openbaar gemaakt, is het Huis van Afgevaardigden van den rijksraad ontbonden en bepaald dat de nieuwe verkiezingen voor hetzelve zullen plaats hebben overeenkomstig de bepalingen der grondwet voor de rijksvertegenwoordiging van 21 December 18.67. Bij een tweede patent van dezelfde dagteekening zijn al de provinciale landdagen ( met uitzondering van den Boheemschen) ontbonden, en is bepaald dat de verkiezingen voor de nieuwe landdagen onverwijld moeten
plaats hebben, blijvende de bepaling van het tijdstip der bijeenroeping van de landdagen aan eene nadere beschikking des Keizers voorbehouden. Deze besluiten zijn genomen op eene voordragt van den presidentminister graaf Potocki, welke mede openbaar gemaakt is , en waarin de beweegredenen van den voorgestelden maatregel uiteen gezet worden. Toen het ministerie de door den Keizer aan hetzelve opgedragen taak aanvaardde kon het geen oogenblik twijfelen dat het deze taak alleen op den grondslag van het bestaande constitutionele regt, en alleen op den daardoor aangewezen weg zou kunnen volbrengen. Het gewigt en de hooge beteekenis van die taak deed het van den aanvang af wenschelijk achten , een beroep op de kiezers te doen , te meer daar het Huis van Afgevaardigden, door de verklaring van vele leden dat zij hun mandaat nederlegden , veel in getalsterkte verloren had en aan deszelf's besluiten dienvolgens niet meer het vereischte zedelijke gezag kon toegeschreven worden , zoodat eene aanvulling van dat vertegenwoordigend ligchaam noodzakelijk te achten was. Indien de ministers desniettemin gedraald hebben eene ontbinding aan den Keizer voor te slaan, dan is dit daaraan toe te schrijven, dat zij meenden » eene verwachting te mogen koesteren , waarvan de gegrondheid niet maar worden ontkend , al is zij voor alsnog niet vervuld geworden." Het ministerie meende, alvorens tot beslissende stappen over te gaan , te moeten afwachten , welke ondersteuning het voor zijne plannen bij de onderscheiden partijen zou vinden. De verkregen ondervinding was van dien aard, dat het der regering niet raadzaam voorkwam langer eene afwachtende houding te bewaren , en deed haar besluiten het voorstel tot ontbinding te doen. Bij eenen arbeid van zoo veel gewigt als thans ondernomen zal worden, moet men op de volle medewerking der volkskrachten kunnen rekenen, die alleen door vernieuwing der mandaten te verkrijgen is; en de ministers meenen daarbij te zekerder op krachtige ondersteuning d«r bevolkingen te mogen rekenen , daar de verzoenende strekking hunner staatkunde meer en meer door de publieke opinie erkend begint te worden. Als reden , waarom ten aanzien van Bohemen eene uitzondering gemaakt en de Boheemsclie landdag niet ontbonden maar alleen door verkiezingen voor de opengevallen plaatsen voltallig gemaakt zal worden , vermeldt de graaf Potocki het volgende : >i Het ministerie heeft geenszins de overtuiging verkregen dat het benoemen van rijksraadsafgevaardigden door den Boheemschen landdag, en mitsdien de onderstelling van eene constitutionele handelwijze in geval eener geheele vernieuwing van dien landdag, nu reeds als boven twijfel verheven beschouwd kan worden. De moeijelijklieden eener voldoende oplossing van do aanhangige vraagstukken zouden, zoo de Boheemsclie landdag eventueel eene vijandige houding tegen de constitutie mogt aannemen, slechts vermenigvuldigd worden." Tegelijk met do boven vermelde staatstukken maakt het regeringsblad de volgonde circulaire openbaar, welke de rijkskanselier von Beust reeds onder dagteekening van 28 April aan de Oostenrijksche gezantschappen buiten 's lands heeft afgezonden. »De taak, welke het ministorie Potocki te vervullen heeft, wordt op zoo velerlei wijze verkeerd voorgesteld, dat het gepast schijnt haar doel eenvoudig uiteen te ?etten en den weg te doen kennen langs welken men dit doel zal trachten te bereiken. » De taak laat zich in weinige woorden uitdrukken: het parlementaire regeringsstelsel tot eene waarheid te maken; de steeds toenemende verbrokkeling en het daarvan te verwachten algeheele verval van het vertegenwoordigend ligchaam, den rijksraad, te stuiten, door eene ernstige poging om, onbevooroordeeld en boven de partijen staande, de medewerking van alle bevolkingen van de westelijke helft der monarchie, of ten minste van de groote meerderheid derzeive, te erlangen tot de vorming van een volksparlement; deszelfs bestaan en werkzaamheid voor het vervolg te beveiligen tegen katastrophen, waaraan de rijksraad in zijne tegenwoordige zamenstelling blootgesteld was, en die zijnen invloed en zijn zedelijk aanzien onmiskenbaar benadeeld hebben. » Het hervormingsplan, hetwelk men zich voorstelt, is niet alleen constitutioneel in de ruimste beteekenis des woords; het is ook bij uitnemendheid in overeenstemming met de Grondwet , dewijl het strekt om de bestaande constitutie te bevestigen en tot een gemeenschappelijk goed van alle gewesten en alle nationaliteiten te maken. »Om het voorgestelde doel te bereiken is bovenal een geest van verzoeningsgezindheid noodig, die — zonder kleingeestig af te dingen op punten van ondergeschikt gewigt voor het algemeen belang •— de groote oogmerken bevordert, welke de staatsregering moet trachten te bereiken. Het doelwit van dit streven kan alleen zijn de door algemeene toestemming geschraagde instelling van eenen door regtstreeksche verkiezingen gevormden en dus van de landdagen los gemaakten rijksraad Dit is niet enkel eene alleszins regtmatige vordering der liberale Duitsche partij, maar kan even zeer ook door de vrijzinnige patriotten van Slavische nationaliteit als het krachtigste en onmisbare middel beschouwd worden om de hoogst gecompliceerde machine van ons tegenwoordig stelsel van vertegenwoordiging en verkiezing te vereenvoudigen , stoornis in haren constitutionelen gang te voorkomen, en niet alleen aan de afzonderlijke gewesten, maar ook aan den staat als geheel , hunne autonomie en zelfstandigheid ie verzekeren. .. Door het vorenstaande is van zelf de weg aangewezen en zijn de grenzen voorgeschreven, binnen welke de verzoenende werkzaamheid der regering zich moet bewegen. 4.» Aan de nationale wenschen naar autonomie, zelfbeheer en vrije intellectuele en burgerlijke ontwikkeling kan en zal zonder kleingeestige of door vooroordeel ingeboezemde aarzeling voldaan worden. .. De eenige maar volstrekte voorwaarde hiervoor is echter, dat de daaromtrent te maken wettelijke bepalingen in de bestaande constitutie ingevoegd kunnen worden, zonder aan te druischen tegen haar gronddenkbeeld : het staatsregtelijk innig onderling verband van alle in den rijksraad vertegenwoordigde koningrijken en landen. Gelijk in de natuur, zoo kan ook in den staat — met name in eenen grooten en uit zoo vele nationaliteiten bestaanden als Oostenrijk — verscheidenheid zeer goed met éénheid zamengaan; in den staat, onder voorwaarde dat de onderscheiden autonomien door eonen gemeenschappelijken staatsregtelijken band, door gemeenschappelijke, allen verbindende organen van den publieken wil, vereenigd zijn voor de ondeelbare rijksbelangen en instellingen, onder bescherming van den troon. )> Langs eenen anderen weg dan den grondwettigen, op eenen anderen
grondslag dan dien van het bestaande openbare regt, op een ander middenpunt dan de hoofdstad des rijks, kan dus de verzoening, het vergelijk met de volksstammen niet tot stand komen. "Voor het vergelijk is een ruim veld geopend op den grondwettigen bodem zeiven. ..Het is in de meest uitstekende constitutionele staten de gewoonte, dat bij voorgenomen doortastende hervormingen in de staatsregeling een algemeen beroep op de kiezers gedaan wordt opdat dezen hun gevoelen over de herziening der grondwetten op wettige wijze door nieuwe verkiezingen doen kennen. Ook bij ons zal dit op de rede gegronde gebruik gevolgd en daardoor in Bohemen en Moravie de gelegenheid aangeboden worden dat de nationaliteiten, die zich in den laatsten tijd van deelneming aan het constitutionele leven onthouden hebben, tot het verzoeningswerk kunnen medewerken. i. Niet minder zijn de zuiver Duitsche kroonlanden geregtigd te vorderen , dat bij eene zaak van zoo hoog belang hunne tegenwoordige stemming, hunne opvatting van de tegenwoordige gesteldheid van zaken, zich door nieuwe verkiezingen kunne doen gelden. Voor Gallicie heeft dit niet minder waarde, want het is geheel iets anders algemeene wenschen en vorderingen te berde te brengen, dan de geschikte mannen voor ernstige onderhandelingen af te vaardigen. I. Onder de bestaande omstandigheden en voor de beoogde hervormingen is dus de ontbinding van den rijksraad en van al de landdagen der in den rijksraad vertegenwoordigde koningrijken en landen, alsmede de uitschrijving van nieuwe verkiezingen naar de voorschriften der wet, volstrekt noodzakelijk , ja onvermijdelijk. i. Aan de nieuw te verkiezen landdagen zal do staatsregering waarschijnlijk het onsplitsbare programma der — langs grondwettigen weg door den aanstaanden rijksdag vast te stellen — uiLbreiding van de autonomie van alle kroonlanden, alsmede der regtstreeksche verkiezingen voor den rijksraad voorleggen. Er is grond om te onderstellen dat de regering dit beginsel van regtstreeksche verkiezingen op liberale grondslagen wenscht te vestigen. .) Even zeer mag men onderstellen dat, — naast de uit regtstreeksche verkiezingen voortkomende vertegenwoordiging der steden en der plattelands bevolking in' het Huis van Afgevaardigden — het denkbeeld eener versterking van het Heerenhuis door verkozen vertegenwoordigers der landdagen , tot verzekering der speciale landsbelangen , verwezenlijkt zal worden. Mogt de eene of andere landdag de verkiezing van afgevaardigden voor den rijksraad weigeren, dan is de regering grondwettig bevoegd om voor het betrokken kroonland regtstreeksche verkiezingen voor het Huis van Afgevaardigden te bevelen. »Men heeft in de openbare dagbladen van de bijeenroeping eener vergadering van notabelen gesproken, bestaande uit leiders en uitstekende mannen van de onderscheiden nationaliteiten, partijen en provinciën. Zulk een voorbereidend parlement zonder mandaat of gezag, door de regering bijeen geroepen, zou wel niet anticonstitutioneel, maar toch extraconstitutioneel zijn en de oplossing der vraagstukken waarschijnlijk niet bevorderen. ..Maar wel brengt de staat van zaken mede, dat de bewindslieden voorloopig met aanzienlijke en invloedrijke leiders van alle nationaliteiten en partijen, zoo veel mogelijk door regtstreeksch verkeer, eene schikking voorbereiden; dat zij met hen individueel de mogelijkheid onderzoeken om de grieven hunner stain- of partijgenooten uit den weg te ruimen, zonder schending der grondwet en zonder de grondslagen van het bestaan der monarchie te ondermijnen. Ten gevo'ge van die conferentien zullen de bewindslieden een overzigt over do politieke en nationale gesteldheid in alle gedeelten van de westelijke helft des rijks erlangen, hetwelk alle eenzijdigheid uitsluit; de leiders der partijen en der onderscheiden nationaliteiten zullen van hunnen kant daardoor volkomen zekerheid verkrijgen omtrent de vast stamde oogmerken en de onverwrikbare grenzen der verzoenende politiek van het kabinet. » Met name uit het laatste oogpunt is aanraking met alle partijen noodzakelijk, opdat de tot dus ver weerbarstigen zich overtuigen van den ernstigen wil der regering om aan de n.itionale aanspraken tot aan de grenzen van het mogelijke te voldoen, maar ook van haar onverzettelijk voornemen om hare taak alleen met het grondwettige te Weenen zitting houdende parlement, en in dit parlement, ten einde te brengen. » Kan voor het oogenblik aan het — overigens zeer begrijpelijke — ongeduld van een deel des publieks niet voldaan, en niet dagelijks een verslag van de voorbereidende onderhandelingen gegeven worden, dan kan men toch ten stelligste verzekeren dat de staatsmannen , welke de moeijelijke taak op zich genomen hebben, ook de noodzakelijkheid ten volle erkennen om in de opgegeven rigting vooruit te gaan. » Het is een moeijelijk werk vol verantwoordelijkheid, hetwelk het ministerie Potocki aanvaardt; dat is niet te ontkennen. Maar wat een vaste wil, gepaard met verknochtheid aan Keizer en Kijk, vermag, dat zal gedaan worden voor het groote werk der verzoening, voor da voltooijing van het gebouw van grondwettige vrijheid en gelijkheid van regten. I. Hetzelfde moet van alle partijen en nationaliteiten gevorderd worden , want vrijheid en orde in den staat is alleen daar denkbaar, waar iedere (persoonlijke of collective) individualiteit zich aan den algemeenen wil onderwerpt en zich als een deel van het gelieel boschouwt. » De wenschen zullen tegenover elkander staan; de aanspraken zullen onderling strijdig zijn; dat is te voorzien Partijhartstogten zullen opgewekt worden; de nationale geest van uitsluiting zal het werk der vereeniging bemoeijelijken. Degenen die bemiddelen en verzoenen willen , d. i. de regering en hare vrienden , zullen aan aanvallen van weerskanten blootgesteld zijn; men zal, gelijk nu reeds geschiedt, hunne bedoelingen verdacht maken, hen aan den eenen kant van verraderlijke oogmerken tegen, aan den anderen kant van voorkeur vóór het Duitsche element beschuldigen; maar ten slotte, dit is ons vaste vertrouwen, zal en moet aan de verstandigen van alle partijen en nationaliteiten de gelijkenis van den bundel pijlen voor den geest zweven. Zij moeten en zullen uit de geograpliische ligging en ethnographische zamenstelling des rijks de overtuiging putten, dat alleen door broederlijke zamenwerking van alle onderdeelen, alleen door vrije vereeniging van alle volksstammen op den grondslag van instellingen, aan de beschaving en de behoeften van onzen tijd beantwoordende, de veiligheid van allen afzonderlijk en van don geheelen staat gewaarborgd kan worden. »De aan alle stammen gemeenschappelijke liefde voor de dynastie, het besef van de zegeningen van eenen vasten regtstoestand, welke alletn door gemeen overleg en wederkeerige inschikkelijkheid verkregen kunnen worden , zullen eindelijk in den rijksiaad tot het volbrengen
•tier hervormingen in de opgegeven rigtingen leiden. Zij zullen, gelijk wij vast vertrouwen, ook voor de dezerzijdsche helft dos rijks de bevestiging der constitutie ten gevolge hebben. »Mogt echter desniettegenstaande — na deze ernstige en opregte poging tot algemeene verzoening — eenige partij, eenige volksstam, hardnekkig volharden in de weigering om als onderdeel van het geheel, als zelfstandig onderdeel, binnen te treden in het gebouw der Oostenrijksche constitutie, dan zou voor het tegenwoordige en toekomende geslacht het bewijs geleverd zijn, dat Keizer en Rijk tot de uiterste grenzen aan hunne wenschen te gemoet zijn gekomen, en dat die weerbarstigen het alleen aan zich zelve te wijten hebben, wanneer de geschiedenis, de wetgeving en het opperste staatsgezag voortschrijden zonder verder acht op hen te slaan. » Ontvang enz." F R A N K R IJ K. Bij een Keizerlijk besluit, van 21 Mei is de minister van justitie, de heer Ollivier, belast met de leiding van het departement van buitenlandsche zaken gedurende de afwezigheid van den heer de Gramont, die zich naar Weenen heeft begeven ter overbrenging van de officiele kennisgeving zijner aftreding als ambassadeur van Frankrijk bij het hof van Oostenrijk. De Patrie, een ministerieel orgaan, komt op tegen de meening dat de heer de Gramont zich als minister van buitenlandsche zaken zal laten leiden door vooringenomenheid met Oostenrijks belangen. In gelijken zin spreekt de France : » Het publiek hechte geen gewigt aan het gerucht dat do benoeming van den heer de Gramont tot minister de hooge kringen te Berlyn misnoegd heeft gemaakt wegens de persoonlijke ingenomenheid met Oostenrijk, welke bij hem zou bestaan. De beduchtheid voor eene anti-Pruissische staatkunde is thans evenzeer ongegrond als die voor eene anti-Oostenrijksche staatkunde ongegrond zou geweest zijn bij het optreden van het kabinet van 2 Januarij, welks hoofd, de heer Ollivier, met de Duitsche eenheid ingenomen is. » De heer de Gramont komt aan het bewind met de ervaring van iemand die sedert tien jaren deel aan de gewigtigste gebeurtenissen van de Europesche staatkunde had; hij weet zeer wel, dat thans noch het Oostenrijksche noch het Pruissische, maar uitsluitend het Fransche oogpunt de rigting onzer diplomatie behoort te bepalen. Het Fransche oogpunt nu is: instandhouding des vredes en dus ook instandhouding van hetgeen tot behoud des vredes vereischt wordt. Onze staatkunde heeft, bij eene bepaald liberale rigting binnen 'slands, in de buitenlandsche aangelegenheden eene bovenal conservative strekking; zij vermijdt zorgvuldig alles wat de te behoeden belangen in gevaar of ook maar in ongerustheid zou kunnen brengen. Dat dit noodig is begrijpt de heer de Gramont ruim zoo goed als iemand anders; en er is geen grond om te vreezen dat hij door bijzondere toegenegenheid naar den kant van Weenen of van Berlyn zal afdwalen". — In de laatste dagen zijn in en buiten Parys weder geregtelijke vervolgingen gevoerd en veroordeelingen uitgesproken tegen revolutionaire en demokratische dagbladen. Aan de zijde der liberale partij wordt door La France , aan den kant der conservativen door Le Peuple Francais beweerd dat die strenge toepassing der strafbepalingen tegen drukpersvergrijpon thans eer nadeolig dan voordeelig voor het algemeen belang is, en dat de minister Ollivier ze zou dienen te matigen, te meer daar hij de regtspraak der correctionele regtbank over drukpersvergrijpen openlijk voor ondoelmatig heeft verklaard, en in theorie steeds voor verschoonende behandeling der drukpers gestemd is geweest. Dat deze meening in hooge en met het Keizerlijke gouvernement bevriende kringen te Parys veld wint, is op te maken uit een hoofdartikel van den Constitutionnel. » Onze ministers — zegt dit blad — dienen te begrijpen dat het tijdvak van bedwang thans moet worden gesloten , en dat zij behooren terug te keeren tot de vrijgevige inzigten jegens de drukpers, welke zy vroeger in hunne geschriften en redevoeringen hebben beleden. Zijn zij daarvan door den drang van bijzondere omstandigheden afgeweken , het gouvernement zou na de nu behaalde zege kunnen en moeten terugkeeren tot de verdraagzaamheid welke een van de grondslagen van het liberale programma der ministers van 2 Januarij is. Wij willen niet, dat de regering tegenover de publicisten hare wapenen aflegge , maar dat zij niet meer zoo vaardig zij om gebruik van die wapenen te maken. Willen de ministers de kracht des gouvernements toonen, dan hebben zij daartoe een uitstekend middel, hetwelk hun door den Keizer in de rede van verleden Zaturdag is aangewezen, en dat middel is: degemagtigdheid". — Het Centraal Comité voor het plebisciet nam in de vorige week het besluit om in stand te blijven hoewel het zich enkel had gevormd met het doel om de aanneming van het plebisciet te b 'vorderen; het wilde als conservatief-liberale vereeniging ter verdediging der dynastieke en parlementaire belangen werkzaam blijven en invloed in dien geest op de verkiezingen uitoefenen. Doch er is een bezwaar opgerezen; volgens art. 291 van het strafwetboek mager geene vereeniging van meer dan twintig personen bestaan zonder vergunning van het gouvernement; en de minister Ollivier scheen ongezind om die vergunning aan het Centraal Comité' te verleenen dewijl hij ze alsdan bezwaarlijk aan politieke vereenigingen van andere rigtirg zou kunnen onthouden. Er wordt dan ook reeds door eenige dagbladen verzekerd dat het besluit tot bestendiging van het Comité' niet uitgevoerd zal worden. Dit berigt is volgens de France voorbarig. Het is van groot belang, zegt dat blad, het politieke leven door de vrije werkzaamheid van particulieren te bevorderen; het bestaan van georganiseerde partijen is oen vereischte voor het parlementaire staatsleven, de bestendiging \an het Centraal Comité zou de eerste stap zijn tot de vorming eener groote partij van conservatief vrijzinnige rigting, welke vroeger hier te lande nooit is beproefd; dat een en ander begrijpt de heer Ollivier, en men mag alzoo hopen dat hij zich niet zal laten weerhouden door de letter van art. 291 van het strafwetboek, wolk artikel juist behoort onder ■degene die bij de door hem voorgenomen herziening der wetboeken verbeterd zouden moeten worden. Gisteren , den 23sten, moet het Centraal Comité eene zamenkomst hebben gehouden om kennis te nemen van eene mededeeling welke zijn voorzitter van den minister van justitie ontvangen had. — Sedert eenige dagen wordt te Parys de benoeming van nieuwe leden voor den Senaat verwacht; -onder hen zou de heer de Gramont behooren , en alzoo ook aan dat staatsligchaam een vertegenwoordiger in het parlementaire bewind gegeven worden. Doch ingevolge de vele
klagten over opeenhooping van hooge jaarwedden wil de regering vooraf de jaarwedde der senaatsleden voor de nieuwe tot de helft, dat is 15,000 francs, verminderen; waartoe eene wet noodig is. SPANJE. Een veertigtal Cortesleden van de ministeriele partij hadden onlangs besloten den maarschalk Espartero als candidaat voor den Spaanschen troon voor te slaan en zijne verkiezing te bevorderen. Dit bragt nieuwe verwikkeling in het vraagstuk en nieuwe verdeeldheid onder de meerderheid; het bewind zag dit met leedwezen , en het verzocht den maarschalk om zich bepaald te verklaren of hij , door de Cortes verkozen wordende, de kroon zou aannemen. Espartero antwoordde dadelijk dat hij ze wegens zijnen gezondheidsstaat en wegens zijnen hoogen ouderdom zou moeten afwijzen ; en volgens de jongste berigten uit Madrid heeft hij een nieuw aanzoek wederom afgewezen ; zoodat eene van de omstandigheden die de meerderheid der Cortes belette zich omtrent de keuze eens souvereins te verstaan, verdwenen is. Aan den anderen kant zijn door de gewelddadige verandering van het Portugesche ministerie nieuwe gezigtspunten voor de Spaansche staatkundigen geopend. Doch wat de eigenlijke inzigten van den maarschalk Saldanha waren en of hij de Iberische unie beoogde, was te Madrid nog niet bekend. In de zitting der Cortes van den 19den vroeg een republikeinsch lid, welke vlag door Saldanha opgestoken was. De minister van binnenlandsche zaken antwoordde, volgens een berigt van het officiele dagblad der regering: » Het is eene gewigtige gebeurtenis, die te Lissabon heeft plaats gegrepen; juist daarom mag ons gouvernement zich daarover niet anders dan behoedzaam uitlaten; doch het heeft in deze zaak geen ander belang noch andere genegenheden , dan al de Spanjaarden. Wat de maarschalk Saldanha is en wat hij wil, is van algemeene bekendheid; maar ons gouvernement weet niet, welke vlag hij heeft opgestoken. Een ieder mag een oordeel over die gebeurtenis vellen zoo als hij oirbaar acht; doch ons gouvernement heeft geene vrijheid om er zich over uit te laten. " — In een schrijven uit Madrid van 21 Mei zegt de correspondent van den Paryschen Constitutionnel: » De maarschalk Saldanha is in Portugal het hoofd van de progressistenpartij, en hij is altijd een voorstander der Iberische unie geweest. Daarom wordt hier door sommige lieden reeds gesproken van eene zamensmelting der twee regeringen onder het regentschap van Prim, Olozaga en Saldanha. Doch in Portugal is het publiek afkeerig van elke aansluiting bij , of vereeniging met Spanje." ITALIË. De Parysche Patrie wederspreekt het gerucht dat de bevelhebber der Fransche troepen in den Kerkelijken Staat versterking heeft gevraagd ; zij voegt daarbij, dat de veiligheid van dien Staat door de aanwezige krijgsmagt genoegzaam is verzekerd tegen republikeinsche bendeu die er welligt uit het koningrijk Italië mogten willen binnen dringen. Die benden schijnen in het koningrijk, althans voor het oogenblik, geheel verdwenen te zijn. In welke betrekking Garibaldi of diens zonen tot haar stonden, is nog niet regt gebleken; do houding althans van één dier zonen, met name Menotti, was dubbelzinnig; hij ontried de beweging, doch enkel als ontijdig. — In een schrijven uit Florence van 19 Mei zegt de correspondent van het Journal des Débats : »De onlusten kunnen als geëeindigd beschouwd worden. De eigenlijke strekking dier opschuddingen laat zich thans vrij wel gissen: uit alles schijnt te blijken dat de hoofden deirevolutionaire partij hier te lande gereed wilden zijn voor het geval dat de revolutie te Parys meester zou zijn geworden. » De minister Lanza heeft zijn ontslag aangeboden wegens de verwijten die hij moet hooren over de mieschien onhandige wijze waarop hij bij de verschijning der republikeinsche benden de zorg voor de openbare veiligheid heeft uitgeoefend. De Koning heeft geweigerd het ontslag aan te nemen. Het kabinet blijft, althans tot na de discussien over de finantiele wetsontwerpen. Deze zal den 23sten dezer beginnen, en wel met de behandeling der militaire hervormingen. De eigenlijke strijd zal worden gevoerd op het terrein der overeenkomst met de Nationale Bank; de linker zijde wil die met alle kracht bestrijden." — Eenigen tijd geleden, toen de finantiele gesteldheid van het koningrijk Italië er de publieke opinie diep verontrustte , werd er onder de leiding van eenen prins van het Koninklijk huis eene vereeniging opgerigt met het doel om vrijwillige bijdragen tot vermindering der nationale schuld in te zamelen. Dit denkbeeld werd in der tijd door velen voor eene hersenschim gehouden. In de zitting der Kamer van Afgevaardigden van 20 Mei is haar door een schrijven van den bedoelden prins medegedeeld dat er in het laatste jaar ruim een millioen francs aan staatsobligatien uit de handen des publieks in die der vereeniging gekomen was. Djze médedeeling vond veel bijval. In die zelfde zitting heeft de regering in antwoord op eene vraag gezegd dat er alle moeite werd gedaan om het vervoer der Indische brievenmalen de rigting over Brindisi te doen nemen, en dat er hierop hoop bestond. — Het Yaticaansch concilie heeft op 17, 18 en 19 Mei de beraadslaging over de voorgedragen leerstellingen betreffende de Kerk en haar hopfd in comité-generaal voortgezet. Een nieuw document betreffende het concilie is door de Augsburgsche Allgemeine Zeiiung openbaar gemaakt, namelijk de schriftelijke aanmerkingen van de bisschoppen der minderheid op de voordragt tot vaststelling der onfeilbaarheidsleer. Volgens een berigt van het Parysche Mèmorial Diplomalique heeft de Fransche ambassadeur te Rome bevel van den heer de Gramont ontvangen om zich van elke bemoeijing of verklaring aangaande het concilie te onthouden. TURK YE. Naar hetgeen uit Konstantinopel onder dagteekening van 14 Mei aan de Independance Beige wordt geschreven, is weder een diplomatiek geschil door eene scheidsregterlijke uitspraak vereffend. Eene Italiaansche stoomboot-maatschappij vorderde sedert lang vergoeding van de Porie voor schade die zij beweerde geleden te hebben door onregtmatige aanhouding van eene harer postpakketbooton nabij Kreta tijdens den opstand der Candioten. De Porte en het Italiaansche gouverne-
ment kwamen overeen om dien eisch te onderwerpen aan de beslissing van den heer Ehrenofï, den Zweedschen gezant te Konstantinopel Deze heeft thans den eisch van schadevergoeding verworpen op grond dat de beweerde schade niet genoegzaam bewezen was. TELEGRAPHISCHE BERIGTEN. Londen , 24 Mei. Het Lagerhuis heeft al de artikelen der Iersche landbill aangenomen. De Kroonprins en de Kroonprinses van Pruissen worden tegen het aatst van Junij hier verwacht. Parys , 23 Mei. In het Wetgevend Ligchaam heeft de president medegedeeld dat er twee ontwerpen waren ingekomen , het eene strekkende tot afschaffing van het decreet van 8 December 1851; het andere om de bezolding [der in het vervolg te benoemen Senatoren op 15,000 francs te bepalen. Berlyn , 23 Mei. De Rijksdag heeft heden de beraadslaging over de derde lezing van het strafwetboek hervat. De graaf von Bismarck, die de zitting tegen veler verwachting bijwoonde, deed uitkomen dat de bondsregeringen, om het tot stand brengen van eenheid in de strafwetgeving te bevorderen , zich vele opofferingen getroost hadden ; dat zij echter het in de zitting van Zaturdag gedane voorstel, om de doodstraf in die bondsstaten waar zij reeds afgeschaft was niet weder in te voei-en , onaanneemlijk moesten achten, omdat het de regtseenheid verbreken en twee klassen van Noordduitsclie burgers in het aanzijn roepen zou. Het bedoelde voorstel werd daarop ingetrokken. Daarentegen heeft de vergadering met eene meerderheid van acht stemmen (127 tegen 119) een voorstel aangenomen om de oorspronkelijke redactie van art. 1 des ontwerps te herstellen en dus de doodstraf weder op de in dat artikel voorkomende lijst der straffen te plaatsen. St. Petersburg , 23 Mei. Het wordt bevestigd dat de baron Brunnow tot gezant te Parys, de graaf Orlow tot gezant te Londen, en Wolkowski of Albedinsky tot gezant te Weenen benoemd zullen worden. Rio Janeiro , 3 Mei. De staatsinkomsten van Brazilië hebben over het jaar 1868 — 1869 een bedrag van 38 millioen francs meer dan in het voorafgaande dienstjaar opgeleverd. Het eerste halfjaar der dienst van 1869 — 1870 heeft 10 millioen meer dan hat -voorafgaande halfjaar opgebragt. In weerwil van den oorlog zullen dus de uitgaven de middelen der schatkist niet te boven gaan. Londen , 23 Mei. Berigten uit Zuid-Amerika houden in dat Caraccas den 27sten April na een bloedig gevecht door de revolutionairen bemagtigd is. Blanco was tot voorloopig president benoemd. Do nieuwe regering had de uitvoerregten afgeschaft en de invoerregten met 70 per cent verminderd. Lissauon , 22 Mei. Volgens de hier regtstreeks ontvangen berigten uit Buenos Ayres van 17 April heeft de staat Entre-Rios in plaats van den vermoorden Urquiza diens moordenaar Jordan Lopez tot gouverneur verkozen en vervolgens den oorlog verklaard aan de regering van don Argentynsclien Bond, waartoe die staat dus ver behoorde. Te Montevideo wint de aanhang, die de bestaande regering van Uruguay zoekt ornver te werpen, allengs veld. New York , 23 Mei. Goud-agio 13 V 4 .
---

