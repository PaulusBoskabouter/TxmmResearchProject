AMSTERDAM, 6 Augustus.
De Franschen hebben een vollen dag gewacht, eer zij van hunne zijde mededeeling deden van de bloedige ontmoetingbij Weissemburg. Hetgeen hun bulletin thans meldt, komt vrij wel overeen met het pruissische berigt. Ook daarin staat echter niet te lezen, of Weissemburg al dan niet in handen der Duitschers is gevallen. De pruissische bladen vatten den telegram op, alsof daar geen twijfel aan was. Volgens hen is het als zeker aan te nemen, dat de hoogten om Weissemburg door de troepen van den Kroonprins zijn bezet. In den telegram uit Mentz, door den Koning aan de Koningin gerigt, leest men trouwens, dat Weissemburg in brand is geschoten, wat deze opvatting waarschijnlijk maakt. Volgens de genoemde bladen bedoelde de Kroonprins den Franschen, die van de Lauter uit, gereed stonden in Duitschland te rukken, voor te komen, en hen terug te werpen, voor zij hun magt ontplooid en zich tot den aanval gereed gemaakt hadden. Den 3n Aug. was het bondsleger reeds slagvaardig, terwijl de algemeene gedachte, in Duitschland, zoowel als m Frankrijk, was, dat dit eerst den 5n het geval kon wezen. Het berigt, dat een badensche divizie bij Lauterburg Frankrijk is binnengerukt, verdient thens zeer de aandacht. Evenzoo de tijding, dat de pruissische Kroonprins, na zijn overwinning, aanstonds voorwaarts is gedrongen. Immers, dit een en ander is een grond te meer voor de veronderstelling , dat het bondsleger inderdaad voornemens is offensief te werk te gaan. Het zou den weg naar Hagenau open willen breken, en zich vervolgens rigten tegen de groote vijandelijke operatielinie tusschen Straatsburg en Nancy. Dit vertellen de duitsehe dagbladen met een zekerheid, als had de generaal von Moltke voor hun redakteurs geen enkel geheim. Dat bij een dergelijk veldplan, als het mogt bestaan, het bezetten van Weissemburg zeer gewigtig is, ziet men intusschen bij den eersten oogslag op de kaart.
Van den stand der duitsehe korpsen verneemt men weinig; van dien der fransche niets. De maarschalk Mac-Mahon heeft een sterke stelling ingenomen, zeggen de berigten uit Parijs, en dat is alles. Zij voegen er brj, dat eerstdaags een groote veldslag ophanden is, hetgeen trouwens, uit de gebeurtenissen der laatste dagen, van zelven volgt. Beide legers schijnen offensief te willen ageeren; zekerlijk een probaat middel om elkander spoedig te ontmoeten.
---

De ex-pater Hyacinthe.
thans de heer Loyson, zal door onze lezers waarschijnlijk reeds vergeten zijn. Tot in het vorige jaar was hij een der meest beroemde redenaars van Frankrijk; ook in ons Nederland was zijne buitengewone welsprekendheid bekend; en toen in 1864 vele Nederlanders hem op het mechelsche kongres het spreekgestoelte zagen beklimmen in zijn monnikskap gekleed en met schoenen uitgedoscht, werden sommigen misschien in den aanvang onaangenaam getroffen door die kleine tegenstrijdigheid ; maar spoedig werden zij meegesleept door den gloed en de warmte zijner taal. Hij behield dien welsprekendheid tot den 20° September van het vorige jaar, toen hij in een open brief zich deed kennen als een der corypheëen van de liberale Katholieken in Frankrijk, en, als een natuurlijk gevolg van zijn liberalisme, spoedig in verzet kwam tegen zijne geestelijke overheid en daarop zijn monnikskap aan den wand hing. Vervolgens werd hij nog een paar weken in de liberale bladen van Europa en Amerika geroemd om die daad yan moed en zelfstandigheid, en spoedig daarna kwam de arme man in het vergeetboekje, zoowel in als buiten Frankrijk.
Misschien om in deze vergetelheid niet geheel en al onder te gaan, heeft hij weder iets van zich doen hooren. Voor een paar dagen heeft het Journal des Débals een brief van zijne hand openbaar gemaakt, waarin hij protesteert tegen het besluit van het Vatikaansch Koncilie over 's Pausen onfeilbaarheid. Hij protesteert tegen dat besluit, »omdat", naar hij zegt, »het Koncilie niet vrij was en omdat het niet als een algemeen Koncilie door de Kerk zal beschouwd worden." Wij zullen ons natuurlijk de moeite niet geven dergelijke dwaasheden te wederleggen. Zij strekken ons alleen tot bewijs, dat hij, die het goddelijk gezag der Kerk verlaat, niets anders kan dan protesteeren tegen haar. Hij wil Katholiek blijven, zegt hij in dien brief, maar het wordt een fraai Katholicisme, waarin hij gelooft wat hij wil, en verwerpt wat hij afkeurt. Intusschen is hij in dat protesteeren niet de eerste, en zal hij waarschijnlijk ook de laatste niet zijn. Reeds voor eenige weken vóór hem hebben eenige anglikaansche bisschoppen van de engelsche staatskerk geprotesteerd. Met dat protest heeft de liberale Times deerlijk den spot gedreven , ofschoon men erkennen moet dat het van hen veel meer konsekwent is dan van den abbé Loyson, immers hun geheel geloof is niet anders dan een protest tegen de katholieke Kerk. Maar Hyacinthe zal evenmin de laatste zijn: uit hetgeen in den laatsten tijd van de^hoofden der bisschoppelijke clerezy -;n Nederland geschreven is, moeten wij veronderstellen dat zij, even als de anglikaansche bisschoppen tegen de uitspraak van 's Pausen onfeilbaarheid protest zullen indienen. Zij zullen zich, gelijk als Hyacinthe doet, beroepen opeen ander Koncilie, dat beter vrij en waarlijk algemeen zal zijn, dat wil zeggen : zij zullen blijven profesleeren zoo lang tot dat zij gelijk krijgen, en geheel hun gedrag door de Kerk volkomen geregtvaardigd wordt, hetgeen nooit geschieden zal. Is dat plan dooide hoofden dier partij gevormd, dan hoopen wij dat zij het spoedig zullen volvoeren, opdat aan de leeken, die hen tot nog toe gevolgd hebben, de oogen mogen opengaan en deze erkennen kunnen dat zij zich tot heden door blinde gidsen hebben laten leiden. Wat het protest van den armen Hyacinthe zal uitrigten? O! het zal waarlijk eene stem zijn in de woestijn. In Frankrijk zal het tamelijk onopgemerkt voorbijgaan; de meesten van hen, die vroeger tot zijne partij konden geteld worden, zullen hem nu verlaten; en hebben sommigen misschien nog heftiger dan hij de zaak van 's Pausen onfeilbaarheid bestreden , zij zullen haar nu als Katholieken aannemen en belijden, en Loyson met zijn protest zal waarschijnlijk alléén staan. Reeds heeft hun hoofdorgaan, de Correspondent, zich voor het kerkelijk gezag gebogen, en na de uitspraak van het Koncilie, de onfeilbaarheid des Pausen beleden. Hetzelfde deed een ander hunner organen, de-Francais.
Op het einde van zijn brief beroept hij zich nog van den Paus en van het Koncilie op God. „Ten appelle a Dieu," zegt hij: »de menschen zijn niet in staat geweest om de waarheid en de regtvaardigheid te doen zegevieren, maar ziet, God staat op om zijne zaak aan te grijpen en te oordcelen. Het Koncilie, dat een werk moest zijn van licht en van vrede, heeft de duisternis verwekt en de wanorde in de geestelijke wereld ontketend. De oorlog volgt er op, als een vreeselijke echo in .de maatschappelijke wereld." Ziedaar ten minste een nieuw denkbeeld: de oorlog is het gevolg van 's Pausen onfeilbaarheid; God laat de straf des oorlogs toe, omdat het Koncilie over dat punt uitspraak heeft gedaan. Natuurlijk worden er liberale bladen gevonden, die deze dwaasheid zullen naschrijven; al gelooven zij ook niet aan het Gods-bestuur der wereld, zij zullen het Hyacinthe nazeggen, omdal het bij hunne partij de Kerk en het Koncilie in minachting brengen kan. Voor ons is het een bewijs hoe hij, die de Kerk verlaat, met volkomene blindheid geslagen wordt. Alle Katholieken hebben met ons begrepen, dat het meer dan toevallig was dat de officiëele uitspraak van 's Pausen onfeilbaarheid op dienzelfden dag geschiedde, waarop Frankrijk aan Pruissen den oorlog verklaarde; zij wilden er de hand van God in zien, die niet vergunde dat de vrede van Europa werd gestoord, alvorens die hoofdvraag onzer eeuw zou zijn uitgemaakt, maar die den oorlog toeliet op hetzelfde oogenblik, om zoo het gekraai en de oppozitie der liberale pers en der liberale regeringen onmogelijk, althans onschadelijk te maken. Zoo dachten wij en zoo blijven wij denken, al komt ons ook een afgedwaalde monnik zeggen, dat de oorlog een straf is van God, omdat op het koncilie de onfeilbaarheid van den Paus werd afgekondigd.
Uit Florence wordt aan den Univers geschreven, dat Pruissen, op Koning Viktor Emanuel gebeten, thans aan het werk is, om met Garibaldi en den ganschen revolutionairen troep in Italië te onderhandelen, ten einde den rooverkining te vp'';agen en de republiek te doen uitr^pen.De korrespondent beweert dat het, voor dat doel, benoodigde goud met kwistige hand uit Berlijn wordt aangevoerd, middelerwijl de officiëele agenten van graaf von Bismarck met Garibaldi en de andere hoofden der revolutie onverholen in overleg treden.
Groninger handelaren hebben met een gevolmagtigde van de pruissische kommissie voor de proviandering van het leger een overeenkomst gesloten, om 300 last haver te Keulen te leveren. Ongeveer 6 extra-treinen zullen noodig zijn om deze massa te vervoeren, waarmee men eergisteren begonnen is. Daar de Rijnspoor geene verzendingen naar Duitschland, maar wel tot Emmerik aanneemt, ontstond in het vervoer van het eerste gedeelte eenige vertraging, die te Keulen aanleiding schijnt gegeven te hebben tot het afzenden van een telegram om toch vooral haast te maken, wijl zich daar 30,000 paarden bevonden, die onderhouden moesten worden. (Ass. Ct.)
Ook van eene andere zijde vernemen wij thans, dat er uitzigt bestaat op den wederinvoer yan steenkolen uit Duitschland. Men vleide zich, dat zeer spoedig de schepen in lading, die ree,ds op weg waren naar Nederland, toen het verbod van uitvoer voor de tweede maal werd uitgevaardigd, verlof zouden bekomen hnnne lading naar Nederland te brengen, op grond, dat het verbod geen terugwerkende kracht kan hebben. De deputatie uit de kolenhandelaars te Ruhrort schijnt dus gunstig gewerkt te hebben. (Arnh. Ct.)
In de Staats-Ct. van heden leest men het verslag van de verwachtingen omtrent den oogst in de prov. Zeeland en Utrecht. De berigten omtrent de tarwe zijn over het algemeen gunstig. Men vleit zich met een opbrengst van 30 hektoliters per hektare. Alleen in Schouwen en Duiveland is het uitzigt minder gunstig. De rogge hesft zich door het koude voor jaarswed er op vele plaatsen niet voldoende kunnen ontwikkelen. Men ziet echter eene gemiddelde opbrengst te gemoet; van wintergerst zijn enkele partijtjes door den vorst benadeeld, en dientengevolge uitgeploegd. Het overgeblevene zal waarschijnlijk een ruim beschot opleveren.
Men verneemt, dat het goederenvervoer op de spoorwegen van de Rheinische Bahn, met uitzondering van de lijn Oberlahnstein—Bingerbrück, weder voor het publiek is geopend.
Langs onze kust worden, naar men ons van onderscheidene plaatsen mededeelt, verschillende schepen opgemerkt, die geen vlag vertoonen, doch vermoedelijk tot de fransche marine behooren, en wier sloepen zich onledig houden met peilingen langs de kust. (V.)
Door de algemeene kiezersvereeniging is in het hoofdkiesdistrikt Alkmaar tot kandidaat voor het lidmaatschap van de Tweede Kamer der Staten-Generaal gekozen de heer jhr. C. van Foreest, die deze kandidatuur heeft aangenomen.
Het behaagde Z. K. H. prins Frederik der Nederlanden, onzen stadgenoot, den heer Grevenstuk voor de opdragt van een kalligrafisch bewerkt stuk, bij gelegenheid der onthulling van het nationaal gedenkteeken in November 1869, een zilveren medalje te schenken, begeleid van een zeer vereerend schrijven. Aan de voorzijde prijkt deze medalje met de beeldtenis van Z. K. H., aan de keerzijde leest men: Aan Antoine Grevenstuk, schoonschrijver. Dit is de derde medalje, die de heer Grevenstuk in den loop van eene maand heeft ontvangen.
Bij koninklijk besluit van 5 Aug. 1870, is aan B. Schuts, te Schayk, vergunning verleend tot het aannemen en dragen van het kruis Fidei et Virtuti, hem door Z. H. den Paus geschonken.
Z. M. heeft benoemd tot plaatsvervangend kantonregter te Ootmarsura, J. van Barneveld.
De heer F. Bogaerdt is erkend en toegelaten als vice-konsul van Zweden en Noorwegen te Soerabaija.
De minister van Financiën maakt bekend dat bij hem ontvangen is een russische koepon, groot ƒ 25, door een onbekende, onder het postmerk Zalt Bommel van & dezer , tot voldoening van aan den lande verschuldigde regten ingezonden.
In den afgeloopen nacht cirka 1 ure is een zoo geweldige brand uitgebarsten, als in lang hier niet is voorgevallen. Hij ontstond in perceel V 293 op de Utrechtschestraat bij de Botermarkt, waarin een sigaren- en tabaksaffaire, en bewoond door den heer Boelhouwer. Hij sloeg spoedig over in het belendend perceel V 292, waarin eene tappery, welker voorraad geestrijk vocht den brand zeer veel voedsel gaf en waardoor hij oversloeg naar de overzijde op het perceel Hof van Geldria, waarin mede eene tapperij' was gevestigd. Verder werden nog vier naastgelegen perceelen aangetast. Ook de belendende gebouwen hebben groote schade geleden; het achtergelegen gesticht Brentano heeft veel door het water geleden. De zes aangetaste perceelen zijn totaal in de asch gelegd, en vertoonen niets dan een puinhoop. Zestien spuiten waren in werking, alsmede de twee stoombrandspuiten. Ten 5 ure was men den brand meester, en ten 9 ure kon men zeggen dat hij geheel gebluscht was. Persoonlijke ongelukken zijn er niet bij voorgevallen, behalve dat een spuitgast ligte verwondingen bekomen heeft.
GORINCHEM, 5 Aug. Aan het in staat van verdediging brengen dezer vesting wordt iederen dag met grooten ijver gearbeid. De wallen zijn bezet met stukken geschut. Vóór een paar dagen bevond zich alhier de generaal der artillerie von Preuschen, tot het houden eener inspektie over de fortifikatiën dezer stad en de naburige forten.
NIJMEGEN, 4 Aug. Men verneemt dat gisteren een groot aantal dames, ingevolge de uitnoodiging van dr. vanDuijl, de bijeenkomst hebben bijgewoond tot het vormen van een sub-komitee der afdeeling Nijmegen van de Vereeniging: »het Roode Kruis," om overal waar het noodig is, die afdeeling krachdadig te ondersteunen. Tot direktrices werden gekozen : mevrouw Heydenryck, mevrouw van Tricht, Jonkvrouwe P. Sweerts de Landas, mevrouw Sneltjes en mevrouw Noorduijn.
COEVORDEN, 5 Aug. De spoorwegen in Pruissen, die tijdens en na het uitbreken van den oorlog alleen voor het vervoer van troepen mogten gebruikt worden, zijn, naar men verneemt, weder voorden handel opengesteld, ten minste zijn de pruissische kooplieden, die hier geregeld alle weken vette en nuchtere kalveren opkoopen en dien handel om bovengenoemde reden gestaakt hadden, deze week teruggekeerd en hebben ze tegen denzelfden prijs weder opgekocht.
---

Telegrammen.
WASHINGTON, 4 Aug. Een gerucht wil, dat de generaals Lee, Johnston en Sheridan zich ten dienste van Frankrijk hebben aangeboden. Het blijkt echter bezijden de waarheid te zijn.
De opbrengst van den katoen-oogst wordt door het bureau van landbouw op 3 millioen balen geschat. BERLIJN, 5 Aug. Gisteren namiddag is vorst Gortschakoff door den Koning ten gehoore ontvangen.
KOPENHAGEN, 5 Aug. Door eene voorloopige wet wordt de ministei van Financiën gemagtigd tot het uitgeven van 5 millioen thaler in kredietbrieven. Hiervan zal de eerste amortizatie op 31 December 1872 moeten plaats hebben. PARIJS, 5 Aug. Op grond van zekere handelingen tegen de veiligheid des lands, door in Frankrijk aanwezige onderdanen van andere Staten, heeft de prefekt van pohcie bij besluit bepaald, dat alle Duitschers binnen drie dagen voor het kommissariaat van policie moeten verschijnen , om verlof te verkrijgen tot verder verblijf in Frankrijk. Deze bepaling is met toepasselijk op genaturaliz;erde vreemdelingen, of op hen, die reeds vergunning hadden omin Frankrijk te blijven. De dagbladen bevatten berigten omtrent het gevecht van gisteren bij Weissenburg. Men verzekert, dat het hoofdkwartier van den Koning van Pruissen naar Coblentz, dat van prins Frederik Karl naar Kreuznach en dat van den kroonprins naar Mannheim wordt overgebragt. Volgens berigt uit Cherbourg heeft het fransch fregat Thetis gisteren, ten zuiden van de Belt, een pruissischen monitor in den grond geboord.
BERLIJN, 5 Aug. Het beweren, dat de zending van den heer Cadore naar het hof van Denemarken geslaagd is, wordt m twijfel getrokken, aangezien Denemarken Dingsdag aan de hoven van Parijs en Berlijn pozitief heeft verklaard, dat het onzijdig zal blijven. — Blijkens bekendmaking van generaal Vogel van Falckenstein is het verbod op den uitvoer gewijzigd, in dien zin dat de verscheping van granen uit de Noord-duitsche havens alleen dan zal verboden zijn, als die granen direkt naar Frankrijk worden uitgevoerd.
PARIJS, 5 Aug. Algemeen gelooft men dat er een groot gevecht op handen is. De Liberté verzekert, dat er sedert heden morgen op verschillende punten van de grenzen gevochten wordt.
— Het officieel berigt omtrent het gevecht te Weissemburg luidt als volgt: Drie regimenten der divizie van generaal Douay en eene brigade ligte kavallerie zijn te Weissemburg aangevallen door eene zeer aanzienlijke strijdmagt, die in de bosschen langs de Lauter was gekoncentreerd. De troepen hebben vele uren achtereen aan dien vijandelijken aanval tegenstand geboden, en zijn vervolgens teruggetrokken naar den Col Pigronnier, die de linie naar Britsch beheerscht. Generaal Douay is gesneuveld. Een onzer kanonnen, waarvan de paarden gedood waren en het affuit gebroken was, is in handen van den vijand gevallen. Mac- Mahoh koncentreert de onder zijn bevel staande troepen.
— 6 Aug. Gisteren heerschte hier een buitengemeen groote ontsteltenis. Op de boulevards Montmartre en des Italiens was het verkeer gestremd. De winkels der wisselaars üreher en Hirseh in de rue Richelieu waren gesloten, en op de deur las men: Gesloten tot dat Berlijn zal ingenomen zijn. Aanleiding tot een en ander was gegeven door een bediende van Dreher, die, bij het vernemen van het gevecht te Weissemburg, op de straat geroepen had: »Dat is een revanche voor Saarbrücken! Leve Pruissen!" Door geheel Parijs vernam men niets dan nationale kreten en patriotische liederen. De officiëele pruissische dépêche, waar-1 in het ontzaggelijke overwigt der getalsterkte van de Duitschers, die de Franschen bij Weissemburg overvielen, gekonstateerd wordt, heeft een gunstigen indruk gemaakt. De Gaulois zegt, dat de Pruissen 7000 man hebben verloren. De telegram, houdende berigt van het gevecht aan den Koning van Pruissen, luidt als volgt: »O verwinning, maar bloedig ca jammerlijk." — 6 Aug. 7000 a 8000 Franschen zijn in het vuur geweest voor Weissenburaen hadden weerstand te bieden aan twee legerkorpsen, waaronder de ke'irbende der pruissische garde. Niettegenstaande onze regimenten in getalsterkte verre bij die van den vijand achterstonden, hielden zij eenige uren achtereen den tegenstand vol met een bewonderenswaarde heldhaftigheid, en toen zij zich terugtrokken waren de verliezen des vijands zoo aanzienlijk, dat hij hen niet durfde vervolgen. Bij Saarbrücken hebben wij de pruissche linie afgesneden, doch bij Weissemburg is de fransche linie niet door de Pruissen verbroken.
MLTZ, 5 Aug. Maarschalk Mac-Mahon heeft met zijn legerkorps een sterke positie ingenomen. Al de legerkorpsen onderhouden telegrafische gemeenschap met elkander.
WEENEN, 5 Aug. De Corresp. du Nord Est meldt, dat in pruissiesch Polen ongeregeldheden hebben plaats gehad bij de oproeping der landweer. Graaf von Bismarck zou hieruit aanleiding genomen hebben, om Rusland in den oorlog te mengen. Deze ongeregeldheden zouden een begin zijn van een opstand, uitgelokt door het manifest van een voorioopig poolsch bewind. Niemand intusschen kent dit manitest. De poolsche bladen o. a. het Posener Journal en het komitee der poolsche emigratie vermaant de Polen zich rustig te houden en geduldig te zijn.
BERN, 6 Aug. De Bondsraad heeft besloten een oproeping aan het volk te doen, tot oprigting van een korps vrijwillige jagers. De kommandant van het bondsleger heeft aan de reserve en de landsweer doen weten, dat zij zich gereed moeten houden, om op het eerste bevel te kunnen uitrukken.
LONDEN, 5 Aug. Volgens den Standard is de engelsche inspekteur van policie Brennan door de Pruissen aangehouden en als spion doodgeschoten. — Lagerhuis. In antwoord op de interpellatie van den heer Jenkinson heeft de heer Gladstone geweigerd te zeggen, welke maatregelen de britsche regering zal nemen tot bescherming van België.
BERLIJN, 5 Aug. De telegram, meldende de overwinning bij Weissemburg, werd door de Koningin ontvangen, toen zij van een rij toertje thuis was gekomen Zij het den telegram dadelijk van het balkon van het koninklijk paleis den volke voorlezen, dat die tijding met eindeloos gejuich begroette. Ook te Frankfort en Dresden heeft het berigt groote geestdrift onder de bevolking verwekt.
— 6 Aug. Een heden ochtend ontvangen' dépêche meldt dat de kroonprins gisteren den togt voorwaarts over Weissemburg heeft voortgezet zonder op ernstigen tegenstand te stuiten. De plaatsen welke hij doortrok, waren met gekwetsten gevuld; onder déze bevindt zich de kolonel van het 50e regement. De diepe indruk door het gevecht veroorzaakt is onmiskenbaar. Bij Saarbrücken heeft de vijand de onbezette stad steeds op nieuw met granaten beschoten.
FRANKFORT, 6,Aug. Zoo even,llj ure voormiddag, is van Weissemburg hier aangekomen een spoortrein met 10 officierenen 480 soldaten, allen fransche krijgsgevangenen. Onder hen bevinden zich vele turko's. De gevangenen werden hier van spijs en dank voorzien en daarna naar het noorden, men wil over Berlijn, verder vervoerd.
KARLSRUHE, 5 Aug. De Karlsruher Zeitung van heden deelt het volgende mede:
Volgens hier ontvangen berigten is de badensche divisie gisteren voormiddag zijwaarts opgerukt en de fransche grenzen overgetrokken. Het hoofdkwartier ligt in het fransche stadje Lauterburg. Bij eene verkenning aan den linker Rijnoever door deze troepen tot bij Selz is gebleken, dat aldaar slechts weinige fransche troepen zijn. De badensche hebben bij die gelegenheid 30 booten buit gemaakt en naar den regter Rijnoever in veiligheid gebragt. Aan deze zijde zijn een luitenant en twee man gesneuveld en is één man gewond.
NEUKIRCHEN, 5 Aug. UitSt.Johann is heden berigt ontvangen, dat het spoorwegstation aldaar door de Franschen met granaten werd beschoten.
KOPENHAGEN, 5 Aug. Heden namiddag ten 3 ure zijn, zuidwaarts van Horsoer, gepasseerd vijf gepantserde fregatten , vier kleine schepen en een adviesstoomschip, alle behoorende tot de fransche vloot.
St. PETERSBURG, 4 Aug. Het Journal de St. Pétersbourg zegt, dat eergisteren bij de receptie ten Hove de belgische zaakgelastigde aan den Keizer en de Keizerin is voorgesteld. HH. MM. betuigden op de meest hoffelijke wijze hun dank voor de hartelijke ontvangst, die den Grootvorst Wladimir, bij zijn verblijf te Brussel, van de zijde der koninklijke familie is ten deel gevallen. HH. MM. zagen hierin een nieuw bewijs van de vriendschappelijke gezindheid, die de belgische natie en haar Soeverein steeds aan Rusland hebben vertoond. Het kan niet anders of dit moet strekken tot vermeerdering der achting en genegenheid, die Belgie's Soeverein zich bij Rusland en geheel Europa heeft verworven, door op het voetspoor zijns Vaders met zooveel beleid de pozitie des lands te handhaven, en zijne bij traktaat gewaarborgde j regten door strikte inachtneming zijner verpligtingen te verzekeren.
FLORENCE, 5 Aug. Het officiëele blad maakt melding van ongeregeldheden die Dingsdag jl. te Genua zijn voorgevallen, bij gelegenheid van de behandeling van het strafgeding tegen personen, beschuldigd van een aanslag tegen de veiligheid van den Staat. Vier barikkades werden opgeworpen, waarvan een door de troepen werd vermeesterd. Een der opstandelingen verloor het leven; twee werden gekwetst. Elf personen zijn in hechtenis genomen. Een militair van het regiment bersaglieri kreeg een kwetsuur.
BRUSSEL, 6 Aug. De Moniteur beige bevat een koninklijk besluit houdende, voorioopig verbod van uit- en doorvoer van wapenen en oorlogsamunitie van allen aard. De uitvoer van zulke voorwerpen is alleen dan veroorloofd, wanzij bestemd zijn voor de regering van een onzijdigen staat.
---

