BUITENLANDSCHE POLITIEK.
De heer v. Beust heeft in den Oostenrijkschen rijksraad eene rede uitgesproken, die zijne adhaesie aan de binnenlandsche politiek der voorstanders van centralisatie doet uitkomen, zonder evenwel de billijke aanspraken der federalisten te miskennen. Hij gaf te kennen, dat het der regeering ernst was, de nationaliteiten recht te doen wedervaren, mits deze zich verzoeningsgezind betoonden. Zijne tegenstanders in het ministerie schijnen nog niet tot eene beslissing gekomen omtrent de gedragslijn door hen te volgeD. Hunne oppositie wordt vooral moeielijk, sedert de heer v. Beust door zijne krachtige, gematigde houding in de binnenlandsche staatkunde den algemeenen bijval van de pers, die hem vroeger wel eens minder gunstig gezind was, verworven heeft. Men vermoedt, dat de door de hh. Herbst en Griska ontwikkelde tegenstand dan ook weinig ernstige gevolgen zal hebben. Hun aanhang is onbeduidend, vergeleken bij dien der meerderheid, welke zich aan den heer v, Beust en zijne geestverwanten aansluit, zoodat het zelfs niet onwaarschijnlijk is, dat de minderheid in het ministerie, nu zij haar memorandum zonder gevolg zag blijven, den ministeriëelen zetel behouden zal. Waarschijnlijk zal het Rome niet ontbreken aan de gelegenheid, om de geschiedenis van ’t tegenwoordig concilie te doen schrijven. De beruchte Cesar Cantu, die nu tien jaren geleden zich in eene acetische geestesrichting heeft bewogen, bood in der tijd den prefect van den Index, kardinaal d’Andrea, aan, de algemeene geschiedenis, die hij, Cantu, vroeger geschreven had omtewerkea op alle plaatsen, waar hij de Roomsche curie had hard gevallen. Zijn aanbod werd toen van de hand gewezen. Thans is hij bij den paus toegelaten, en heeft zich ruim een uur met den heiligen vader onderhouden. Hoewel hij nu weder in genade is aangenomen, schijnt men zich nog te herinneren, dat hij eens als carbonari de Ghibellijnen schreef. Hij zal thans in ’t St.-Eusebius-gesticht der Jesuïten, onder pater Curci, eenige oefeningen medemaken. Cantu en zijne beschermers schijnen niet bekend of althans niet overtuigd van de kracht dierzielswerking, welke zich daarin uit, dat zij afneemt en slapper wordt, naarmate de trouweloosheid aan beginselen grooter wordt. Schrijvers, die als goochelaars gekunstelde hartstochten voor ware misbruiken, om hun gebrek aan ideeën te verbergen, worden zonder genade medegesleept in de vergetelheid, waaraan zij slechts voor eenige oogenblikken wisten te ontsnappen, door eene opgewondenheid, die tot nog grootere machteloosheid moet leiden. De geschiedenis van ’t concilie, geschreven door een man, die zijn denkvermogen heeft doen gevangen nemen, kan geenerlei oorspronkelijkheid bezitten, en moet dus de denkbeelden van ’tjesuïtisme als de geschiedenis van ’t concilie vermelden, vooral zoo hij door de bescherming dier orde tot het schrijven der geschiedenis wordt aangewezen. In de hoofdstad van Rusland ontdekt men tegenwoordig bijna eiken dag geheime genootschappen. Reeds twaalf zijn door de politie opgeheven. De meesten echter waren van eene zeer onschadelijke strekking, en beoogden enkel gezellige vrienden-bijeenkomsten op bepaalde tijden. Slechts twee hebben, blijkens de statuten, eene minder onschuldige bedoeling. Het eene, uit tachtig handswerkslieden bestaande, had ten doel verhooging van loon en regeling van den werktijd. Het andere bestond voor ’t grootste deel uit studenten of geleerde lieden, die zich bezighielden met het lezen van heimelijk binnengesmokkelde geschriften eu het bespreken van staatkundige vraagpunten. Yan dit laatste was een aanhanger van Bakunin voorzitter. In deze vereeniging zou men ook Bakuninsche proclamatiën gevonden hebben. Petersburg gaat intusschen in bevolking goed vooruit, want, terwijl de volkstelling aldaar in 1864 slechts 540,419 inwoners aanwees, is deze thans geklommen tot 667,026 zielen. De rijksdag in Zweden en Noorwegen heeft van de regeering het aanzoek tot het sluiten eener leening van 9.500.000 rthl. ontvangen, op grond dat het budget voor 1871 slechts 42,880,000 rthl. inkomsten en 45,693,000 rthl. uitgaven aanwijst. Maar bovendien i3 er geld noodig voor den aanleg van spoorwegen, zoodat men een te kort van 14,350,931 rthl. te dekken heeft, waarin men wil voorzien door de winsten, welke het bank-monopolie den staat inbrengt. De werkstaking te le Creusot, in Frankrijk, is geëindigd. Zij was ontstaan ten gevolge van een plan tot vorming eener weerstandskas voor werkstaking, hetwelk de hoofden van de etablissementen niet hebben willen goedkeuren. Er bestond sedert lang eene voorzorgkas, samengesteld door inhouding van 2J ten 100 op de arbeidsloonen. Deze loonen bedragen jaarlijks 14,400,000 fr., zoodat de jaarlijksche bijdragen tot de voorzorgkas zeer aanzienlijk zijn. De kas heeft dan ook twee reserve-fondsen, ieder van 460.000 francs, en bezit bovendien scholen, kostelooze apotheek en geneeskundige hulp, katholieke en protestansche kerken, en ondersteunt de mijnwerkers en andere werklieden, welken een ongeluk overkomt. De nieuw aangekomen werklieden verlangden, dat men hen, als zij le Creuzot verlieten, in het genot der voordeelen van de kas zou laten. Daartegen kwamen de oude werklieden in verzet. Daarop ontstond eene tweede voorzorgkas, die onderscheid maakte tusschen de werklieden in de mijnen, in de hoogovens 'en in de smederijen werkzaam, omdat deze meer gevaar loopen, alsmede tusschen de minder aan gevaren blootgestelde werklieden in de constructiewinkels. Maar toen men nu nog eene derde kas voor grève wilde vormen, hebben de heeren Schneider hunne toestemming geweigerd. Van daar werkstaking.
---

FRANKRIJK.
BUITENLAND.
ajuo J.WLTIG ucmiui, ncii/ ucü ïinxvci-ucuti urn is uct uiccai liberale gedeelte der constitutionneel-dynastieke party in het
Wetgevend Lichaam) nieuwe leden gewonnen heeft en thans uit vijftig volksafgevaardigden bestaat. De Senaat heeft eenige petitiën ontvangen, houdende aanbeveling van zekere veranderingen in het Fransche muntwezen als middel om tot eene algemeene of internationale munt te geraken. De heer Michel Chevalier heeft verslag daarover uitgebracht en daarbij het geheele vraagstuk der algemeene munteenheid behandeld. Die staathuishoudkundige betoogde, dat de algemeene munteenheid wenschelijk is; dat men daartoe in de toekomst denkelijk wel zal geraken ; maar dat er vooraf vele ingewikkelde vragen optelossen, vele moeielijk heden te overwinnen zijn ; en dat alsdan nog de beoogde vruchten zouden worden gemist, tenzij de munteenheid gepaard ging met eenheid van maten en gewichten. Het was dan ook, zijns inziens, een wijze stap van het Frausefce gouvernement, den Hoogen Raad vcor handelszaken met een grondig onderzoek van dat gansche vraagstuk te belasten, gelijk onlangs bij een besluit des keizers is geschied. Hoewel eenige bedenkingen hebbende tegen hetgeen in de bedoelde petitiën voorgeslagen was, deed hij namens de commissie het voorstel, om ze aan het gouvernement ter kennisneming en overweging te verzenden. Dit voorstel is in de fitting des Senaats van gisteren aangenomen.
---

ENGELAND.
Volgens de berekeningen van den Registrar-General zal de bevolking van Londen in de helft van het jaar 1870 3,214,707 zielen bedragen, hetgeen gelijk staat met eene bevolking van bijna elf steden, elk even groot als het tegenwoordig Brussel met zijne buitenwijken. In gemeld cijfer h le bevolking begrepen van Londen en zijne voorsteden van Hampstead tot Straatham en van Woolwich tot Hatnmeriinitli. De bevolking van Liverpool zal bestaan uit 517,567 fielen; die van Manchester uit 374,993; die van Salford uit 121,580; die van Birmingham uit 369,602; die van Leeds iit 259,527; die van Sheffield uit 247,378, die van Bristol uit 143,382; die van Portsmouth uit 122,084; die van Bradford uit 135,197, die van Newcastle upon Tyne uit 1 33,367; iie van Huil uit 130,869; die van Leicester uit 94,427; iie van Suuderland uit 94,257; die van Nottingham uit 88,888; die van Nonvich uit 81,087; die van Wolverhampton uit 72,990 zielen. Behalve voor Londen is in die cijfers de bevolking begrepen, welke zich binnen den kring van elke stad bevindt. Men schat de bevolking van Edimburg op 178,970 zielen, die van Glasgow op 468,189, die van Dublin op 321,540 zielen. In het geheel bedraagt de bevolking der twintig steden 7,203,603 zielen. Die van Parijs beloopt 1,889,842, die van Weenen 605,200; die van Berliju 702,437 zielen. Zekere vrouw Ealkingham te Stockton on Tees is veroordeeld, omdat zij haar kind van vijf weken zou verlaten en te vondeling gelegd hebben. Wat was het geval? Zij had het kind in een mandje zorvuldig ingepakt en per trekschuit verzonden naar een heer te Middellesborough, die volgens haar de vader was. Het kind was goed en wel aangekomen, en zijn dood drie weken later stond met de reis in geen verband.
---

ZWITSERLAND.
[Particuliere Correspondentie.) De commissie der Nijverheids- en Handels-Socielcit, ta Neuchatel heeft den volgenden brief aan den staadsraad gericht : „De Oostenrijksche regeering heeft onlangs bij het beheer der posterijen een nieuw middel van correspondentie ingevoerd, dat zeer eenvoudig en gemakkelijk in het gebruik is. „Daar de dagbladen daarvan melding gemaakt hebben, zoo heeft de sociëteit zich uit een staatkundig oogpunt daarvan rekenschap willen geven voor Zwitserland. Wij hebben daarom inlichtingen ingewonnen bij een huis van Neuchatel, zijn zetel hebbende te Weenen, dat zich gehaast heeft ons te antwoorden, onder toezending van twee kaartjes, het eene wit, het andere ingevuld. „Die correspondentie-kaartjes, behelzen aan den eenen kant het adres met het zegel van frankeering ten bedrage van 2 kreutzers voor de geheele uitgestrektheid van den Oostenrijkschen staat, aan den anderen kant of op den rug de mededeeling, met inkt of potlood geschreven en van handteekening voorzien. Eene aanteekening onder aan den voet geeft te kennen, dat het bestuur van de post niet verantwoordelijk is voor hetgeen aan den inhoud der correspondentie kan gebeuren. De voordeelen dezer formules springen in het oog. Zoo heeft een industriëel een koopman, een werkman of ieder ander persoon in zijne portefeuille eenigen dier kaartjes, die hij kan invullen eu twintigmaal per dag in de bus kan werpen voor elke gedachte, welke hem door het hoofd komt. Zoo hij zich op den spoorweg bevindt of op eene boodschap uit is, kan hij zijne meest-spoedeischende correspondentie aanhouden en al wat hij aan het publiek kan toevertrouwen, door dit middel verzenden. Ongetwijfeld wordt daardoor tijd uitgespaard en worden de ouderhandelingen bespoedigd. Zoo het frankeeren van een correspondentie-kaartje in Oostenrijk 2 kreutzer kost, dan mag het bedrag daarvan in Zwitserland geen 2 centiemen te boven gaan. Voor het beheer der post zal daarin geen verlies gelegen zijn, want het gebruik dier kaartjes zal zeer zeker aanzienlijk worden. Wij
vermeenen, dat het van belang zou zijn voor ons kanton,
hetwelk bij uitnemendheid industrieel is, deze nieuwigheid zoo spoedig mogelijk intevoeren en het is derhalve om die ï redenen, dat onze sociëteit u verzoekt, te Bern bij den staats- < raad aantedringen, opdat deze de zaak in overweging neme, ’ daarbij lettende op de nieuwe behoeften van handel en nijverheid.” j De staatsraad heeft aan dit verzoek een gunstig onthaal l verleend en zich tot ondersteuning daarvan tot den staats- 1 raad gewend.
---

Advertentie
BERICHT.
Zij, die zich met 1 Februari a. s. op ons blad abonneeren, ontvangen het tot dat tijdstip gratis. Proefnommers worden tot 1 Februari aan ieder op fianco-aanvraag verzonden. De betaling der abonnements-geldeu geschiedt vóór den afloop van t. kwartaal, door tranco-toezending van een postwissel, aan t Bureau.
---

DE REGELING VAN HET HOOGER ONDERWIJS
IN DE beeldende kunsten. Toeu wij eenige maanden geleden een drietal artikelen aan dit onderwerp wijdden, konden wij niet vermoeden, dat wij thans nog altijd zouden verkeeren in een toestand van volslagen regeloosheid. Wanneer toch eenig vraagstuk van staatsbelang voorziening vorderde, was het wel dit. Niet alleen dat reeds sinds jaren en jaren op revisie onzer wetten op ’t hooger onderwijs in ’t algemeen was aangedrongen; niet alleen dat specialiteiten op elk gebied het onhoudbare der wet van 1815 hadden aangetoond, inzonderheid bij het onderwijs in de beeldende kunsten gevoelde men levendig behoefte aan eeue doortastende hervorming. Na verschillende kunst- en vliegmiddeltjes te hebben beproefd; na door allerlei halfslachtige voorstellen den kostbaren tijd te kebbeu verbeuzeld, oordeelde de regeering het eindelijk nuttig, een wetsvoorstel intedienen, dat, op enkele ondergeschikte punten na, publiek en kunstenaren bevredigde. Toen de minister van binn. zaken dit wetsontwerp in ’t begin van ’t vorig jaar bij de Tweede Kamer indiende, bepaalde hij, als om de toen reeds luide klachten te bezweren, dat de wet met lo Juli in werking zou treden. Helaas! Al dadelijk begrepen zij, die maar eenigszins op de hoogte waren van de omslachtige wijze van werken, bij onze volksvertegenwoordiging gevolgd, dat deze datum eene fictie was; dat men, door daaraan geloof te slaan, zich met een droombeeld zou vleien. Die overtuiging was zóó diep geworteld, dat velen, die naar betrekkingen aan de toekomstige instelling wenschten te aspireeren, zich volstrekt niet haastten.... Hun vermoeden bleek maar al te zeer gegrond. Wel zijn de gebruikelijke stukken over en weer gewisseld, maar nog altijd is het onderwerp bij de volksvertegenwoordiging niet ter afdoening aanhangig gemaakt. Met leedwezen hebben wij zelfs opgemerkt, dat ook tot de punten, welke in de aanstaande zitting zullen worden behandeld, het bedoelde wetsontwerp niet behoort. Wij kunnen de reden dezer vertraging moeilijk bevroeden. Terwijl in andere rijken soms te veel wordt gedaan voor de hoofdstad; terwijl daar met kwistige hand schatten worden besteed, om door allerlei inrichtingen en muséa het geestelijk en intellectuëel leven als in één brandpunt te vereenigen, waarvan de toon en de usance door geheel het land uitgaan, wordt ten onzent in volkomen omgekeerde orde gehandeld. In Nederland doet men niets voor de hoofdstad. Amsterdam is geene residentie; zij is zelfs niet de hoofdplaats der provincie. Amsterdam heeft geene rijks-academie: integendeel, men onthoudt haar zelfs, nu zij, reeds zwaar gedrukt onder velerlei belasting, op eigen kosten eene voortreffelijke geneeskundige school onderhoudt, het jus examinandi. Al wat zij is en teil heeft zij aan zich zelve te danken: bet rijk schijnt uitermate koel voor haar bloei en belangen. Eene enkele instelling nu scheen wel haar onvervreemdbaar recht: eene academie voor beeldende kunsten. Jaren lang had de hoofdstad voor haar gedaan wat zij met mogelijkheid kon. Ook de maatschappij Arti et Amicitiae was niet teruggedeinsd voor groote offers, om haar door raad en daad te steunen, te stijven en tot ontwikkeling optevoeren. Doch hare gebrekkige organisatie \\ as steeds een hinderpaal voor hare vlucht. Toen de heer Fock door ’s koning» vertrouwen op den ministeriëelen zetel werd geroepen, mocht men met recht verwachten, dat aan dien treurigen toestand een einde komen zou. Hij toch had, als burgemeester van Amsterdam voorzitter van den raad van bestuur, de inrichting beter dan eenig ander leeren kennen. Hij wist wat zij was en wat zij worden moest, wilde zij in onze dagen beantwoorden aan het sehoone doel, dat met hare stichting was beoogd: een middelpunt te vormen tot het aankweeken van kunstliefde en aesthetischen smaak; de talentvolste mannen des rijks op hare leerstoelen te lokken ; een kling van artisten te kweeken, die de Nederlandsche kunst den ouden luister zouden herschenken; een machtige hefboom te worden, om’t „uitsluitend-materialistisch” streven van onzen tijd te temperen, en een kader leeraren te scheppen, dia op waardige wijze in onze scholen zouden uitvoering geven aan de artt. 12, 16, 17, 20 en 40 der wet van 2 Mei 1863, Stbl. no. 50 (houdende regeling van het middellaar onderwijs). Keeds bij hare oprichting toch, zeiden wij, was dit dubbel doel der academie beoogd. Wat de hoogleeraar Vissering omtrent de wetenschap zoo uitnemend heeft uiteengezet in het tijdschrift de Gids, wat ook de heer Fock in de memorie van toelichting op ’t ontwerp van wet tot regeling
van ’t wetenschappelijk hooger onderwijs heeft doen uitkomen, mag in nog oneindig sterkere mate gelden van eene academie voor de kunst. „Omtrent het karakter van het hooger onderwijs,” zeide de minister, „schijnt het wenschelijk, dat het stelsel der commissie van 1849 worde gehandhaafd. Daarbij werd gezegd, dat de hoogescholen niet alleen moesten strekken om door grondig onderricht hare kweekelingen voor maatschappelijke betrekkingen te vormen, en hen voor te bereiden tot eigen studie en voortgezette beoefening der wetenschap, maar ook om door ontwikkeling van vereenigde krachten tot de uitbreiding van kennis en geleerdheid mede te werken. „Niet alleen moet in het onderwijs eene gelegenheid tot opleiding worden gezocht, die geschikt maakt tot bekleeding van eene maatschappelijke betrekking, maar ook het meer verheven doel, beoefening der wetenschap uitsluitend om en ter wille der wetenschap, mag in de wet op het hooger onderwijs niet worden voorbijgezien.” Was dit doel echter ook al beoogd, verwezenlijkt werd het nooit. De academie was, integendeel, van lieverlede afgedaald tot eene eenvoudige teekenschool. Het dualistisch wezen, voor de wetenschap noodzakelijk geacht. door den minister ook voor hare tweelingzuster, de kunst, gewenscht — en hij werd in dat streven gesteund door allen die het wél meenden met de -academie — maakte dus vooral een spoedigen omkeer in den bestaanden staat van zaken noodig. Beter dan iemand anders kon de tegenwoordige minister dit weten. Immers, zonder spoedige voorziening dreigde de oude inrichting haar laatste prestige te valiezen, en onder te gaan in volslagen onbeduidendheid. De termijn, waarvoor de gebouwen door de gemeente waren afgestaan, liep ten einde; het onderwijs — wie weet het niet?— werd al gebrekkiger en daalde schier tot ’t elementaire, schier tot het teekenonderricht der ambachtsscholen af — waarmee de academie een moeilijken strijd, eene waarlijk onhoudbare concurrentie had door te staan —; het aantal leerlingen daalde met den dag; de raad van bestuur was ten einde raad, en toen nu, na veel haspelen, eindelijk eene afdoende regeling zou ter sprake komen, hoopte zelfs de ergste pessimist, dat althans vóór het einde van ’t jaar 1869 de désorganisatie zou zijn opgehouden. Het jaar is verstreken. Den 15 Februari zal onze volksvertegenwoordiging van haar reces terugkeeren. Maar nog altijd blijft het „Zuster Anna!" een flauwe, wegstervende klank. In dien stand van zaken mogen wij niet berusten. Het geldt hier een vraagstuk van zoo uitnemend gewicht, dat men zich niet mag nederleggen bij de onverklaarbare lusteloosheid, waardoor de behandeling daarvan bij onze wetgevende macht gestadig op den achtergrond wordt geschoven. Wij wenschen er integendeel met aandrang de attentie op te vestigen en, nu de zaak na zooveel gedenkwaardige avonturen, eindelijk in staat van wijzen, verkeert, hoe eer zoo liever eene beslissing uittelokken. Verliep deze zitting weder zonder afdoening, de Tweede Kamer zou zich moeilijk kunnen zuiveren van den blaam, dat zij de Amsterdamsche belangen moedwillig verwaarloost, ja, zelfs tracht te fnuiken. De mannen, die bij de laatste verkiezingen ter Tweede Kamer zijn afgevaardigd, werden niet het minst verkozen, omdat zij ons bekend waren als warme voorstanders van het openbaar onderwijs. In dat onderwijs nu is ook de kunst een onmisbare schakel. Wij vertrouwen derhalve, dat zij, bij de opening der Februari-zitting, hunne stem zullen vei heffen, opdat er aan den treurigen toestand een einde kome. Daardoor zullen zij zich niet schuldig maken aan provincialisme, aan esprit de clocher. Zij zullen daardoor veeleer toonen, op waardige wijze hun mandaat te vervullen en het in hun gesteld vertrouwen niet te beschamen. Want ofschoon de regeling van ons hooger onderwijs in de beeldende kunsten ook in de eerste plaats is een Amsterdamsche quaestie, is het toch niet minder voor geheel Nederland van gewicht, dat in de hoofdstad des rijks eene academie zij gevestigd, in staat om op waardige wijze zoowel de Nederlandsche kunst als den Nederlandschen kunstenaar te vertegenwoordigen.
---

