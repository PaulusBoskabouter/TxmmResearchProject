KERSTFEEST-SYMBOLXEK.
At Kerstfeest! Welk een liefelijk, vriendelijk woord! 1 ’t Is alsof ons uit den stillen nacht van Bethleliem de 1 veelstemmige, harmonische hymne der hemelsche Heirscharen tegenklinkt: „Eere zij God in de hoogste Hemelen!" Maar vooral in Duitschland heeft het kerstfeest eene hooge beteekenis, omdat het daarbij het grootste kinderfeest is ter herinnering aan den grooten kindervriend, die eenmaal zoo vriendelijk en deelnemend zeide: „Laat de kinderen tot Mij komen!” De kinderen zijn de koningen van ’t feest, en de eigenlijke feestkoning, om wien zich de algemeene vreugde verzamelt, is óók een kind, het kind in de kribbe te Bethlehem. Maar het is nog meer dan alleen een feest voor de kleinen. In het gejubel der kinderen over den glans der lichten en de kerstgeschenken, drukt zich ook den hartelijksten dank voor de ouderliefde in de natuurlijkste vorm uit, ien zoo vereenigen zich daar aan dat feest, kindei^u |en ouders, klein en groot, in feestelijk genot en ^feestelijk gejubel; zulk een feest wordt een familie- • feest, waarbij het St. Nicolaasfeest, dat wij Nederlanders gewoon zijn te vieren, in het niet zinkt. Mocht ook bij ons het kerstfeest zóó gevierd worden, als dit in Duitschland op waarlijk verheven wijze pleegt te geschieden, en waartoe de symboliek ook niet weinig bijdraagt. Onder de symbolische vormen van het feest staat de kerstboom boven aan. Deze heeft dan ook eene groote beteekenis. Of hij van zuiver christelijken oorsprong is, dan of hij een overblijfsel van oud Germaansch bijgeloof is, laat zich niet met bepaalde zekerheid uitmaken. Voor het eerste schijnt te pleiten, dat dit gebruik eerst in lateren tijd, toen die oud-heidensche mythen reeds verdwenen waren, in de 16e en 17e eeuw vermeld wordt. Voor zijne oudDuitsche uifkomst bewijst daarentegen, dat de gewoonte, c^i kerstfeest te vieren, door het versieren van een bapm, eigenlijk slechts in Duitschland te huis behoort. In Engeland, Frankrijk en Italië kende men hem tot in onze eeuw nog niet, en eerst in den jongsten tijd moet hij in Frankrijk door den ex-keizer Napoleon III, en te Rome door de daar wonende Duitschers ingevoerd zijn. In Engeland is hij thans ook bekend geworden, ofschoon zich ook hierin weder het industriëele karakter der Engelschen niet verloochend heeft, aangezien men daar kerstboomen van gegoten ijzer vervaardigd heeft, die men met gasvlammen verlicht en met eene zeer prozaïsche verandering, „verbeterde" Duitsche kerstboomen gelieft te noemen. Overal, waar DuitCnL Awn mi nu nvv d 14 ttuaatvi vin 1 lr ITT n O 1*
scners zijn, neooen zij ent, vroom georuiK — waarvoor wij innig respect hebben — als een liefelijk aandenken uit het vaderland meegebracht, en er valt niet aan te twijfelen, of — evenals in den Krim-oorlog de vrede-lichten de ruwe krijgsmansharten in een weemoedig verheven stemming gebracht hebben, dit zal ook thans het geval zijn, nu Duitschlands zonen zich in het krijgsgewoel voor de muren van Parijs bevinden, om daar het vredefeest te vieren, dat — zoo wij hopen en bidden — een voorteeken moge zijn voor den wereldvrede, voor den vrede op aarde, dien God ons door zijne hemelboden verzekeren zal. Recht Duitsch is alzoo zijn oorsprong ; maar stamt hij daarom uit het oud-Germaansche heidendom af? Men heeft aan den wereldboom Ygdrazil herinnerd, dien wonderboom, die de geheele wereld zon dragen. Maar de overeenkomst tusschen den kerstboom en dien wereldboom ligt tamelijk ver van elkander. Meer overeenkomst is er tusschen de viering van ’t geboortefeest der zon, de winter-zonnekeerkring (het Juelfeesf), dat men door den verlichten dennenboom vierde, zooals men dan ook nog heden ten dage in de Noordsche landen het kerstfeest: „Julefeest” noemt. In veel nauwer betrekking staat deze zede met de bijbelsch-christelijke beschouwing. In den oud-christelijken kalender voert de 24 December de namen Adam en Eva en wijst alzoo op het paradijs. In het paradijs, zoo luidt het bijbelsch verhaal, stonden twee boomen, de boom der kennis, des goeds en des kwaads en de boom des levens. De eene droeg de vrucht, die den mensch doodde, de andere het geneesmiddel, dat hem levend maakte. In de eerste plaats moet onder den kerstboom de boom der kennis verstaan worden; dit bewijzen de appelen, welke zijne takken dragen, overeenkomstig de beschouwing der middeleeuwen die dezen boom als appelboom voorstelde, terwijl men hem in de christelijke oudheid voor een vijgenboom wilde gehouden hebben. Ook de afbeeldingen der onder den kerstboom
staande figuren van Adam en Eva pleiten daarvoor. Maar deze beteekenis, waaraan eene droevige herinnering verbonden is, verdwijnt terstond als eene vluchtige schaduw; zij gaat in een meer aangenaam en vroolijk stemmend beeld over. De vruchten van den kerstboom zijn toch geene verboden vruchten meer en worden ons op het vreugdefeest gegeven, waarop de menschheid in de geboorte van Christus het leven kreeg, en zoo is uit den boom der kennis de levensboom ontstaan, en de kerstboom is zijn beeld. Waarom koos men echter voor den kerstboom den dennenboom? „Al onze boomen,” zoo verhaalt eene zinrijke legende, „zijn loten van een takje, dat Adam van den boom des levens brak toen hij uit het paradijs verdreven werd”. „Groen is des levens gouden boom”, zegt de dichter, groen is dus de kleur van het volle, saprijke leven, waaraan alle ziekt ''eid, alle dorheid vreemd is; groen geeft ons het gevoel‘van het huiselijke, van het aangenaam genot, waarnaar wij streven en is daarom de kleur der hoop, die „hebben” wil. Zoo beteekent derhalve de kerstboom de deur, als de eenig groene boom in den wintertijd met zijn groen, het onvergankelijk bezit, den onverwelkbaxe*1 krans van den christelijken strijder der blijvende goederen: geloof, hoop en liefde. Beschouwen wij nu eèns den met vruchten rijk versierden kerstboom, de brandende lichten en de appelen en noten, die er zich aan bevinden. De brandende lichten. Kerstfeest is een nachtfeest. De Duitschers hebben daarvoor zoo eigenaardig hun „Weihnacht” of gewijde, d. i. heilige nacht; het moet in den nachttijd van het jaar, in de donkerste dagen vallen, omdat het plaats had op het oogeublik, dat de duisternis het hoogste toppunt bereikt had. Toen ging het licht der wereld op, en de volkeren die in duisternis en schaduwen des doods zaten, zagen een groot licht. Het kerstfeest is een feest van den winternacht-. Daar buiten vorst en sneeuw met bloeiënde ijsbloemen op de vensterruiten, daar binnen in het huiselijk warm vertrek, op de tafel de groene boom met zijne brandende lichten. Zóó viert men in Duitschland het liefst het kerstfeest. Zóó zouden ook wij het gaarne gevierd zien, zóó zouden ook wij den kerstboom gaarne ten onzent overgeplant-zien, want waarlijk er ligt iets ziels verheffends in het op deze wijze vieren van het schoonste kinderfeest. Doch zetten wij onze beschouwing van de verschillende vruchten aan den kerstboom voort.
---

BUSTEN LAN DSCHE POLITIEK.
De Duitschers dringen, onder ’t bevel van den groother tog van Mecklenburg, op Le Mnns aan. Generaal Chanzy wijkt terug, en noordwaarts langs Chateaudun, in ’t centrum langs. Epuisay en St. Calais, zuidwaarts langs Chateau-Renault rukken de Duitschers voorwaarts. In de omstreken van Amiens schijnt de generaal von Manteuffel teruggeworpen te zijn door artilleristen uit ’t noorder-leger, en nu hebben de Duitschers hun marsck op Havre gestaakt, om zich te coDcentreeren bij Montdidier, waar weldra 2500 man bijeen zullen zijn, om ’t noorder-leger te bestrijden. Hoe ’t den Duitschers onder prins Frederik Karei ten zuiden van de Loire gaat, weet men niet; de leger-operatiën in die streek zijn oogenblikkelijk slechts zeer onbepaald bekend, alleen weet men, dat dit legerhoofd beproeft zuidwaarts op Tours aantedringen langs Gien, Briare, Bourges, Vierzon en Montrichard, terwijl van Mecklenburg langs den boven aangeduiden weg tracht Tours te bereiken. Parijs heeft kennis gekregen van de rugwaartsche beweging der Fransche legers, en schijnt dien overeenkomstig thans? weder eene defensieve en afwachtende houding aangenomen te hebben. In Engeland wordt de gunstige stemming van de volksklasse thans veel meer Frankrijk dan Duitschland toegekend; juist tegenovergesteld was ’t in het begin van den oorlog. Men brengt daarmede in verband ’t voornemen der regeering, om des noods met geweld tusschenbeiden te komen tusschen de oorlogvoerende machten, en de bekende Bright die, zoo men zegt, om redenen van gezondheid geweigerd heeft langer lid van ’t Engelsch kabinet te zijn, zou, zoo zegt men, zijn ontslag hebben genomen, omdat hij eene machtsontwikkeling van Engeland in den Duitsch-Franschen oorlog afkeurt. De Engelsche bladen slaan dan ook langzamerhand tegenover Duitschland een minder welwillenden toon aan, en beweren, dat ’t bombardement van Parijs nog niet mogelijk is, zoodat ’t zelfs niet onwaarschijnlijk is, dat de Fransche troepen ’t Duitsche legerkamp zullen bombardeeren, waartoe door hen reeds toebereidselen gemaakt worden. Yan een wapenstilstand is geen sprake, zegt Daily-News, daarvan is thans minder dan ooit sprake. Het schijnt dat de laatste handelingen van den heer von Bismarck ten aanzien van Luxemburg, tot deze minder gunstige houding der Engelsche regeering, ten aanzien van Duitschland veel heeft bijgedragen. Wel heeft de heer von Bismarck thans eene nota aan de ministeriëele dagbladen te Berlijn doen geworden, waarin beweerd wordt, dat er geen sprake is van ’t aanranden van Luxemburg, dat men slechts heeft willen wijzen op de militaire operatiën, welke die onzijdigheid in gevaar brachten, en dat Pruisen slechts de ernstige plichten, die onzijdigheid aan de groot-hertogelijke regeering oplegt, heeft willen herinneren, en schadevergoeding
eischte voor het leed, haar door de militaire operatiën berokkend. Maar de kogel is door de kerk en de heer von Bismarck zal evenmin als Napoleon III ’t vertrouwen der Engelsche diplomaten verwerven. In de corteszitting te Madrid is door den secretaris Ruano geweigerd eene motie tot ontbinding, door den heer Robledo ingediend, voortelezen. Op die weigering ’ ’t stuk gelezen door den anderen secretaris Carratala. De neer Figueras verzette zich echter tegen' de lezing, waarop een tumult ontstond te midden waarvan de heer Robledo ’t woord vroeg. De heer Figueras bleef protesteeren en zeide, dat de motie gelijkstond met een coup d’état en ten doel had de oppositie uit de cortes te verwijderen. Niettegenstaande hevigen tegenstand, werd de motie met 126 tegen 4 stemmen in overweging genomen, nadat al de leden der oppositie de zitting hadden verlaten. De motie had de strekking te doen uitkomen, dat de cortes behoorden ontbonden te worden, om aan den tegenwoordigen toestand van partijschap een einde te maken. De heer Robledo verklaarde, dat hij geen coup d’état wilde, maar alleen ’t koningschap redden of met ’t koningschap vergaan. De heeren Bugallal en Figueras waven wel voor ontbinding, maar bestreden desniettemin de motie van Robledo, want de troonsbeklimming van den hertog van Aosta dus beweerden zij, was niet voldoende om ’t volk te bevredigen. Figueras verklaarde dat de republikeinen geenszins voornemens waren de finantiëele plannen der regeering te steunen, tenzij die met kalmte en zonder overhaasting werden behandeld. De minister van finantiën, de heer Moret vc klaarde, dat hij zich niet langer tevreden stelde met eene vormelijke goedkeuring van zijn budget, maar verlangde, dat men voortaan de finantiëele plannen nauwkeurig overwegen zou. De heer Reon noemde de motie des heeren Robledo -een schaamteloozen coup d’état, en hij wenschte, dat de regeering openlijk voor haar gevoelen zou uitkomen. Eehigarry antwoordde daarop, dat de regeering de motie-Robledo ondersteunde, en dat zij alles wat ’t land kon redden geoorloofd achtte. De zitting werd daarna opgeheven.
---

FRANKRIJK.
BUITENLAND.
-ÏV. Bordeaux zijn van wege het bewind berichten uit Parijs openbaar gemaakt, loopende tot verleden Vrijdag. Naar luid daarvan was er een bataljon van de nationale garde der hoofdstad ontbonden om reden, dat het voor het grootste gedeelte nagelaten had te voldoen aan een bevel om zich naar een aangewezen punt buiten de omwalling te begeven. Aan leeftocht ontbrak het, naar de opgave der overheden, in de hoofdstad evenmin als aan moed tot afwering des vijands; brood zou er rog voor geruimen tijd voor een ieder, in zulk eene hoeveelheid als hij verkoos, te verkrijgen zijn; doch er zou voortaan maar ééne qualiteit brood voer allen beschikbaar worden gesteld; vleesch zou er bij voortduring beschikbaar worden gesteld op denzelfden voet als in den laatsten tijd. De mededeeling van het bovenstaande aan de bevolking van Parijs besloot met de verklaring, dat het bewind niets onbeproefd zou laten en geene opofferingen te zwaar zou achten, om ’s lands redding te bewerken, en dat het met bezadigdheid, koenheid en waakzaamheid dat doel gewis dacht te zullen bereiken. Verder wordt nog in de berichten uit Parijs gemeld, dat hei bewind de oprichting eener faculteit voor het onderwijs der rechtsgeleerdheid te Bordeaux heeft vastgesteld, en besloten heeft, niettegenstaande ’s lands tegenwoordige gesteldheid, Frankrijk op de internationale tentoonstelling van nijverheid en kunsten, die in 1871 te Londen zal worden gdiouden, te doen vertegenwoordigen. Een schrijven uit Bordeaux van den löden (de ontvangst d<r berichten uit die stad ondervindt groote vertraging) meldt het volgende aan het Journal de Genève: „De verplaatsing des bewinds uit Tours herwaarts heeft groot opzien en diepen indruk bij het Fransche publiek gemaakt; bet bericht daarvan klonk overal als eene ongeluksmare; doch vooial in het midden van Frankrijk baarde het neerslachtigheid. Eene onbeschrijflijk groote ontsteltenis heeft de bevolking van de beide oevers der Loire bevangen; velen hadden zich dhar tot nu toe gevleid met de vaste hoop dat de linie der Loire door den vijand niet, of althans slechts voor eene korte wijle, zou worden overschreden. Het vertrek des bewinds uit Tours was als een donderslag voor die lieden. Daarna kwamen er berichten uit het departement Loir-et.Cher, die den algemeenen schrik ten top deden 'stijgen: al wie niet in de Verplichting was om in zijne woonstede te blijven, week naar veiliger oorden. Elke spoortrein brengt hier gansche huisgezinnen, die voor den naderenden vijand de vlucht nemen. Bordeaux is de wijkplaats voor westelijk Frankrijk geworden; en het is, hoewel eene groote stad, te klein om alle aankomenden te huisvesten. „De talrijke leden van het Wetgevend Lichaam, welke „Lh R/M.rlnnnv Kaf7i'n/1on nn Kaf lllf OoKl’11 «pVl X7 n n V Pl‘-
zicti te .öoraeaux oevinaen, en aie net uitacnrijven van vei- kiezingen tot vorming eener nationale vertegenwoordiging zoeken te bewerken, zullen hier bij het bewind, bij de gewestelijke overheid en wellicht bij de radicaal-gezinde bevolking der stad, stuiten op eene tegenkanting, waartoe het sein is gegeven door eene gisteren uitgevaardigde proclamatie van den departements-prefect; zij moet kennelijk die-; nen als eene waarschuwing voor die staatkundigen, welke j zich gereed maakten om alhier in volksvergaderingen de publieke opinie voor het houden van algemeene rerkiezingen en voor het aanknoopen van Vredesonderhandelingen te stemmen.” De even bedoelde proclamatie luidt aldus: „Burgers! Terwijl het leger van Parijs een veldtocht van moorddadige en zegepralende uitvallen tegen den vijand aanvangt, — terwijl een van onze legers heldhaftig tegen de geharde troepen van den prins Frederik Karei worstelt,— terwijl andere legers wachten op den tijd om beslissende sla-1 gen te slaan, — terwijl de mobiel verklaarde nationale garde van het westen en van het noorden, van het midden,
des lands en van het zuiden op de been komt om bijstand aan de mobiele garde te brengen — juist nu wordt doo1' eenige sluwe staatkundigen, gebruik makende van de ont‘ steltenis, die zij bij onze vaderlandlievende bevolkingen op het oogeublik des afscheids meenden te besmeuren, moeite gedaan om u tot vertsaging en lafhartigheden te brengen. Doch die lieden dienen wel te bedenken, dat zij een sleeht tijdstip en eene slechte plaats, de édele Gironde hebben gekozen voor eene onderneming tegen de eer des vaderlands, tegen de integriteit van zijn grondgebied, tegen de republiek. „Alzoo bedare ook' de burger, welke ongerust wordt; het bewind der republiek verrichtte in de laatste drie maanden voor ’s lands verdediging wonderen, Zooals enkel door de republiek konden worden gedaan. De' brirgat hebbe dus vertrouwen en geduld.” In een schrijven uit Versailles van den löden zegt de correspondent van den Londenschen Times: „Ik zie van hier de Fraiischen ijverig werken aan eene nieuwe batterij öp 800 h 1000 Engelsche ellen voor het front der nieuwe redoutên, die aan deze zijde van het fort Mont Saint-Yalérien zijn aangelegd. Indien zij op den tegenwoordigen vbet voortgaan met aanstalten om de hoofdstad te verdedigen door middel van aanvallende operatiën, zullen de Franschen weldra in staat zijn om Versailles te bombardeeren en om de naburige wegen te bestrijken. „De verliezen geleden in de gevechten van den laatsten tijd, en de leegtèn in de gelederen gekomen door het uitzenden van troepen ter uitvoering van een uitgestrekt veldtochtsplan, hebben groote afbreuk aan de effectieve getalsterkte van het leger van den groothertog van Meckelenburg gedaan; ook is het geen geheim, dat het Beiersche corps onder het bevel van den generaal von dér Tann, thans minder dan een vierde van zijne oorspronkelijke sterkte heeft, en dat het tiende legercorps verminderd is tot niet veel meer dan een derde van hetgeen het behoorde te zijn. Yan hier de noodzakelijkheid voor de Duitsche legermacht om halt te maken, zich te verpoozen en versterking uit Duitschland af te wachten.” Een correspondent van het Londensche Baily News, die dezer dagen het Fransche legerkamp te Conlie, nabij Le Mans, bezocht, schrijft dat er 50,000 man vereenigd, maar slechts 20,000 daarvan gewapend waren en dat velen van deze laatsten zeer slecht wapentuig hadden. Er werd verzekerd dat er te Brest verscheiden duizenden geweren uit Engeland waren aangekomen, maar dat zij aldaar bleven liggen ; omdat het de Fransche overheid ontbrak aan de vereischte geldmiddelen om ze dadelijk te betalen. Evenwel werden de ; manschappen in het legerkamp van Conlie regelmatig geoefend; wanneer een bataljon de exercitiën volbracht had, gaf het de daarbij gebezigde geweren aan een ander over; op die , wijze kreeg schier elk soldaat daar dagelijks voor een kor■ ten tijd een geweer in handen. De krijgstucht in het legér . kamp was zeer slecht. Naar het oordeel van dien correspondent zou het leger van Bretagne in zijn tegenwoordigen staat lichtelijk een last voor Frankrijk kunnen worden, eer dan een middel tot bevrijding. Toen het legerkamp nóg onder het bevel van den beerde , Kératry stond, ging het er beter toe; doch hetgeen er door hem was tot stand gebracht, was gröotendeels te loor gegaan onder de leiding van officieren en generaals, die hunne voornaamste zorg aan vele kuiperijen wijdden.
---

GROOT-BRITTANJE.
Er is croor den minister van marine eene commissie be; noemd, om de laatstelijk gemaakte en gevolgde teekeningen , voor den bouw van de oorlogsschepen der Britsehe vloot te . toetsen en om inzonderheid nategaan: „of die teekeningen . en de aanbevolen wijzigingen er van, met het oog op den i tegenwoordigen staat der scheepsbouwkunst en op de eiseben , van den krijg ter zee, volkomen beantwoorden aan de beginselen, welke den bouw der oorlogsschepen voor Engeland ; bchooren te regelen, dan wel of er nog andere verbeteringen \ in die teekeningen wenschelijk zijn”.
---

DUITSCHLAND.
Omtrent de verhouding tusschen Duitschland en Oostenrijk zegt de halfofficiele Berlijnsche Provincial-Correspondent van gisteren: „Op het oogenblik, waarop de nieuwe inrichting van Duitschland op grond der verdragen van den NoordDuitschen böijd met de Zuid-Duitscne staten haar beslag Zal erlangen, vestigt zich de blik der Duitsche staatkundigen ook op de betrekkingen van het nieuwe Duitsche rijk tot de Oosteririjksch-Hongaarsche monarchie; deels met het oog op het Prager vredesverdrag, waarin Pruisen en Oostenrijk zich onderling verstaan hadden omtrent hunne opvatting van de destijds verwachte regeling der Duitsche aangelegenheden, deels en vooral met den wensch om met het machtige naburige rijk betrekkingen te onderhouden, die aan het gemeenschappelijk verleden zoowel als aan de gezindheid der beiderzijdsche bevolking beantwoorden. //Bij het Prager vredesverdrag was ondersteld, dat de ZuidDuitsche regeeringen zich zouden Vereenigen tot een bond, die, naast een eigen onafhankelijke stelling, tevens in nauwere nationale betrekkingen tot dén Noord-Duitschen bond zou moeten treden. Deze onderstelling is van den kant der Zuid-Duitsche staten niet verwezenlijkt geworden; zij hebben alleen de nationale betrekkingen met Noord-Dnitschland aangeknoopt, en hoofdzakelijk door de vernieuwing van het tolverbond en door de of- en defensive alliantieverdragen. //Niemand kon vooruitzien dat onder de verheffing van het nationaal gevoel, die het gevolg was van den onverwachten aanval van Frankrijk, de Duitsche ontwikkeling zou uitloopen op de vestiging van een nieuw Duitsch lijk. NöordDuitschland kon deze, uit de vrije beweging van den geèst des Duitschen volks ontspruitende, ontwikkeling niet dan met vreugde begroeten. //Wat Oostenrijk aangaat, het mag op de nieuwe regeling der Duitsche aangelegenheden het oog vestigen met het gegronde vertrouwen, dat alle leden van den nieuwen Duitschen bond met onzen koning bezield zijn door den wensch, om oprecht vriendschappelijke betrekkingen met den Oostenrijksch-Hongaarschen nabuur aantekwëeken, zooals die door ! de gemeenschappelijke belangen en door de wederkeerige isympathiën gevorderd worden.
«Het Duitsche volk mag de hoop koesteren, dat de vastheid en veiligheid zijner nationale organisatie door geheel Europa en inzonderheid door de naburige staten niet allee.i zonder bezorgdheid, maar met voldoening begroet worden, en dat inzonderheid ook Duitschland en Oostenrijk-Hongarije de handen ineen zullen slaan ter bevordering van de welvaart en den voorspoed der beide landen. «Onze regeering zal niet aarzelen aan de OostenrijkschHongaarsche regeering deze verwachting met rondborstigheid en vertrouweu te kennen te geven.” "Volgens de Kreuzzeitung van gisteren zou reeds eene mededeeling in den geest van het bovenstaande artikel der Provinzial Correspondenz naar Weenen gezonden zijn.
---

