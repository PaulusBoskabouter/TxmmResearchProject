Advertentie
BERICHT. Proefnonimers zijn op fran co-aanvraag GRATIS verkrijgbaar gedurende den loop der maand, waarin ze aangevraagd worden.
---

KELDERWONINGEN.
(Eene vraag des tijds.) Wanneer men weet, dat lucht en licht hoofdvoorwaarden zijn voor een gezond leven, zal men gemakkelijk kannen begrijpen, dat de kelderwoningen onzer groote steden, vooral die te Amsterdam, gevaarlijk voor de gezondheid moeten heeten. Doch niet alleen in ons land ontdekken we die vreeselijke moordholen, ook in andere landen is het daarmee niet beter gesteld. Te Gent b. v. bevonden zich nog onlangs van de 14,372 huizen 3586 in blinde of doodloopende straten, en het V3 deel der bevolking leefde op een vlakteruimte, die nauwelijks 7SOO der geheele stad besloeg. Te Berlijn leefden zelfs nog op den 3n December van het jaar 1864, volgens de gehouden telling, 55,942 menschen in 11,985 kelderwoningen. Eveneens vinden wij opgeteekend, dat zich in liet jaar 1837 te Liverpool, op eene bevolking van 200,000 zielen, meer dan 2000 blinde straten en 7493 kelderwoningen bevonden. De reden, waarom deze kelderwoningen zoo ongezond zijn, springt dadelijk in bet oog. Immers, daar, waar de muren altijd in aanraking komen met den ondergrond, moet de atmospherische lucht vochtig, duf en bedorven zijn. Daar voorts de lage, smalle vensters ongeschikt zijn, om bij de diepte der woningen eene behoorlijke hoeveelheid licht en lucht binnen te laten, moet dit noodzakelijk nadeelig op de gezondheid werken. Kon men de vensters en ramen der kelderverdiepingen, welke op straat uitzien, nog maar voortdurend open zetten, of open houden, dan ware er ten minste eene kleine toetreding van betere buitenlucht. Doch dit is meestal een onoverkomelijk bezwaar, omdat men niet gaarne van de straat naar binnen laat zien. Daardoor zou dan ook een rechtmatige inbreuk op de goede zeden en op het gevoel van huiselijkheid gemaakt worden. Het gevolg daarvan is, dat die vensters en ramen schier nooit geopend zijn en het licht zelfs door het voorhangen van gordijnen, enz., geweerd wordt. Komen d.e vensters der woningen op stinkgrachten uit, zoo is het er natuurlijk nog erger mee gesteld, omdat zich daar het openen als van zelf verbiedt. Het kan toch niet anders of overal, waar de riolen in de onmiddelijke nabijheid van de vensters der kelderwoningen zijn, moet de lucht stinkend en verstikkend wezen. Het is zelfs te verwonderen, dat de bewoners dier krotten de vreeselijke pestlucht verdragen kunnen. Waarschijnlijk moet de gewoonte daarvan, en de afstomping der ■eukzenuwen, hun die stinkende uitwasemingen in rottende excrementen, enz., niet doen opmerken. Doch voor ieder, die uit de frissche buitenlucht komt en door beroepsbezigheden of anderszins verplicht is zulke pestverblijven te bezoeken, zijn zulke bedorven luchtstroomen onaangenaam en hinderlijk. Zou het nu overdreven kunnen geacht worden, jo wij zulke kelderwoningen ware broeinesten van ziekten en besmetting noem- ' den? Tot overmaat van ramp zijn de kelderwoningen nog overbevolkt. Een talrijk gezin wordt er ■ opgesloten in eene beperkte ruimte, nauwelijks voldoende voor één mensch. Men brengt er zijn ; geheele leven in één vertrekje door. In ditzelfde j vertrek, afgesloten van lucht en licht, eet en slaapt men, en, waar de armoede niet al te groot ] is, brandt reeds vroegtijdig eene walmende lamp, < terwijl daarbuiten de menschen zich nog in het f lieve daglicht verheugen! Alles, letterlijk alles ,
vereenigd zich hier om de lucht onzuiver en bedorven te maken. Wie zijn leven dus op prijs stelt, ontvluchte zulke moordkuilen. Wel is waar zullen er wel betere kelderwoningen zijn, maar gezond kunnen ze nooit wezen. Dit is zeker! Wie ze vermijden kan, doe het; vooral zij die kinderen hebben. Immers, ziekte en dood loeren achter de muren, ’t Bewijs daarvoor zijn de bleeke gezichtjes der ongelukkige kinderen, welke men in die onderaardsche, vrijwillige gevangenissen opgesloten ziet! Zoo de noodzakelijkheid vordert, dat men eene kelderwoning betrekt, omdat de levensomstandigheden wellicht van dien aard zijn, dat men geene andere woning kan bekomen, lette men toch nauwkeurig op de gesteldheid van muren, grond, vensters en.... rioolstelsel. Aan dit laatste vooral zij de aandacht gewijd. Waar liet water op de muren staat, waar de ondergrond vochtig is, waar het licht niet behoorlijk kan doordringen, en waar de vensters niet kunnen geopend worden, daar ga men zoo spoedig uit als men er in gekomen is. In zulk een keldergat zette men geen voet. Daar is geene woonplaats voor een mensch. Voor de dieren bouwt men betere hokken, omdat men weet, dat het dier bij gebrek aan lucht en licht zou kwijnen en sterven, Doch om den mensch bekommert men zich niet. Of deze al ziek wordt en sterft, welnu, wat baat een mensclienleven! ? Wellicht zullen sommige onzer lezers meenen, dat onze opmerkingen omtrent de kelderwoningen minder geplaatst zijn in een blad, hoofdzakelijk gelezen door personen, die juist in geene kelderwoningen verblijf houden. Ik boud mij echter overtuigd, dat zij die zóó denken zich bedriegen, omdat ik de zekerheid heb, dat velen onzer lezers juist tot die standen behooren, welke zich de belangen des volks aantrekken. Zij zullen, daar ben ik zeker van, het volk uit onzen naam waarschuwen, en er toe bijdragen, dat die pestholen langzamerhand voor betere arbeiderswoningen plaats maken. Wij schrijven niet alleen voor het gegoede deel der bevolking, maar ook, ja, in de eerste plaats voor hen, die zoozeer onze belangstelling verdienen, omdat zij toch reeds zooveel moeten missen en ontberen, waar anderen genieten en zwelgen. Het is onze roeping bet kwaad zoowel onder de eerste standen als onder de arme bevolking aantewijzen, maar vooral bij de laatste op verbetering aantedringen.
---

DUITSCHLAND.
BUITENLAND
De Noord-Duitsche rijksdag heeft eergisteren de door den bondsraad voorgestelde wet, waarbij de tot dusver door den bond aangegane geldleeningen, even als onlangs met een deel der Pruissische leeningen geschied is, geconsolideerd worden, met verwerping van alle amendementen aangenomen. De gewezen keurvorst van Hessen heeft zijn landgoed Horzowitz voor 3) mill. gulden verkocht, onder voorwaarde dat hij des verkiezende het kasteel nog voor den tijd van een jaar kan bewonen. FRANKRIJK. De staatscommissie voor de vermindering Rer overdreven centralisatie in Frankrijks bestuur heeft verleden Vrijdag bet gevoelen omhelsd, dat de. maires niet meer door den keizer, maar door rechtstreeksche of zijdelingsche volkskeuze benoemd dienen te worden. Dit besluit is echter slechts met eene meerderheid van ééne stem (25 tegen 24) genomen, en nog niet definitief. De justitie gaat voort met het onderzoek der samenzwering, waarvan zij blijken meent te hebben gevonden in de opschudding en wanordelijkheden, in Jan. jl. te Parijs voorgevallen. De instructie schijnt nog wel zes weken te zullen aanhouden/en zich verder uit te breiden dan aanvankelijk gedacht werd. Het Journal des Débats bericht, dat er een geding tot scheiding tusschen koningin Isabella van Spanje en haar gemaal zal worden gevoerd; de heeren Mathieu en Dufaure zullen voor de koningin, de heeren Jules Favre en Laurier voor don Frans van Bourbon pleiten. De berichten omtrent prins Pierre Bonaparte zijn merkwaardig tegenstrijdig. Met volkomen dezelfde mate van zekerheid wordt door sommige bladen gemeld, dat hij naar Havre gegaan is, om zich in te schepen naar Amerika; door anderen dat hij zijn kasteel in de Ardennen gaat bewonen; door weder anderen dat hij nog geen oogenblik zijn huis te Auteuil heeft verlaten, dat hij er bezoeken in menigte ontvangt, en dat de politie om het huis dwaalt om alle eventualiteiten te voorkomen. Naar men verneemt, hebben alle hoogleeraren bij de medische school besloten, voor hun collega, dr. Tardieu, tegen de studenten partij te kiezen, en gezamenlijk hun ontslag te nemen, indien dr. Tardieu door de studenten genoopt werd, zijne betrekking neder te leggen.
---

ITALIË.
Blijkens oniciëele berichten van het vaticaansch concilie was in het commité-generaal van 26 Maart de inleiding der voordracht betrekkelijk geloofszaken eenstemmig aangenomen, en toen de voortzetting der discussie over die voordracht tot het commité-generaal van 28 Maart verschoven. De Civilta Cattolica, het weekblad der jezuïten-orde te Rome, behelst in haar jongste nommer een uitvoerig artikel ten betooge dat de paus de eenvoudige meerderheid van stemmen in het concilie, en niet de zedelijke eenstemmigheid behoeft om een geloofsartikel te kunnen vaststellen. Men wil, dat de pauselijke regeering maatregelen aan de grenzen van haar grondgebied neemt en vestingwerken nabij Rome doet herstellen, wegens bewegingen onder de bevolking van het koningrijk Italië.
---

TURKIJE.
Volgens de jongste berichten uit Konstantinopel had de Porte eenige zwaarwichtige bedenkingen tegen de voorgestelde hervorming van het rechtswezen in Egypte, en was de gelastigde des onderkonings naar Alexandrie teruggekeerd, zonder de toestemming van de Porte tot die hervorming te hebben verkregen.
---

BELGIL
millioen frs. uitgetrokken, voor de protestantsche 69,336 fr., voor de israëlietische 11.220 fr.
---

INDIE.
In Britsch-Indië hebben twee majoors ieder eene belangrijke ontdekking gedaan, de een voor het algemeen, de ander van bijzonder belang. De eene, Montogomeri van Pundit, heeft op zijn reis van Kruglo naar het Mondaromar-meer eene aanzienlijke bedding borax ontdekt, welk zout daar in zoo groote menigte aanwezig is, dat het de Toskaansche suffioni-putten, de eigendom van graaf Larderei, maar in monopolie bij E. Wood, in Stafford, ontbeerlijk maakt. Monsters, naar Nepal en Kuneaon gezonden, bevestigen de goede qualiteit van dezen borax. Een ander, Swayne, heeft bij het boren van een waterput voor de centraal-gevangenis te Midnapore eene, 18 Eng. voet diepe, steenkoollaag gevonden van waarschijnlijk zeer groote uitgebreidheid, maar in allen gevalle van zeer goede hoedanigheid.
---

AMERIKA.
De stoomboot Golden City, een van de beste schepen der Pacific-lijn, den 18n Febr. van San Francisco naar
Panama vertrokken, inet vier-honderd passagiers voor New. York, leed den 22n schipbreuk bij Lazaro-punt (NederCalifornië), op vijftien mijlen afstands van de baai van Sauta-Maria. Passagiers, equipage, goederen en voorraad specie werden zonder moeite gered, maar de onherbergzaamheid van het oord dwong de schipbreukelingen zich in twee groepen te verdeelen en het stoomschip Coloroda op te sporen, dat op dat oogenblik van Panama verwacht werd. Na gedurende twee dagen het nijpendste gebrek doorstaan te hebben, werden eindelijk de seinen door den Colorado bemerkt, maar aangezien op de plaats, waar men zich bevond, eene inscheping onmogelijk was, moest men zich te voet naar de Santa-Maria-baai begeven. Alle schipbreukelingen vertrokken, behalve de kapitein, zijne officieren en manschappen, die achterbleven om den schat van de Golden-City, bestaande uit 791,392 dollars in specie, te bewaken. Gedurende den moeitevollen marsch van twee-en-twintig uur dwars door het woeste rotsgebergte, onder de stralen eener verzengende zon, zonder spijs of drank, bezweken ongeveer vijftien personen; aan de overigen gelukte het, na bovenmenschelijke inspanning, door den* Colorado te worden opgenomen. Met de 15 ongelukkigen deelden hetzelfde lot een zes& achttal personen, die zich van de overigen hadden afgescheiden, om in een sloep den Colorado op zee op te zoeken.
---

BUITENLANDSCHE POLITIEK.
Wanneer men de minachting, welke bij Napoleon’s satelliten voor ’t volk doorstraalt, bij al de betuigingen van liefde en achting, welke zij nu en dan noodzakelijk achten , wanneer zij maatregelen vnn ’t gezag willen doen ingang vinden, gadeslaat, dan mag men over de principes der Bonapartisten wel de schouders ophalen, of er zich vroolijk mede maken! Ieder houdt er eenige beginselen op na, die zij, welke ’t roer van staat in handen hebben, trachten te regelen en te schikken met dien Franschen slag, welke zelfs aan de onbeduidendste dingen nog een élégant, belangwekkend uiterlijk bijzet. Zoo is men tegenwoordig druk bezig, elkander te raadplegen over de wijze, waarop men de Napoleontische principes rangschikken zal, om ze een goed figuur te doen maken. Men zou zeggen, een troep geroutineerde behangers, grijs geworden in de kunst van ’t stoffeeren, aan ’t werk te zien. Zal men den senaat in een voor ’t licht bedekt hoekje plaatsen, of er een plein jour op doen vallen? Zal men de keizerlijke buste met een doorzichtigen sluier bedekken, of de vliegen veroorloven zich ongestraft een plaatsje te kiezen op den keizerlijken neus? De oude leer Odilon Barrot is gehaald, om te beslissen, hoe men le plaatsen voor de maires inrichten zal, en heeft gemtwoord, dat hij dit eerst na dertig jaren studie kan litmaken. De oude heer Guizot maakt eene troffeé voor
t hooger onderwijs, en allen loopen af en aan, en halen t meubilair van ’t Fransche keizerrijk uit alle hoeken, zoodat de circulatie reeds tamelijk belemmerd wordt. Napoleon zelf houdt zich bij dat alles bedaard. Hij reserveert voor zich alleen de beschikking over de politie en over ’t leger, en daarenboven, als een appeltje voor den dorst, nog ’t plebiscit, waarmede hij als met een monster-bezem op eenmaal alle oude behangers met hunne meubelen van den vloer vegen kan. Fn het Fransche volk? Het evenaart den keizer in onverschilligheid. Het weet te goed, dat ten slotte toch alle onroerende goederen aan Frankrijk verblijven. Het betaalt wat er gemaakt en gebroken wordt; doch ’t is al zoo lang gewoon, zich niet te beschouwen als eene voor de dwalingen der regeering aansprakelijke macht, dat het in de staatkunde weinig belang stelt, en er ook weinig heil van verwacht. De staatkundige handelingen der regeering zijn voor t volk een melodrama geworden, waarin het helden, verraders en andere acteurs ziet optreden, met meer of minder succes. De regeering doet al ’t mogelijke om ’t volk goed te bedienen. Nauwelijks is ’t proces te Tours afgeloopen, en heeft den geest opgewekt, de gemoederen in spanning gebracht, of er wordt een groot complot vertoond, met vreeselijke geheimzinnigheden en onbegrijpelijke intriges doorweven. Of te midden dier eeuwigdurende ontvlambaarheid en ziekelijke spanning van den volksgeest de volksbelangen op den duur niet verwaarloosd worden, zooals door de onwentelings-gezinden en democraten wordt beweerd, is slechts dan te beoordeelen, wanneer de republikeinen, weder eens aan de regeering komende, eene meer practische richting aan de politieke inzichten des volks geven, dan zij tot nu gewoon waren. In Engeland zijn de laatste verkiezingen voor de rechtsgeleerden niet ongunstig uitgevallen. Meer dan honderd dier heeren zijn tot leden van het Lagerhuis benoemd. Ook de katholieke geestelijkheid heeft nog al wat geld over voor de verkiezingen. Pater Reynolds heeft bekend, dat hij alleen bij de verkiezing te Longford 8000 £ heeft uitbetaald (natuurlijk niet uit zijne bijzondere fondsen). Toch heeft hij daarbij de kiezers volstrekt niet trachten omtekoopen, of op onbescheiden wijze te intimideeren. Althans, hij kan zich niets herinneren van al de praatjes, welke omtrent zijne handelingen zijn uitgestrooid, of bij een proces worden te berde gebracht. — Een andere pater, Fitzgerald, heeft in zijn kerkgebouw over de verkiezingen gepredikt, en de fenians aan de kaak gesteld. Daarbij schijnt hij op buitengewone wijze te hebben gegesticuleerd; want bij een verboor, waartoe die godsdienstoefening aanleiding gaf, erkende hij een zijner hoorders, een fenian, een schop te hebben toegedeeld. Met eene stoomboot uit Holyhead te Dublin aangekomen, waren drie groote meelvaten gearriveerd, die echter door den havenmeester zijn in beslag genomen, niet omdat de, rechten, voor meel verschuldigd, onvoldaan bleven, maar omdat m de vaten geen meel voorhanden was, en ze opgevuld waren met geweren en rëvolvers. In Oostenrijk zijn eenige werkstakende werklieden door de soldaten doodgeschoten, en eenige soldaten door werklieden gesteenigd.
---

