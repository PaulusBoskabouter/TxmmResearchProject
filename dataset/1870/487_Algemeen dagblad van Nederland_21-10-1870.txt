DUITSCHLAND.
De Pruisische Staats-Anzeiger deelt thans het volgende uit het hoofd-kwartier ontvangen meer uitvoerig rapport van 12 October mede omtrent de vermeestering van Orleans : „De voorwaartsche beweging van den generaal von der Tann heeft gisteren tot eene nieuwe overwinning geleid. Het spoedig verdwijnen van het Eransche zuiderleger na het gevecht van Arthenay had bet vermoeden doen ontstaan, dat het commitéde la défense nationale al de strijdkrachten, waarover het nog beschikken kon, op dat ééne punt vereenigd had. Toen echter het Beiersche corps en de 22ste divisie den volgenden dag den marsch naar Orleans voortzetten, bleek het dat men met de voerhoede des vijands te doen had gehad, en dat zijne hoofdmacht den lOden geen deel aan het gevecht had kunnen nemen. De voorhoede van het corps van von der Tann ontmoette in den vroegen morgen van den llden sterke, vijandelijke strijdkrachten. Het bleek weldra, dat de vijand aan gene zijde van het bosch van Orleans, vóór de stad, door verschansingen goed gedekt,
den aanval afwachtte. Hij beheerschte de brug over de Loire en strekte zich met zijn rechtervleugel tot Beaume uit. „De generaal von der Tann was reeds ten 10 ure des morgens zoo dicht bij den vijand gekomen, dat het geweervuur begon. De 4de Beiersche brigade en de 22ste Pruisische divisie vormden de beide uiterste vleugels. Het vijandelijk corps, aangevoerd door den generaal la Motte Rouge, had in zijn verschansingen en in de wijnbergen zeer voordeelige stellingen ingenomen. Het bestond uit 25,000 man geregelde troepen, die uit bijna al de Fransche regementen samengesteld waren. Yoor zooveel tot nog toe is na te gaan, waren deze troepen niet in Parijs geweest, maar in het begin van den "veldtocht als reserve aan de Loire achtergelaten, en hier, op de wijze der zoogenaamde marschregementen van Parijs, in grootere kaders geformeerd geworden. Zij werden gesterkt door een aantal pauselijke zouaven, die uit den Romeinschen dienst in den dienst van het republikeinsche bewind te Tours waren overgegaan, en uit 2 a 3 regementen mobiele garden, die zoo geschikt waren, dat bij elke vijf of zes man één zouaaf gevoegd was. Dit Loireleger had 40 kanonnen. La Motte Rouge is een hoog-bejaard generaal, die het volle vertrouwen der troepen bezit. „De Franschen hielden tot omstreeks 5 ure stand, maar begonnen toen naar Orleans terugtetrekken. Daar het reeds duister werd, moest bij de vervolging de grootste omzichtigheid in acht genomen worden, daar onze troepen op het oneffen terrein met vele moeilijkheden te kampen hadden. De stad Orleans besloot zich overtegeven, zoodra de eerste granaten binnen hare muren gevallen waren; de Beiersche 12ponders, die reeds gereed stonden, behoefden niet gebruikt te worden. Het station en de brug over de Loire werden terstond bezet: de laatstnemelde was ondermiind. maar dnnr
den vijand, wegens gebrek aan tijd, niet vernield. In Orleans werd terstond aan den maire bevel gegeven, om de stad te verlichten. Nadat dit geschied was, konden omstreeks 8 ure de eerste Duitsche troepen de stad binnenrukken. Des nachts brandden hunne bivouacq-vuren reeds op ’t groote plein, rondom het standbeeld van Jeanne d’Arc. De Franschen lieten 2000 gevangenen in onze handen; hun verlies aan dooden en gekwetsten is nog niet nauwkeurig bekend, maar zeer aanzienlijk; het onze is betrekkelijk gering. „Het teruggeslagen leger, hetwelk vervolgd wordt, trok naar de overzijde van de Loire en verliet dus den weg naar Tours, zoodat de voorloopige regeering, indien zij zich nog in laatstgemelde stad bevindt, waarschijnlijk van militaire bescherming verstoken is.” De Ilamb. Corr. van 18 Oct. bericht het volgende: „In den loop van gisteren zijn geene verdere tijdingen ontvangen aangaande de plaats, waar de Fransche Noordzeevloot zich bevindt, en aangaande hare sterkte. Ook van ’t bemoeielijken van koopvaardijschepen is niets vernomen. De versperring van ’t vaarwater aan den mond der Elbe is voltooid; slechts eene zeer nauwe doorvaart is opengelaten.” Een Berlijnsch militair weekblad behelst eene opgave, volgens welke bij de Pruisische legerafdeelingen tot 15 Oct. 498 officieren gesneuveld, 232 aan hunne wonden en 42 aan ziekten overleden zijn. Het geheele verlies aan officieren bedraagt dus 722, waarvan 690 van de infanterie, 39 van de cavallerie, 32 van de artillerie, 9 van de genie en 2 van den trein. Naar de rangen verdeeld, bevonden zich onder hen 1 luitenant-generaal, 3 generaal-majoors, 21 kolonels, 9 luitenant-kolonels, 54 majoors, 140 kapiteins en ritmeesters, 141 eerste en 403 tweede luitenants.
---

BELGIË.
De regeering heeft bekend gemaakt, dat zij voornemens is de rijksubsidiën voor de gewone uitgaven van het lager schoolwezen in 1871 niet te verminderen (zooals door liberalen en voorstanders van het volksonderwijs in België werd gevreesd), maar ze op dezelfde hoogte zat laten als in 1869 en 1870. Zij voegt daarbij de verklaring, dat er van de zijde der gemeenten nog niet geheel aan hare wettelijke verplichtingen ten aanzien van het lager onderwijs wordt voldaan; dat het gouvernement in die leemte thans met gelden der schatkist voorziet, maar dat het hiertoe niet verplicht is en niet beloven kan, daarmede altijd voort te gaan.
---

OOSTENRIJKSCHE KEIZERSTAAT.
Graaf Bela-Péchy, attaché bij het Oostenrijksch gezantschap te Munchen is, na voor een bedrag van 120,000 florijnen aan valsche wissels geteekend te hebben, met de dochter van een koopman te Pesth op de vlucht gegaan, maar te Weenen bij aankomst van de stoomboot gearresteerd.
---

ITALIË.
Te Rome is na den intocht der Italiaansche troepen o. a. gevangen genomen de hoofdman van de pauselijke sbirren: Baldoni; een der punten van aanklacht heeft o. a. betrekking op de volgende geschiedenis: In 1867, kort voor den inval van de Garibaldianen, kreeg Baldoni last om bij St. Paolo te Rome drie personen in hechtenis te nemen. Een geheime wenk van een hooggeplaatst prelaat was echter voor Baldoni genoeg om deze drie personen, voor wier getuigenis bij het verhoor men bevreesd was, liever te dooden. Dit geschiedde, maar nu roepen de offers van de priesterdwinglandij om wraak; de bloedverwanten van de vermoorden hebben een aanklacht ingediend tegen het hoofd der sbirren van Z. H., die meer pauselijke orders op zijn borst, dan gewetens vonken in zijn ziel heeft, merkt de correspondent van de Köln. Zeiluna on.
---

GRIEKENLAND.
In berichten uit Athene van het begin dezer maand, door de Augsburger Allgemeine Zeitung meedegedeeld, leest men het volgende: „De minister Deligeorgis heeft een gewichtigen maatregel tot wering van het euvel der struikrooverij genomen: aan de burgemeesters der onderscheiden gemeenten is, gelijktijdig met eene belangrijke uitbreiding van hun gezag, de volstrekte verantwoordelijkheid opgelegd voor de geringste stoornis der openbare veiligheid in hunne gemeenten. Of men hiermede het gewenschte doel zal bereiken, moet de ondervinding leeren, en daartoe bestaat thans gelegenheid. Er is bericht ontvangen, dat in den
nacht van 20 op 21 September eenige talrijke rooverbenden, die den geheelen zomer in Turkije gastvrijheid hadden ge noten, op onderscheiden plaatsen gelijktijdig over de Grieksche grenzen gekomen en in twee afdeelingen deels naar Acarnanië, deels naar Locris en den Parnassus getrokken zijn. De regeering heeft terstond troepen derwaarts afgezonden, en tevens zijn in de meest-bedreigde gemeenten, onder bevel van den thans verantwoordelijken burgemeester, veiligheids-patrouilles ingesteld. „De staatskassen zijn weder uitgeput. Volgens de berekening van den minister van finantiën Christidea moeten over de jaren 1666 tot 1870 nog omstreeks 40 millioen j aan achterstallige belastingen betaald worden. Hij heeft den krachtigen maatregel voorgesteld, om die door de gendarmerie te doen innen.”
---

KOUDE VOETEN.
(EEN DER ZEVEN PLAGEN VAN DEN WINTER.) II. Ieder weet, van hoe groot belang eene behoorlijke huid-nitwaseming is voor het leven en de gezondheid. En toch — niettegenstaande men*, dit weet, tracht men op alle mogelijke wijze die gezegende werking der huid tegen te gaan — tegen te gaan, al ware ’t alleen door de nauwsluitende voetbekleedsels, die ontegenzeggelijk de uitwaseming belemmeren. Daardoor ontstaat het lastig voetzweet, met al zijne onaangenaamheden en bezwaren. Het kan dan ook niet anders, of door de warme bekleeding wordt de voet verweekelijkt en verwend, zoodat reeds geringe koude-graden hem gevoelig benadeelen. Door de dikke kousen en overschoenen wordt de voet nog nauwer ingeperst, en het spreekt wel van zelf, dat hiermede het levens-element — om mij zoo eens uittedrukken — meer en meer vernietigd wordt. Van andere, lastige ongemakken, als: het groeien van nagels in het vleesch, de hinderlijke likdoorns, pijnlijke voetzweren, gevaarlijke, waterzuchtige zwelling, enz., spreek ik niet eens. „Ken u zelven!” of liever: „Leer u zelven kennen !” is een spreuk uit de hooge oudheid, die nog altijd dient beoefend te worden, en die men wat meer moest behartigen. Merkwaardig is ten opzichte eener betere voetverpleging, hetgeen een buitenlandsch geleerde daaromtrent van zich-zelven verhaalt :
„Toen ik nog de school en de academie bezocht, wandelde men bij het begin der vacantie naar huis en wandelde men eveneens na de vacantie naar de Muzenstad terug. De meeste jongelui waren toen nog zoo verweekelijkt niet als nu, dat ze na eene korte wandeling reeds vermoeid moesten uitrusten in eene herberg. Men wandelde in mijn tijd TBS, acht en meer uren daags, begon de wandeling ’s morgens vroeg en zette ze voort tot het vallen van den avond. Men leefde daarbij van zeer eenvoudig voedsel en werd daardoor gesterkt tot voortzetting der studiën. Nadat ik aanvankelijk eenige mijlen afgelegd had, kreeg ik blaren aan de voeten. Ik meende ze door eene zachtere voetbekleeding te moeten verhinderen en trok twee paar kousen aan. Maar daardoor werden de blaren nog erger. De gedachte kwam toen bij mij op, dat zulke blaren niets anders dan brandblaren waren, die door verkoeling moesten genezen en verdreven worden. Ik liet de kousen geheel uit en trok de laarzen barrevoets aan. Dit hielp. Er ontstonden nu geene blaren meer. De vrije beweging van den voet in de laarzen was mij zóó aangenaam, dat ik sinds dien tijd met bloote voeten in de laarzen ging. Het werd winter. Ik was een liefhebber van schaatsenrijden, en naar waarheid moet ik getuigen, dat mijne voeten onder het schaatsenrijden veel warmer waren dan in vroeger jaren, toen ik ze van dikke wollen kousen voorzien en in nauwsluitende laarzen gedwongen had. En zoo ben ik daarmee voortgegaan tot op mijn ouden dag, terwijl ik slechts op de heetste zomerdagen dunne katoenen kousen draag, omdat dan de voeten op onaangename wijze aan het leer der laarzen kleven. Later zeg ik de kousen weer vaarwel, trek de laarzen blootvoets aan en lijd zoodoende nooit aan koude voeten. Bijna bespottelijk kwam het mij voor, toen ik den vorigen winter bij eene koude van 6° een vrij groote reis per spoorweg aflegde, waarbij jeugdige menschen van boven tot onder in elkaar gedoken van kou klappertandden en met de voeten stampten, terwijl ik mij zoo recht pleizierig voelde en het mij slechts leed deed, dat ik ter wille van mijne medereizigers het raampje niet durfde openen. Het was niet alleen de verharding, die mij hierbij te hulp kwam, maar ook de toepassing van de wetten der natuur. Daar ik de laarzen over wollen kousen laat aanmeten, en ze dan zonder kousen aantrek, behoef ik u niet te zeggen, dat ze mij zeer ruim zitten. Doch dit is het juist wat ik bedoel. Tusschen de voeten en het leer is eene luchtlaag, die als een slechte warmtegeleider maar weinig warmte aan de voeten onttrekt, terwijl het beter-geleidende leer, wanneer het de voeten vast omsluit, daaraan de warmte veel sterker onttrekt. Daarbij komt nog, dat in de niet-beknelde voeten de toestrooming van verwarmend bloed niet belet wordt. Dit is ongetwijfeld de reden, dat mijne voeten niet zoo „afgestorven” zijn als dit doorgaans het geval is bij menschen van mijn leeftijd, die jaren achtereen nooit anders dan nauwsluitend schoeisel gedragen hebben.” Ten einde voorts een frisch leven in de voeten te onderhouden is het noodzakelijk, dat men ze meermalen in de week, nog liever dagelijks, afwascht en afwrijft.
De meeste menschen verwaarlozen echter hunne voeten op de schandelijkste wijze en zijn er zoo onzindelijk op als men alleen van de „laagste klasse” zou kunnen verwachten. Van menig dames-voetje, dat in fijne witte kousen en keurig-nauwsluitende Fransc/ie laarsjes (och, ik meen hotlines /) geperst is, zou men waarlijk niet verwachten, dat het zulke terugstootende werking uitoefent op het oog van hem, die soms in de gelegenheid wordt gebracht, het te ontblooten. En wat de mannen aangaat, met deze is het doorgaans nog veel erger gesteld. De beroepsbezigheden geven bij hen nog meer aanleiding tot onzindelijkheid. Juist die beroepsbezigheden echter moesten een reden zijn, om des te méér zorg aan het reinhouden en de verpleging der voeten te besteden. Wanneer wij ons de voetwassching voorstellen der Oostersche volken, die daarin iets plechtigs zien, en we denken dan aan de voeten van andere volken, die ze zoo treurig laten vervuilen, dan kunnen we er ons nauwelijks een begrip van vormen, dat er iets verhevens in de voetwassching der ouden kan gelegen zijn. Wij verbinden daaraan reeds dadelijk iets walgelijks, iets terugstootends, en dit behoefde toch niet het geval te zijn, zoo wij slechts wat zindelijker op onze voeten waren! Hij, die tot hiertoe zijne voeten verwaarloosd heeft en zich wellicht gedrongen mocht gevoelen, aan die voorwerpen grootere zorg te besteden, moet zich vooral in den eersten tijd voor kouvatting vrijwaren, en aanvankelijk bij het wasschen warm water nemen. Aan het wasschen wijde men de meeste zorg. Van groot belang is het ook, dat de spijsvertering geregeld zij. Immers zij. die aan maag- of onderbuikskwalen lijden, hebben meest allen last van koude voeten. Hieraan moet dan ook de gewoonte worden toegeschreven, dat men, helaas, zoovele mannen zich de voeten ziet verwarmen op ijzeren plaatstoven. Door het toegeven aan die neiging berokkenen zij zich een groot ongemak, want hunne voeten worden daardoor al meer en meer gevoelig. Zeer schadelijk is bovendien de gewoonte, om het schoeisel, dat men aantrekken wil, ter verwarming op kachels of stoven te plaatsen. Is dit reeds aftekeuren bij mannen in de kracht des levens, oneindig meer is ’t het geval bij kinderen, die door de weekhartige moeders op die wijze voor altijd worden bedorven. Het is dan ook geen wonder, dat men onze jeugd zoo dikwijls ziet lijden aan rheumatische aandoeningen, die letterlijk alleen zijn toeteschrijven aan de weekhartige liefde dier teerhartige moeders. Warme stoven voor kinderen zijn ten zeerste aftekeuren. In plaats dat men de stumpertjes daardoor een dienst bewijst, stelt men ze later aan allerlei gevaren bloot, waartegen zij gewapend zouden geweest zijn, als men ze maar wat meer „gehard” had. Vooral te plattenlande ziet men deze afkeurenswaardige gewoonte nog veelvuldig bij de landbouwende bevolking, die immers juist zoo dikwijls aan den afwisselenden invloed van weer en wind is blootgesteld. Ofschoon wij niet weten, of wij er in slagen zullen, in de stoof- en kachelgewoonte verandering te brengen, zullen wij toch in een volgend artikel eenige middelen aan de hand doen, om hen, die aan koude voeten lijden, daarvan zoo mogelijk. te genezen.
---

BUITENLANDSCHE POLITIEK.
Op nieuw hangt Frans Waclienhüsen in de Köln. Zeitung een hartverscheurend tafereel op van de jammeren, die de oorlog over Frankrijk brengt. Die jammeren treffen alle standen der maatschappij, maar vooral den breeden stand, welke door zijn handenarbeid in zijne behoeften moet voorzien. Wanneer alles verwoest en geplunderd is, wie zal den arbeider dan werk verschaffen? Waar zal hij zich helpen of redden? Hem rest niets dan bedelen o{ opstand. En wie het Fransche volkskarakter kent, weet wat dit dilemma beteekent. Reeds thans hebben de Pruisen nauwelijks de Fransche steden en dorpen verlaten, of de „mingegoede” inwoners, ’t schuim der bevolking, vatten des vijands rol op, en plunderen en rooven, wat en waar zij kunnen. Parijs, waar aller aandacht thans op is gevestigd, zal na afloop van ’t beleg waarschijnlijk het toevluchtsoord van alle armen en ellendigen worden. Immers, daór kan men stelen, om het leven te rekken, wanneer er geene andere uitkomst rest. Op deze wijze bereidt het proletariaat zich voor, de vreeselijkste verwoestingen aanterichten. Dat onder deze omstandigheden, eene geregelde orde van zaken nog jaren lang zal behooren tot de pia vota, is zoo klaar als de dag. Frankrijk, zegt men, heeft enorme innerlijke hulpmiddelen. Het zal zich spoedig herstellen van de slagen, waardoor het werd getroffen, al ware ’t alleen om wraak te nemen op den overwinnaar. Zoo zegt men inderdaad. Doch zullen de hulpmiddelen zoo groot zijn als de verwoestingen, welke Frankrijk door den oorlog hebben getroffen? Als de verwoestingen, waaraan men, door eene betreurenswaardige verblinding getroffen, nog altijd geen einde wil maken? Zooals men weet, bestaat tusschen de Duitsche en de Belgische pers sinds eenigen tijd eene gevoelige spanning. Men beweert in Duitschland, dat de houding, die b. v. de Indépendance Beige heeft aangenomen tegen de oorlogvoerende mogendheden, volstrekt niet passend is voor ’t hoofdorgaan van een nexdraal land. Dit gaat zelfs zóóver, dat, naar men beweert, de Pruisische regeering bij de Belgische eene formeele klachte heeft ingeleverd. De Indépendance, van hare zijde, houdt vol, dat zij volkomen onzijdig blijft; maar de Köln. Zeitung toont uit talrijke staaltjes het tegendeel aan. Aanvankelijk moge de Indépendance Frankrijk gevoelige waarheden hebben gezegd, nauwelijks was met den val van den man van 2 December het gehate keizerlijk regime in Frankrijk den genadeslag toegebracht, of het blad. nam eene andere houding aan, en trachtte op elke mogelijke wijze de belangen der republiek te bevorderen. Overigens is de Köln. Zeitung, even als de beste, streng vóór de vrijheid der pers, en zij laakt het niet weinig in de Pruisische regeering, dat deze ’t waagt tot vervolgingen overtegaan. Zij betreurt het, dat de heer von Bismarck de persvrijheid zelfs in den vreemde niet eerbiedigt. //Wat zal daaruit voortspruiten voor het binnenland?” vraagt zij bezorgd. Met genoegen vernemen wij, dat de opheffing van de Gazette du Midi door Esquiros is geschied in strijd met de wenschen van den heer Gambetta. Men beweert zelfs, dat Esquiros eene geduchte charge over dezen maatregel heeft ontvangen, en reeds zijn ontslag zou hebben aangeboden. De Engelsche bladen bevatten weer allerlei berichten omtrent den liachelijken toestand van Parijs. Daaruit blijkt, dat die stad niet alleen van buiten wordt bedreigd, maar vooral van binnen „beroerd” is door vreeslijke, anarchistische woelingen. De burgers Ledru-Rollin, Felix Pyat, Flourens en Blanqui zetten hun beste been vooruit, om de bevolking optejagen tot hoon en beleediging van ’t voorloopig bewind. Dag aan dag prediken zij openlijk nieuwen opstand, en bij herhaling slagen ze er in, dien te bewerken. Dan schreeuwen ze om „la commune/” en: „Dood aan de verraders!” Maar nauw buldert het kanon van de forten en herinnert aan den gemeenschappelijken vijand, die de ongelukkige stad tracht te bedwingen door hongersnood en vooral door zedelijke uitputting, of alle verdeeldheid is weer verdwenen, en ’t: „Five la patrie!” — «Weg met de Pruisen!” ontsnapt met geestdrift aan de lippen der burgers. Het is er natuurlijk niet beter op geworden, sinds de vrouwen actief zijn opgetreden, en met onstuimigheid haar aandeel vorderen in verpleging en verdediging. Wordt de vrede niet spoedig geteekend — er loopen gelukkig aan verschillende zijden geruchten, als zouden thans werkelijk onderhandelingen zijn aangeknoopt — dan is ’t gevaar, waarin Parijs door eigen teugelloosheid verkeert, niet te overzien. Meer en meer wordt de kerkelijke staat, in wetten en bestuur, gelijk gemaakt aan ’t overig Italiaansch vaderland. Terwijl de paus met zijn klein hoopje „onverzoenlijken” al treurt en protesteert en vruchteloos uitziet naar de teekenen van den „nacht,” ontwaakt van lieverlee in de felgeteisterde, onderdrukte, uitgezogen provinciën van Rome een ongekend volksleven, dat aan alles vreugde en geluk bijzet, en ontegenzeggelijk veel zal bijdragen om de intrede van een normalen staat van zaken te bespoedigen. Nog eenige maanden en Pius IX kent zijne eigen staten niet meer! De geruchten omtrent revolutionaire woelingen en de persoonlijke onveiligheid te Rome zijn schandelijk verdicht.
---

FRANKRIJK.
BUITENLAND.
Te strasburg is volgens latere berichten met een kind op eene kostschool tijdens het beleg gedood. Uit Tours woidt door de Correspondance llavas gemeld, dat de heer Farcy, een gewezen publicist, aan generaal Bourbaki, den nieuwen bevelhebber van het Loire-leger, is toegevoegd als adjudant en chef van den staf. Te Bern is eergisteren bij het gouvernement bericht uit Parijs van zijn gezant ontvangen, dat de te Parijs aanwezige leden van het corps-diplomatique eenparig besloten hebben, aldaar voor het tegenwoordige te blijven. Garibaldi’s zoon Menotti is den 15den te Marseille aan land nekomen.
---

GROOT-RRITTANJE.
Het nuweüjk van prinses imuise met aen marines van Lorne zal vermoedelijk in het begin van Februari e. k. op Windsor-Castle voltrokken worden. De Observer meent te kunnen verzekeren, dat in het Lagerhuis ’t voorstel zal worden gedaan, om aan de prinses denzelfden bruidschat te schenken, dien prinses Helena indertijd ontving: 80,000 p. st. namelijk — benevens een jaarwedde ten bedrage van 6000 p. st Het schijnt, dat hier werkelijk gesproken mag worden van een mar ia ge d’affection. Gelukkig dus de prinses, wie het lot boven de meesten harer zusteren begunstigde ! En verstandig de koningin, die aan weinig meerder grootheid ’t geluk van haar kind niet opofferde! Naar sommige Engelsche bladen berichten, heeft de regeering besloten, na een nauwkeurig onderzoek in zake de naar Frankrijk vertrokken Iersche ambulance, alle Britsche onderdanen, welke bij dit corps hebben dienst genomen, gerechtelijk te vervolgen.
---

