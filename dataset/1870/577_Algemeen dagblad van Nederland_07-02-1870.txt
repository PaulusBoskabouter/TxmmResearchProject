Advertentie
BERICHT. Zij, die zich met 1 Maart a. s. op ons blad abonneeren, ontvangen het tot dat tijdstip gratis. Proefnommers worden tot 1 Maart aan ieder op franco-aanvraag verzonden. De betaling der abonnements-gelden geschiedt vóór den afloop van ’t kwartaal, door franco-toezending van een postwissel, aan ’t Bureau.
---

DUITSCHLAND.
BUITENLA ND.
l)e hoogleeraar Nippold te Jrieidelberg, in (Nederland bekend door meer dan een werk van zijn hand, dat vertaald is geworden, heeft een nieuw werk uitgegeven, getiteld: Welke wegen voeren naar Rome? Geschiedkundige toelichting van de Roomsche illusiën over de uitwerking der propaganda. De titel geeft duidelijk aan, dat Nippold den weg wil aanwijzen, langs welken ons geslacht naar Rome wordt gevoerd. Hij noemt zes wegen op : lo. de geboorte-aristocratie of de politieke romantiek; 2o. de romantische dichterschool of de poëtische romantiek; 8o. de romaniseerendekunstenaarsschool of de kunstenaars romantiek; 4o. de nieuwere leer van het recht of de juridische romantiek; 5o. de neiging tot achteruitgang of de zedelijke romantiek, en 6o. de moderne orthodoxie of de theologische romantiek. Uit de geschiedenis van eenige bekende protestanten, die tot de katholieke kerk overgingen, staaft hij zijne zes stellingen. Onder de bekeerlingen worden genoemd Stolberg, Hahn-Hahn, Radowitz, Gagern, Schlegel, Sebadow, Overbeck, Haller, Adam Müller, Gförer, Daumer, Baumstarck, Zacbarias Werner, Huster en anderen.
---

ENGLAND
Drie jonge meisjes zijn verdronken m een meer nabij Lochleven in Schotland. Zij wandelden met een geliefden NewFoundlandschen bond langs het meer, dat half bevroren was, toen de hond over het ijs ging loopen, zich te ver waagde, er doorzakte en, tusschen het ijs beklemd, niet terstond daar weder bovenop kon komen. Len der drie dames ziet het gevaar van den geliefden hond; het zich misschien te erg voorstellende, snelde zij naar hem toe over het ys, beA
reikte ronder ongeval de gevaarlijke plaats en had het dier reeds bij den halsband gegrepen, toen haar voet uitgleed en ook zij in het water raakte. De tweede zuster bedacht zich geen oogenblik en snelde te hulp of liever naar hetzelfde gevaar. Een oogenblik slechts bedacht zich de derde, toen waagde ook zij zich over het ijs met even ongelukkig gevolg. De arme hond deed luid jankende het onmogelyke om zijn driedubbelen last boven water te houden ; en weldra snelden tot redding twee werklieden toe, die zich niet ver vandaar bevonden ; doch de drie drenkelingen hielden zich in haar angst zoo vast aan elkander geklemd, dat het beiden mannen onmogelijk was haar op het ijs te tillen. Zij zagen zich genoodzaakt, touwen en stokken te gaan halen, doch toen zij terugkwamen was het te laat. De National Reform-Union, eene door gansch Engeland verbreidde vereeniging van warme voorstanders van politieken vooruitgang, heeft verleden Dinsdag te Manchester eene volksvergadering gehouden met het doel, het ministerie te ondersteunen. Er waren zes a zeven duizend personen vergaderd; vele anderen, wellicht nog eens zooveel, zouden [er aanwezig geweest zijn zoo de vergaderzaal hen had kunnen bevatten. Onder de aanwezigen waren ruim vyf honderd afgevaardigden van politieke vereenigingen uit 157 plaatsen van het koningrijk afgezonden. Nadat drie sprekers onder uitbundige toejuiching het woord over de verdiensten en talenten van den minister Gladstone en zijne ambtgenoten hadden gevoerd, werd eenstemmig de volgende verklaring goedgekeurd : „Deze vergadering zag met groote tevredenheid het gedrag van harer majesteits gouvernement gedurende de vorige parlementszitting, inzonderheid zijne stappen tot wegruiming der grieve, gelegen in het bestaan der lersche staatskerk. Zij wenscht thans den heer Gladstone en zijne ambtgenoten van haar volle vertrouwen te verzekeren, in de overtuiging dat zij voornemens zijn om de verordeningen op het gebruik van den grond in Ierland te verbeteren; om de bedrijvigheid in den lande door belasting-vermindering te bevorderen ; om de verordeningen, die het nut der hoogescholen tot de voorstanders van zekere geloofsbegrippen beperken, te doen afschaffen ; om het oprichten en houden van kroegen, slijterijen, koffiehuizen, enz., aan betere regelen te onderwerpen; om bepalingen voortestellen waardoor aan ieder kind in den laude het genot van onderwijs verzekerd zou worden; en om den kiezer vrij te maken door de invoering der geheime stemuitbrenging. „Verder verbindt de vergadering zich om het gouvernement op alle mogelijke wijzen te ondersteunen in het tot stand brengen van die en andere maatregelen, welke den vrede en den bloei der natie ten doel hebben.” (Zie Buit.Pol. In den Times vaa gisteren wordt door drie onderscheiden deskundigen aangetoond, dat de jongste mare van Livingstone’s dood onvereenigbaar is met het laatste, wat men met zekerheid van hem vernomen heeft, en dus geen geloof verdient.
---

BUITENLANDSCHE POLITIEK.
Frankrijk kan zijne staatsinrichting nog maar niet in harmonie brengen met de wenschen der democratie. In de volksvertegenwoordiging heeft men voorgesteld, de wetgevende macht des noods met wapengeweld tegen de uitvoerende macht te beschermen, waarop door den minister van onderwijs, den heer Segris, is iu ’t midden gebracht, dat hij een conflict tusschen de uitvoerende en de wetgevende macht onmogelijk acht, want dat de uitvoerende macht de vrijheid wil en de wetgevende macht toeh wel ’tzelfde doel zal hebben. Men mag dan bij eenheid van doel verschillen omtrent ’t beginselover de toepassing van ’t beginsel schijnt altoos nog een- groote naijver te bestaan, tusschen de minderheid in ’t Wetgevend Lichaam en tusschen de regeering. Te betreuren is het, dat in eene constitutionne.ele monarchie, tengevolge der gebrekkige constitutie, dergelijke voorstellen kunnen worden gedaan. Ten slotte is het voorstel verworpen met 217 tegen 43 stemmen. Voorshands is er dus van eene alvermogende wetgevende macht of van fnuiking van ’t monarchaal beginsel in Frankrijk nog geen sprake. Ook de liberalen of, zoo men wil, progressisten in Spanje schijnen ’t eerlijk te mdenen met het constitutionneel-monarchaal beginsel, en den maarschalk Serrano voorloopig zekere prerogatieven te willen toekennen, die, krachtens dat beginsel, niet mogen worden verwaarloosd, ook al is de koningstroon voorshands nog onbezet. In een der Belgische bladen leest men omtrent de verhouding van Nederland tot Rome eenige opmerkingen, waaraan wij ’t volgende ontleenen: „De al-of-niet aanneming van het dogma der onfeilbaarheid is voor de Nederlandscbe regeering van veel minder beteekenis dan het aannemen Van een aantal leerstellingen, welke tweedracht zaaien in de verschillende rangen der maatschappij, en in strijd zijn met de wetten des lands. Daartoe behoort de bal van Urbanus VIII, die het anathema uitspreekt over ieder, die geen goed katholiek is, en alle vorsten, die zich afscheiden van de kerk, of niet alles altijd doen, als zij ’t verlangt, in den ban doet. In de achttiende eeuw werd in Frankrijk de toepassing dier bul verboden op straffe van verbeurdverklaring der goederen van den bisschop, die ze toepaste. In alle onroomsche landen is die bul in vergetelheid geraakt, en door concordaten met Rome vervangen. Nu wil men iu Rome die quaestie weder doen herleven. Nederland heeft wel in vroeger dageu eene Roomsche geestelijkheid gehad, wié ’t niet in den zin kwam, aan de
bul uitvoering te geven, maar, naar beweerd wordt, zouden de tegenwoordige Nederlandscbe bisschoppen op dit punt minder omzichtig zij :i, en wel te minder, zoo ’t concilie de , verantwoordelijkheid der buitensporigheden van Urbanus VIII , op zich wilde nemen. Zij dienen daarbij echter in het oog te houden, wat in 1853 in Nederland is gebeurd, en hoe ten gevolge daarvan de , Roomsche kerkvoogden, even als de protestantsche geestelijk- ! heid en die van andere eerediensten, staatsbeambten zijn, die dan ook van staatswege beloond worden, om vrijheid, vrede, orde en eendracht te handhaven. Dat de Engelschen van het recht van vereeniging en vergadering een veel ruimer en beter gebruik maken dan eenig ander volk ter wereld, de Amerikanen uitgezonderd, is lang bekend. Zelden worden hunne meetings door ongeregeldheden verstoord. In de vorige week hadden er wederom twee plaats; eene te Manchester, gehouden door de vrienden der Vereeniging voor nationale hervorming, en eene te Londen, gehouden door eene afdeeling van de Ligue voor nationale opvoeding. Op de eerste waren 500 gedelegeerden der verschillende afdeelingen van de vereeniging aanwezig, behalve 157 gedelegeerden van politieke vereenigingen, uit alle oorden des lands. Overigens werd de meeting door circa 6000 personen bij- . gewoond, en had ten doel eene demonstratie ten gunste van het ministerie Gladslone. De verschillende redenaars, die de door de regeering genomen maatregelen uiteenzetten en verdedigden, werden met geestdrift toegejuicht. De heer J. Bright heeft den wensch uitgesproken, dat deze regeering de hooge waarde der denkbeelden, die tot onzen tijd behooren, handhave, en naar hare eigene uitspraken blijve handelen, omdat zij zich daardoor gunstig onderscheidt van vroegere parlementen, die steeds gewoon waren te wachten tot de publieke opinie ze tot handelen dwong. Een ander redenaar heeft den wensch uitgesproken, dat de regeering vermindering brenge in de uitgaven van oorlog en marine, die te midden van een tijdperk van vrede nutteloos zijn. Een parlementslid koesterde de gegronde hoop, dat deze regeering de privileges van een klein deel des volks, ten laste der meerderheid, zal opheffen in ’t algemeen belang. Ten slotte werd met algemeene stemmen de door Sir Thomas Bazley, een lid van het parlement, voorgestelde resolutie aangenomen, luidende: „dat de vergadering hare goedkeuring hecht aan al de regeeringsdaden van dit kabinet sedert zijn ontstaan tot heden.” In de te Londen gehouden meeting werd voorgesteld, bij het Parlement aantedringen om zonder uitstel een nationaal stelsel intevoeren ter verzekering der weldaden van het onderwijs aan alle kinderen in ’t vereenigde koningrijk. Eene motie van zekeren heer Jenkens, die voorstelde dat men den bijbel op de school zou houden en slechts geloovige onderwijzers aanstellen, werd uitgefloten en uitgelachen. „Wij hebben genoeg van den bijbel,” riepen enkelen. Anderen herhaalden: „Wij kennen dat boek sedert 180(1 jaren.” Weder anderen riepen: „Wij dragen den bijbel op ’t hoofd.” En te midden van dat kruisvuur van gesis en geschreeuw, moest de spreker zich verwijderen. Nog zeer onlangs was in Engeland de vrees, om over den bijbel zijne meening te uiten, zoo groot, dat men zélfs in besloten kringen het niet waagde te zeggen, wat men meende, Thans wordt in eene open volksvergadering, zonder stoornis der openbare veiligheid, dit boek vrijelijk besproken en afgekeurd voor ’t schoolgebruik. Nog is aangenomen eene resolutie, waarbij ’t verplicht en kosteloos onderwijs wordt aanbevolen. Ten slotte heeft de meeting als haar gevoelen uitgesproken; dat de fondsen tot onderhoud van nationale scholen moeten worden verstrekt door de gemeenten en geadministreerd doof personen in het arrondissement woonachtig.
---

TURKIJE.
De Porte beeft zich gehaast te betalen voor de overgenomen pantserschepen van den onderkoning van Egypte. Zij heeft daarvoor te zijnen behoeve eene som van 440,000 Turksche ponden bij de keizerlijk-Ottomannische bank te Konstantinopel gestort, en hiervan bericht naar Kaïro gezonden. Sedert het uitbarsten des opstands in Dalmatie, die door het beleid van het Oostenrijksche gouvernement gestuit is, zijn er aan of nabij de Montenegrijnsche grenzen Turksche troepen vereenigd. Uit een artikel van het Journal de St.Pétersbourg blijkt, dat het Russische gouvernement, de beschermer van Montenegro, de aanwezigheid dier troepen met leede oogen ziet, en de Porte door diplomatieke vertoogen tot verwijdering daarvan zoekt te bewegen. Volgens telegrafische berichten uit Konstantinopel van den lsten, heeft de grootvizier aan den Russischen en aan den Britschen gezant beloofd, de troepen allengs van de Montenegrijnsche grenzen te zullen verwijderen, hoe meer in het gebied van Cattaro het gevaar van nieuwe rustverstoringen verdwijnt.
---

AMSTELAEDAMENSIA.
AU, (Waken en Droomen.) Lang is de weg tusschen de wieg en bet graf. Vele sta- , tions op dien weg zijn voor cenigen, die hem afleggen, vervelend; voor anderen daarentegen aangenaam, naarmate de , reizigers meer of minder „haastig”, door meer of minder ( gelukkige indrukken aangedaan of bevangen zijn. Ook de Amsterdammer gaat, even als de andere Nederlanders, dien weg, en zoo men geloof mag slaan aan de exclamatiën ever , zijr»4rftagheid, gelijk die dagelijks worden geuit, zou men bijna vermoeden, dat Amsterdammer en luiaard, droomer, en meer van die gebruikelijke scheldnamen, ongeveer syno.riemen zjjn. Gelukkig echter zijn de taalexplicateurs in onzen tijd niet meer met dat gezag bekleed, ’t welk alle tegenspraak of wederlegging uitsluit. Op schrikkelijke straffen is ook al geen verhaal meer, zoo de mannen van ’t gezag niet onvoorwaardelijk worden gehoorzaamd. Daarom mag men dan ook tegenwoordig gedachten uiten, welke men in vroeger dagen niet zou hebben durven openbaren, wilde men zich niet blootstellen aan de lieflijkheden der lijfstraffelijke rechtspleging; daarom mag men iemand eigenschappen toekennen, die, dank zij der vrijheid van drukpers, kannen weersproken of wederlegd worden, somtijds op betere gronden dan op die, welke enkele taaluitleggers bezigen, wanneet zij wenschen aantetoonen, dat de woorden Amsterdammer en slaapmuts zoo ongeveer op ’t zelfde neerkomen. Ook wij willen heden van die „persvrijheid” gebruik maken, om de onzedelijke strekking der schimptaal op al wat Amsterdam denkt en werkt te brandmerken. Er zijn altoos lieden geweest, die meenden bun uil een valk te mogen noemen. Zoo vindt men ze hier, zoo vindt men ze elders. In groots steden worden, zij 't niet verhoudingswijze dan toch letterlijk, meer van die lieden gevonden dan in kleinere steden. Zij behooren gewoonlijk niet tot de zedigsfe, nederigste burgers, maar zijn veelal door hunne oppervlakkigheid wel ’t eerst en ’t meest tot misbaarmaken geneigd, en wanneer zy hun humbug dan straffeloos als degelijke waar op de markt uitsebreuwen, komen ze er al licht toe te meenen, dat hunne uilen werkelijk valken zijn. Doch in groote steden— steden, groot door handel en nijverheid, door de energie der burgers, door de werkkracht van wetenschappelijke mannen, door ’t besef van den eerbied, tan edele traditiën verschuldigd, door al wat kunst en geestkracht kan ontwikkelen, tn bijeenbrengt in één groot centrum van mensebelijke beweging — in zulke steden brengt men trouw het oude spreekwoord in toepassing: „Blaffende honden bijten niet!” Nu is het echter eene eigenschap, zoowel bij de honden als bij de menschen, dat, als er één hond blaft in gezelschap van anderen, men. spoedig een koor van blaffeude honden om zich heen ziet. Dit geblaf klinkt den jager dikwerf niet ongezellig. En evenmin als dat honden-blaffen den jager verveelt, zoo hij, tot jagen ongenegen, zich met zijn honden wil vermaken, even weinig kan het ons bevreemden, dat de Amsterdammers den marktschreeuwer het genot laten, hun loomheid van geest en velerlei andere liefelijkheden toetekennen, wanneer hij, rustig aan den arbeid gezeten, nu en dan eens opziet naar dat joelig volkje, ’t welk immers toch niet in staat is anderen dan zich zelven en huns gelijken te benadeelen. Dit behoeft niemand — die daartoe opgewektheid voelt — te beletten, ook ’t goede te Amsterdam aantetoonen, wanneer er zoovelen bestaan, die ’t minder goede opsporen, of de daden hunner tijdgenoten in een valsch dachlicht plaatsen. Zoowel op stoffelijk als op zedelijk gebied is Amsterdam werkelyk nog waard de hoofdstad > an Nederland tc zijn. Het vry gemeenteleven van den vrijen burger wordt er ongeschonden gehandhaafd. En is dat vrije leven al wat kostbaar te Amsterdam, ook te dien opzichte worden gaandeweg verbeteringen ingevoerd, en belemmeringen uit den weg geruimd, die den burgers tot nu verhinderden, een goed gebruik te maken van hunne vrijheid, zonder te diep in de beurs te tasten. Baar hebt gij b. v. het Wandelpark — om van ’t Paleis fa.:- olksvlijt niet te spreken, ofschoon de goede muziek
die daar een ieder tegen een geringe entrée word geleverd, 1 de aandacht wèl verdient. 1 Vormt niet dat Wandelpark, aangelegd uit de fondsen van particulieren, een sprekend bewijs voor den ernst, waarmee de gegoede burgers geneigd zijn bijtedrageu, om de rnindergegoedea ’t leven aangenaam te maken ? En gaat gij wat verder, dan kunt gij de bad- en zweminrichtingen bezoeken, die in den winter wel is waar alleen voor heethoofden eenige aantrekkelijkheid bezitten, maar ’s zomers, en bij warm weder, veel bijdragen tot bevordering van gezondheid en vroolijkheid onder de ingezetenen. Zoo ge dan, aan ’t Y gekomen, een kijkje neemt in de plannen van kanaalgxavers en spoorwegbouwers, die, op ’t initiatief van de burgerij, aan ’t werk zijn gesteld, ontrolt zich voor uwe verbeelding het toekomstig centrum der handelsbe-weging van westelijk Europa; en gij blijft een oogenbiik verpozen bij dat spiegelbeeld... Dan herdenkt gij wat al worsteling het heeft gekost, alvorens die plannen rijpten; gij beseft hoezeer de voorzichtige Amsterdammer heeft gewikt en gewogen, alvorens te handelen... Gij herinnert u de worstelaars, die in ’t strijdperk der eer al medestreden, om voor hunne plannen den eerepalm der overwinning te behalen... Gij roept het voor uw geest terug, wat al gooorloofde en ongeoorloofde middelen er zijn beproefd om u, door u te beschuldigen van traagheid, loomheid van geest, onwetendheid en behoudzucht, optehouden op den weg des vooruitgangs. Hoe dikwerf werdt gij niet gedwongen, op een groot station veel langer te vertoeven dan wenschelijk was, omdat het uur van vertrek niet kon worden vervroegd, zonder’t volk teleurtestellen, dat immers nog eerst aankomen moest ter plaatse, waar gij reeds stond te wachten. Dan meesmuilt de goede Amsterdammer, en maakt het zich in de wachtkamer zoo aangenaam mogelijk. En zijn er dan hansworsten of liedjeszangers, die er hunne kostwinning bij zoeken, de goede gemeente te onthalen op hunne bokkesprongen, dan is hij in een goede luim te houden, zelfs wanneer het liedje hem zelf tot onderwerp kiest, en hem allerkluchtigst voorstelt met de aartsvaderlijke slaapmuts op ’t hoofd. En — heeft nu ’t uur van vertrek geslagen, dan denkt niemand er zelfs aan, zich te ergeren over den kwakzalver, die zijn uil als een valk voorstelt. Men werpt veeleer het drieste volkje nog een steekpenning toe. Omdat nu de echte Amsterdammer geen haast heeft, en rustig zijns weegs gaat, zijn er altoos armen van geest, die hem beschuldigen van oppervlakkigheid!
---

FRANKRIJK.
Iemand, die met de huishoudelijke uitgaven van Napoleon van nabij bekend schijnt, verhaalt dat op een bal in de TuiLeriën in minder dan een uur verbruikt werden: 900 flesschen Champagne-, 400 flssschen Bordeaux-wijn, 50 flesschen Madera, 1200 liters verschillende siropen, 200 liters geglaceerde koffie, 200 liters warme chocolade, 2,000 ijs portiën, 1200 liters punsch, 200 liters thé, 3000 gebakjes, 100 stuks groote taarten, 6C0 kilogrammen vleesch, 100 groote potten paté de foie gras, 200 kiekens, 50 faisanten, 100 patrijzen, 12 groote hammen, 300 stuks klein gevogelte, 24 verschillende visch-portiën, 12 groote gelatines, 24 salade-portiën a l’impériale, 16 stapels truffels, 20 runderhaasjes, 3000 kleine broodjes! Het is geen wonder, zegt de berichtgever, dat men eens, den volgenden dag na een bal, een valsch gebit in eene der zalen van het keizerlijk verblijf vond liggen. Het valsch gebit is nimmer gereclameerd. De Patrie, een ministeriëel dagblad van Parijs, zegt in baar nommer van gisteren: „Verscheiden dagbladen berichten, dat de minister van oorlog en die van mariue besloten hebben, het kader officieren van alle rangen bij de land- en zeemacht aanmerkelijk intekrimpen. Wij. gelooveu. de verzekering te kunnen geven, dat er geen grond voor dat bericht bestaat. Het aantal officieren van het leger en van de vloot is niet overdreven groot; hét is in evenredigheid met de behoeften der dienst.” Het volgende bericht is aan dé Parijsche Presse ontleend: „In de afdeelingen Van het Wetgevend Lichaam wordt eene zeer levendige discussie gevoerd over eene voordracht des gouvernements betrekkelijk de drukpers, welke vooral strekt om de rechtspraak over politieke drukpers-vergrijpen aan de jury te hergeven; die discussie is een voorbode van hetgeen de behandeling van dat wetsontwerp in de openbare zitting zal opleveren.”
---

AMERIKA
Volgens de jongste berichten van Fort-Garry aan de RoodeRivier had de bevolking van Rupertsland besloten zich weder onder het gezag der regeering van Canada te stellen, mede om reden, dat zij afkeerig was van de aanhechting aan de Vereenigde-Staten, welke het doel van de leiders des opstands scheen te zijn. De tijding van eene nederlaag der Spaansche troepen op Kuba wordt thans in New-Yorksche dagbladen tegengesproken. In Augustus 11. onttrok de regeering van Ecuador ar.n de staats-schuldeischers de hun verpande invoerrechten, terwijl zij eene som gelds bestemde tot inkoop der daardoor gedepreciëerde obligatiën. Het Britsche gouvernement heeft een protest daartegen naar Quito gezonden en hiervan dezer dagen kennis aan de belanghebbenden te Londen gegeven. In den morgen van 17 Januari heeft te Louisville, in den staat Kentucky, een verschrikkelijke cycloon zeven of acht personen gedood, waaronder tene vrouw en twee kinderen, 18 personen min of meer ernstig gewond en aanzienlijke schade aan roerende of onroerende goederen veroorzaakt. Geheele huizen werden als ’t ware omvergesmeten, anderen opgenomeu en in stukken en brokken heinde en ver over velden en wegen geworpen. De hevige storm ging vergezeld van een niet minder hevigen hagelslag, die alle takken van de boomen verbrijzelde. De rivier is buitengewoon gewassen, zoodat men, bij voortduring van dien toestand, voor nog grootere schade vreest.
---

