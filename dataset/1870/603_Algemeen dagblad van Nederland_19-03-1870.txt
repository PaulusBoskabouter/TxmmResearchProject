EEN TWISTAPPEL
IN DE u Nederlandsche Nijverheid. (De Stoomvaart-maatschappij „Nederland”.) u I. d Langs wegen, volgens exacte en mathematische plannen aangelegd, gaan handel en nijver- c heid voorwaarts, en wie in die beweging niet me- c degaat, heeft geen aandeel in de vermeerdering ' van voortbrenging en zekerheid, of wel hij verliest het vertrouwen. Toch zijn er nog velen die, het cosmopoli- 1 tisch karakter van handel en nijverheid misken- f nend, alle wegen tot bevordering daarvan willen 1 doen uitloopen op bescherming van den natio- ( nalen arbeid, onder voorwendsel dat de arbeid in 1 de eerste plaats een nationaal karakter behoort te bezitten. Is die opvatting juist? De internationale nijverheidstentoonstellingen hebben wel is waar bewezen, dat niet alle beschaafde landen evenveel deel nemen aan den arbeid; dat sommigen uimunten door deze, en anderen door gene bekwaamheid in ’t beoefenen van enkele vakken. Doch nergens heeft men ’t bewijs kunnen vinden voor de noodzakelijkheid om, ter wille van den nationalen arbeid, te oorlogen; om elkander den arbeid te betwisten en daarbij te beweren, dat b. v. Nederland beter in staat zou zijn dan Engeland om stoomschepen te bouwen. Zoodanig attest zal wel door niemand worden goedgekeurd. In tegenovergestelden zin te handelen, door te twisten over de voortreffelijkheid van den Engelschen boven den Nederlandschen arbeid, ook dat zon onbillijk zijn. Want de internationale band, die den geheelen arbeid vereenigt tot één groot geheel, ter ontwikkeling der welvaart van alle menschen en volken, strekt tot verbetering in den arbeid van ieder volk. Hoevele verbeteringen nu zijn niet reeds in de scheepvaart en den scheepsbouw gebracht, zoowel in Nederland als in Engeland! Dat echter deEngelsche bouwmeesters in ’t algemeen beter hun belang begrijpen dan de Nederlandschen; dat de medewerking, welke zij de reeders verleenen en van deze vragen, door het goed bijhouden der logboeken en ’t verzamelen der uitkomsten, ten dienste der meteorologische wetenschap, grooter is dan ten onzent, dit schijnt thans te blijken. De Nederlandsche bouwmeesters toonen zich in dat opzicht achterlijk bij de Engelschen. Immers, de directeur der afd. Zeevaart aan het Met. Inst. te Utrecht beklaagde zich eerst onlangs over gebrek aan gegevens om, in zake van stoompakketten, gelijk men voor de stoomvaart op Java noodig heeft, op wetenschappelijken grond te bewijzen, dat de in Nederland gebouwde schepen evenveel vertrouwen verdienen als de Engelschen. Ten vorigen jare hebben de scheepsbouwmeesters te Amsterdam, door hun onbillijk gedrag tegenover de werklieden, deze tot verzet en werkstaking gedwongen. Thans hebben enkele industriëelen zich laten verlokken, om openlijk te protesteeren tegen de stoombootvaart op Java, als eene echtnationale onderneming, omdat Nederlandsche scheepsbouwmeesters zich hadden aangemeld voor den bouw der stoompakketten, en deze pakketten thans niet door hen zullen worden geleverd, maar door de Engelsche firma Randolph Elder & Co., van welke firma een der directeuren, de heer C. J.
Viehoff, tevens directeur der stoomvaart-maatschappij Nederland is. Dat protest is echter onbillijk, zoo de klachten over gebrek aan opgaven omtrent het kolenverbruik en over de onmogelijkheid om de snelheid der schepen van Nederlandsche scheepsbouwmeesters te vergelijken met die der Engelschen, gegrond zijn. Een der directeuren van de maatschappij Nederland, de heer J. E. Cornelissen, heeft, als directeur der afd. zeevaart aan ’t Ned. Met. Instituut te Utrecht, die klachten geuit, omdat bovenbedoelde industriëelen protest hadden aangeteekend tegen den naam der stoomvaart-maatschappij. Wat hiervan zij, nu men eenmaal heeft uit ’t oog verloren, wat anders zoo wèl-begrepen wordt door onze fabriekanten en handelaren, dat nl. ’t vertrouwen afneemt, naarmate de productie door baatzucht wordt ondergeschikt gemaakt aan t voordeel van den producent; nu brenge men althans geen eigenbelang in ’t debat om de publieke opinie partijdig te stemmen in den twist tusschen de Nederlandsche scheepsbouwmeesters en de reeders. In dat eigenbelang der twistenden toch kan men geene oorzaak vinden om eene onderneming te wantrouwen, die, zoo ze op goede gronden is gevestigd, de beste finantiëele uitkomsten voor de deelhebbers belooft De vraag luidt hier alleen: „Is de stoomvaartmaatschappij „Nederland’ eene onderneming, welke op gezonde basis gevestigd wordt, en alzoo goede finantiëele uitkomsten belooft?” Van de beantjwoording dezer vraag, en geenszins van het alof niet-protectionnistisch karakter dier maatschappij jten aanzien der Nederlandsche scheepsbouwmeesters hangt uit den aard der zaak de al- of nietjaanwending der nationale besparingen tot deelneming in deze onderneming af.
---

BUITENLANDSCHE POLITIEK.
Nu en dan is ’t den nietigen wereldburger vergund, ongemerkt een blik te werpen achter de coulissen van ’t groot tooneel der Europeesche diplomatie. Dan blijkt het nog wel eens, dat niet altoos de rechtvaardigheid de handelingen der grooten dezer aarde bepaalt; dat soms kleingeestige baatzucht de motieven ingeeft, waarnaar gehandeld wordt. In een klein steedje, op de grenzen van de Turksche vorstendommen, in Skutari, kan men daarvan thans een bewijs vinden door den armzaligen wedijver, waarmede de Russische en de Eransche consuls trachten elkander een vlieg aftevangen, bij ’t begunstigen van Montenegro. De vorst van Montenegro wordt daardoor niet weinig versterkt in zijn streven om zijn grondgebied uittebreiden. Ali-bassa heeft op ’t door Turkije gestelde ultimatum betreffende ’t grensgebied nauwelijks antwoord, alleen ontvangst-bericht ontvangen. Dat ’t bij de scheidsrechterlijke tusschenkomst der diplomatie, over de bepaling van dat grensgebied, veeleer te doen is, Turkije in spanning en het Oostersche vraagstuk, ten believe van Rusland, levendig te houden, veel min om te weten of Turkije dan wel Montenegro recht heeft op de kale rotsen, door vorst Nikita voor de Montenegrijnsche zwervers opgevordevd, wordt vrij onverholen aangewezen door de onhandige rivaliteit der genoemde consuls. Turkije is wel niet aan heidenen overgeleverd, maar evenmin aan rechtvaardige rechters. "Want het grondgebied, dat thans dien staat wordt betwist, werd hem bij het tractaat van Parijs, in 1866, verzekerd. En nu het gebruik van dat grondgebied aan Montenegro toetestaan, dat is, onder welk voorwendsel ook, een onrecht tegenover Turkije. Terwijl op deze wijze het twistvuur iii ’t Oosten wordt levendig gehouden, tracht de Noord-Duitsche Bond de gemeenschap met Italië door den aanleg van den St.-Gothardspoorweg te verbeteren. Wanneer de tocht door de Zwitsersche Alpen eenmaal langs deze lijn van ’t Noorden naar ’t Zuiden verzekerd is, zal de stroom der handelen nijverheids-bewegingen wellicht groot genoeg worden,
om dat Oostersch twistvuur voor altoos te blusschen. Maar het verhoogt geenszins de achting voor de diplomatie, indien zij de grondslagen van ’t recht ondermijnen zou door den invloed, welken ’t eigenbelang op haar uitoefent. Ook in Engeland nemen de ware volksbelangen meer en meer de overhand boven ’t kleingeestig eigenbelang van den staat. De Engelsche staatslieden, die thans aldaar den staat besturen, munten uit door ’t nemen van algemeene maatregelen, welke de volksbelangen kunnen bevorderen, niettegenstaande de heftige oppositie, waarmee de behoudslieden nu en dan de regeeringsdaden in een ongunstig daglicht plaatsen. Zoo wordt thans de onderwijs-bill bestreden door hen, die niet willen, dat de minderheid zal medebetalen aan het onderwijs der meerderheid, die sectegeest en tweedrachtzaden uit dat onderwijs wil verwijderen. Ook ’t briefport maakt wederom een onderwerp van de zorg der Engelsche regeering uit. Nu het penny-port bestaat, is men er op bedacht, zoo mogelijk dat port te verminderen tot de helft. Eene deputatie van vrienden des vooruitgangs stelde dezer dagen dien maatregel voor aan den generalen postmeester, en deed dit in ’t belang van de pers, van den handel en der wetenschap. De minister verklaarde, dat de zaak practisch en uitvoerbaar was; maar gaf eenigen twijfel te kennen omtrent de finantiëele gevolgen, welke uit deze hervorming konden voortspruiten, en ZEx. gaf in bedenking of ’t ook nuttig zijn kon, het gewicht voor de laagste poito’s met een half penny te verminderen. Overigens beloofde hij de spoedige behandeling dezer aangelegenheid door de regeering. In Spanje schijnt ’t de Carlisten nog maar niet voorspoedig te gaan. De kunst van samenzweren en moorden schijnt, hos volleerd ze daarin ook zijn, niet voldoende om hen aan de regeering te brengen. Thans is weder eene samenzwering ontdekt op de grenzen van Portugal. Negen uitgeweken Spanjaarden, die aan ’t hoofd dier samenzwering stonden, zijn gevangen genomen, en de papieren, welke bij hen gevonden zijn, hebben de vertakkingen der reactie tot in Madrid aangewezen. Montpensier zal waarschijnlijk worden terechtgesteld wegens moord, op den infant don Enrique gepleegd, en de Spanjaarden zullen nu waarschijnlijk bedanken voor de eer om een wegens moord terechtgesteld individu tot hun koning uitteroepen.
---

ENGELAND.
BUITENLAND.
Eergisteren is in het Lagerhuis weder discussie gevoerd over de voordracht der regeering tot uitbreiding van het lager onderwijs in Engeland en Wallis, en inzonderheid over de bepaling, dat voor elke nieuw op te richten gemeenteschool door het plaatselijk schoolbestuur zal worden beslist of het onderricht in de godsdienstleer deel van het schoolonderwijs zal uitmaken, en, zoo ja, naar de leer van welk kerkgenootschap dat onderricht zou worden gegeven. Met het oog op deze bepaling was door een liberaal lid, den heer Dixon, in overleg met een aantal andere liberale leden een amendement voorgesteld, hetwelk aldus luidde: „Dit Huis is vau oordeel, dat in de zaak van het lager volksonderwijs geene voldoende of blijvende regeling te verkrijgen is met eenig plan, hetwelk de vraag van het godsdienst-onderricht in scholen, bekostigd uit openbare kassen en belastingen, aan de beslissing van plaatselijke oveiheden overlaat.” De Times verklaart zich tegen dat amendement. Een ander van de groote liberale dagbladen van Londen, de Daily-News, is voor het amendement gestemd. In de zitting van het Lagerhuis van Dinsdag heeft de kanselier der schatkist Dixon’s amendement bestreden, doch tevens te kennen gegeven, dat het gouvernement het 7 de artikel niet als een onmisbaar of onveranderlijk deel der bill beschouwde, maar gezind was om bij de artikelsgewijze behandeling alle voorstellen tot verbetering of vervanging daarvan in een practischen en verzoenenden geest te overwegen.
Hij vermaande alzoo de vergadering om zonder verwijl tot de tweede lezing der bill te besluiten en spoedig tot de behandeling der artikelen over te gaan. Dit strookte evenwel niet met de inzichten van de voorstanders des amendements. Op hun verlangen is besloten, de discussie daarover in de zitting van den 18den te hervatten.
---

FRANKRIJK.
Om zich een denkbeeld te kunnen vormen van den werkkring der rechterlijke macht in Erankrijk, kan de volgende opgave dienstig zijn. Het Hof van Assises te Parijs zal — in zijne tweede zitting, van 16 tot 28 Maart — de volgende zaken behandelen : 8 gequalificeerde diefstallen; misbruik van vertrouwen: 3 zaken; misleiding door een notaris: 1 zaak; 1 frauduleuse bankbreuk; 4 valschheden; 1 ernstige verwonding; 1 verwonding door een zoon op zijne moeder gepleegd; 4 vergiftigingen; 1 moord en 1 kindermoord. In deze zaken zullen te zamen 24 beschuldigden terecht staan.
---

DUITSCHLAND.
In de nabijheid van Bremen zijn proeven genomen met mortieren, om een lijn aan schipbreukelingen toe te werpen. Een kogel aan een lijn werd met den mortier van Manby 450 voet ver, met een van Delvigne 650 voet en met den verbeterden mortier van laatstgenoemde 708 voet ver geworpen. Met den Engelschen rakettoestel wierp men een raket van 151 Eng. ponden 1256 voet ver; met den Duitschen rakettoestel, een van 38 pond, 1826 voet ver. De proefnemingen met de zware ankerraketten leverden voldoende resultaten op. Te KeUlen bevindt zich op het oogenblik een natuurverschijnsel dat ieder bezoeker verwonderd doet staan. Het is een 25-jarige vrouw, uit Oldenburg in Hongarije, zonder armen en handen. Echter kan zij met haar lippen met een bewonderenswaardige vlugheid veel handen-arbeid verrichten, zooals naaien, stikken, haken, kralen-rijgen, stoppen, enz.; ook kan zij de fijnste figuren knippen, de fijnste naalden insteken en kleeren maken. Deze kunst, of liever het onvermoeid geduld, waarmee zij verkregen is geworden, lokt aldaar een talrijk bezoek uit. Volgens de Münchener bladen heeft de bisschop van Regensburg uit Rome den last aan zijn vicaris gezonden, om openlijk bekend te maken, dat van nu jongelieden, die aan de Münchener hoogescliool (waar de proost Döllinger hoogleeraar is) in de godgeleerdheid studeeren, in zijne diocese niet tot het priesterambt toegelaten zullen worden.
---

SPANJE.
In een schrijven uit Madrid van den 12den zegt de correspondent van den Constitutionnel.- „De hertog van Montpensier is na het noodlottig duël met don Enrique uit Madrid verdwenen, of er althans in de woning van een of anderen vriend verscholen. Ik heb hooren zeggen, dat hij eene wijkplaats bij het Portugeesche gezantschap had gevonden. Het duël moet naar de Spaansche wetgeving als gewone manslag worden gestraft; de hertog heeft dus een crimineel rechtsgeding te verwachten. „Het nieuwe slachtoffer van het vooroordeel, hetwelk het duël in stand houdt, wordt hier luttel betreurd. Don Enrique had reeds lang al zijne nabestaanden behandeld op eene wijze, waarvoor enkel in den eenigermate gekrenkten staat zijner geestvermogens verschooning te vinden was; die omstandigheid had de getuigen van het tweegevecht tot eene omzichtiger en meer verzoenende handelwijze behooren te nopen; dat is hier de meening van een ieder. Ongelukkig spraken de politieke inzichten luider dan het gevoel van menscheljjkheid; de door partijgeest verblinde getuigen meenden, dat het bloed van den ongelukkigen prins moest dienen om den hertog van Montpensier te zuiveren van den blaam van lafhartigheid, die hem door de publieke opinie aangewreven werd. Ons schijnt het zeer twijfelachtig, of de populariteit des hertogs en zijne kans op den troon door die bloedige zuivering bevorderd worden.’ Een schrijven uit Santiago op Cuba van 18 Februari meldt, dat achttien notabele ingezeten dier stad door den krijgsraad, zonder bijstand van verdedigers en zonder getuigen te hebben mogen oproepen, ter dood veroordeeld zijn als deel van het Cubasche of republikeinsche commité daar te stede uitgemaakt hebbende, en dat zij kort daarna die straf hebben ondergaan. Onder hen waren twee burgers der Vereenigde-Staten,
Volgens een bij de lndépendance Beige ontvangen schrijven uit Madrid van verleden Zondag had het duël met voorkennis en goedkeuring van den minister-president Prim plaats gehad, en was de overgroote meerderheid des publieks van oordeel, dat de hertog zich in die zaak ridderlijk en edelmoedig gedragen had. Intusschen werd door de republikeinsche, de Isabellistische en de Carlistische dagbladen verlangd, dat de bestaande strafbepalingen tegen het duël op Montpensier zouden worden toegepast. Verder leest men in dat schrijven: „Er wordt hier ter stede thans eene vergadering van afgevaardigden der republikeinsche partij gehouden. Hare reorganisatie is er het doel der beraadslagingen. Elke provincie heeft vertegenwoordigers daarheen gezonden; door eenigen van deze is voorgesteld een afkeurend oordeel uittespreken over het gedrag der volksafgevaardigden, welke de republikeinsche minderheid in de Cortes-vergadering uitmaken. Verder heeft het congres bevel uitgevaardigd, dat er heden in al de steden van Spanje openbare demonstratiën tegen het stelsel van conscriptie en van loting voor de krijgsdienst gehouden moeten worden.”
---

Advertentie
BERICHT. Proefnommers zijn op f r a n c o - aanvraag GRATIS verkrijgbaar gedurende den loop der maand, waarin ze aangevraagd worden.
---

