AMSTERDAM, 18 Junij.
Reeds sedert geruimen tijd loopt door de dagbladen het gerucht rond, dat wij bedreigd worden met eene nieuwe belasting. Het spreekt van zelf, dat dit de bevolking niet weinig verontrust. Zij gaat toch onder zeer zware lasten gebukt, en menig huisvader heeft al bij zich zelven berekend, dat het voor hem onmogelijk is, er nog meer te dragen. Bovendien moet deze nieuwe belasting, uit haren aard, ons harder vallen dan al de andere. Zij zal eene inkomsten-belasting zijn, en dus de burgers noodzaken om aan de ontvangers het bedrag van hun jaarlijksche winsten op te geven, of die door hen, volgens een meer of minder juisten maatstaf, te doen ramen. Wie onze natie, haar gewoonten, -karakter en denkwijze kent, weet dat zulk eene belasting een bron zal wezen van hevigen voortdurend misnoegen. Het meerendeel der ministeriëele leden in de Tweede Kamer ziet dan ook met bezorgdheid het oogenblik te gemoet, dat de Regering op het voorstel, om die in te voeren, hun goedkeuring zal vragen. Het moeïjelijke vraagstuk rijst , hoe zij het zullen aanleggen, om haar te blijven believen, zonder zich de gramstorigheid en de politieke moordzucht hunner kiezers op den hals te halen. En de Regering zelve is er niet onbewust van, dat haar plan een nationalen weerzin te weeg moet brengen, geducht genoeg, om haar met vrees voor de gevolgen te vervullen.
Velen vleijen zich daarom met de verwachting, dat het plan achterwege zal blijven. De lezers van het Handelsblad zullen echter wel wijzer zijn, sedert zij dit orgaan een poging hebben zien beproeven om het publiek aan het verstand te brengen, dat een inkomsten-belasting niet alleen ten onregte voor iets verschrikkelijks wordt gehouden, maar zelfs tot de goede dingen behoort, devoutly to be wished. Niemand verbaze zich, dat wij, bij zulk een pozaïesch onderwerp, een gezegde van Hamlet te pas brengen. Het Handelsblad gaat-ons met zulke citaten voor, en voert den tragischen mijmeraar op, om ons Nederderlanders te berigten, dat droomen en peinzen hier niet voegen, maar wij ons moeten gereed maken om vastberaden, zonder klagen of pruttelen in den zak te tasten. Zoo alleen zal de entreprise of great pith and moment, welke de minister van Financiën beraamt, kunnen slagen. Het Handelsblad begreep echter, dat het met zijn lourde force, om Shakespeare als advokaat voor de financieele ontwerpen van dën heer van Eosse op te roepen, niet kan volstaan, en heeft daar eenige voortbrengselen van zijn eigen scheppend genie aan toegevoegd, die op de verheven gedachten van den grooten engelschen bard het voordeel hebben, dat zij met het behandelde punt in eenig verband staan.
De natie wordt daarin onderwezen, dat haar afschuw van een inkomstenbelasting even onredelijk als belagchelijk is, daar alle beslaande belastingen inkomsten-belastingen zijn, want zij worden uit de inkomsten der burgers betaald! Het is niet waarschijnlijk dat iemand zijn tijd zal besteden om argumenten van deze kracht te wederleggen. Laat ons echter zien wat het Handelsblad verder verkondigt, en dat inderdaad van belang is, dewijl wij er uit kunnen afleiden wat de Regering met onze beurzen voor heeft. Volgens het Handelsblad, beoogt zij met de nieuwe inkomstenbelasting niets anders dan een groot gebrek van de oude belastingen weg te nemen, namelijk de ongelijke verdeeling- der heffingen, waardoor de een te veel, de ander te weinig aan de schatkist betaalde. In dit streven om de eigenlijke bedoeling van den minister van Financiën achter een blinkend vernis onzigtbaar te maken, komt duidelijk in het licht hoe verlegen de Regering met haar plan is. Er zal echter nog een oceaan van inkt door de pennen der ministeriëele schrijvers moeten vloeijen, eer het hun gelukt de waarheid voor het oog der natie te eskamoteeren.
Welke is de toestand? De liberale partij heeft met 's lands geldmiddelen omgesprongen, alsof de schatkist niet leeg was te krijgen. Voor geen maatregel is zij ooit teruggedeinsd, omdat die geld kostte. Terzelfder tijd heeft zij zorg gedragen dat de rijke opbrengsten uit de Oost voorlaan, in plaats van in de algemeene kas, te regt zouden komen in de zakken van eenige industrieelen. De uitgaven namen toe en de inkomsten bleven nagenoeg dezelfde, ja, dreigen in de toekomst belangrijk te verminderen. Inmiddels leefde de Staat van de hand in den tand.
Het amortizeeren van onze ontzaggelijke schuld, waarvoor, nog weinige jaren geleden, op elke begrooting een bedrag van ettelijke millioenen werd uitgetrokken, hield op. Al wat er in den spaarpot was, de overschotten van vroegere jaren, werd verteerd, tot er niets meer te vinden was. Op de begrooting van het loopende jaar overtroffen reeds de uitgaven de inkomsten. Met hoeveel millioen — is niet volkomen juist op te geven, omdat, wegens onderscheidene toepassing der kunst van cijfergroepeering en de verschillende opvattingen aangaande de splitsing deiuitgaven in gewone en buitengewone, de rekenaars niet met elkander overeenstemmen. Allen kwamen echter tot de slotsom, dat er een tekort was, en dit tekort, bij dezelfde inrigting der begrooting, jaarlijks zou terugkeeren en zelfs toenemen, daar, na de agrarische wet, doorgaande vermindering der koloniale baten in het vooruitzigt is. De minister van Financiën was derhalve gedwongen naar een middel om te zien tot verhooging der inkomsten van den Staat, ten einde aldus de balans weder te doen. sluiten.
Dit middel zal een inkomsten-belasting wezen. Voorshands is het bedrag, dat de schatkist behoeft als het over de burgers wordt omgeslagen , echter betrekkelijk te gering, om dc invoering van zulk een hatelijke heffing ook maar schijnbaar te regtvaardigen. Er waren andere wegen te begaan, waarop de begeerde som te vinden zou wezen. Maar zij zijn niet naar den smaak des ministers', die, in beginsel, een inkomsten-belasting' is toegedaan, en tevens voorziet, dat een dekking van liet ontbrekende hem slechts weinig zou baten, daar na eenigen tijd het tekort zal aangroei-' jen. De minister wil dit bovendien reeds aanstonds met eigen hand vermeerderen, door eenige accijnsen en de patentheffing af te schaffen. Zoo geraakt hij tot een dècouvert van respektabelen omvang, voor welks gezamenlijk bedrag het der moeite waard kan gerekend worden der bevolkingeen inkomsten-belasting op te leggen. Zulk een regeling belooft veel voor de toekomst. Immers later, als er op nieuw geldgebrek zal zijn, hetgeen by verdere liberale experimenten met kan uitblijven, zal de inkomsten-belasting in zwang wezen, en de Staat behoeft slechts den aanslag te verhoogen. Heeft de fiscus er de natie eens toe gebragt om, bij voorbeeld, den vijftigsten penning op te brengen, onder het zoetsappig betoog, dat twee ten honderd toch zoo buitensporig drukkend niet is, dan zal deze er ook wel toe komen, om gewillig den veertigsten, den twintigsten , zelfs den tienden penning te storten. Hoe meer liberale hervormingen, hoe hooger percentage! Het komt er maar op aan, het beginsel te vestigen. De toepassing gaat dan later als van een leijen dakje.
Dit is nu het financieel ontwerp, dat ons door de ministeriëele pers voorgesteld wordt als het evenredigmaken der reeds bestaande belastingen, en bijgevolg niet als een ramp, maar als een heugelijke gebeurtenis! Niemand kan daar, volgens het Handelsblad, bezwaar tegen hebben, of het moest zijn ten aanzien der toepassing; integendeel, ieder zal er verblijd over wezen!
En wat die toepassing betreft, wij vernemen verder dat daarvoor geen kommer behoeft te bestaan. De ontvangers, zoo wordt ons bij voorbaat beloofd, zullen de brandkasten niet komen openbreken — alsof de inkomsten-belasting alleen de bezitters van brandkasten treffen zou! — en geen openlegging der boeken vorderen. Zij zullen bij benadering te werk gaan, en des noods zich aan onnaauw-
keurigheden mogen schuldig maken. (1) ln sommige gemeenten zal zelfs eigen aangifte tot grondslag strekken! De Nederlanders zouden kinderen moeten zijn, als zij zich door zulke verzekeringen lieten paaijen.
Maar buitendien, het heet dat het de Regering te doen is om een gelijkmatiger en dus billijker verdeeling der lasten. En met zulk doel voor oogen zal zij hier eigen aangifte toelaten, en dus den bedrieger een voorregt gunnen boven den eerlijken man, ginds zich met een heffing bij benadering, gepaard met onnauwkeurigheden, tevreden stellen. Hoe gelijkmatig, hoe billijk, hoe zedelijk, in één woord, hoe liberaal!
Wij wenschen der natie geluk met dit geschenk, dat voor haar als le couronnement de Védifice der liberale politiek wordt gereed gemaakt. Het met argwaan te bekijken, is ongepast, veel meer er zich boos over te maken. Dat kon, wanneer er nieuwe en vexatoire belastingen in aantogt waren, in den ouden tijd er nog door; nu niet meer. Het is een verlicht bestuur, dat dit geschenk aanbiedt; het zijn verlichte maatregelen geweest, waarvan het een gevolg is. En de bewonderaars van dat bestuur in de dagbladen noemen het zelfs, met of zonder citaten uit Shakespeare, een grootsche onderneming, die met nadruk moet doorgezet worden! Het is dus, volgens hen, niet genoeg, dat de belastingschuldigen zich onthouden van morren en brommen, zij behooren zelfs te juichen. Daar alleen wordt door hen op gerekend. Laat ons er echter bijvoegen, dat hun rekening is opgemaakt buiten den waard.
Men leest in de Haarlemsche Courant de volgende aankondiging:
»De ondergeteekende zegt hartelijk dank aan allen, die van hunne belangstelling hebben doen blijken, en geeft tevens kennis, dat hij den 20 dezer zijne praktijk weder zal aanvaarden.
sNB. Alle hoe's, wat's en waarorcv's, tot hem gerigt, zal hij zoo spoedig mogelijk in druk trachten te beantwoorden. »Dr. Felix Septimxfs Elders. ¦»Haarlem, 15 Junij 1870."
Gisteren is in de afdeelingen van de Tweede Kamer der Staten-Generaal het onderzoek aangevangen of voortgezet van de ontwerpen, betrekkelijk de bewaar-
(1) Zie het Handelsblad van Dingsdag 1.1,
scholen en het hooger onderwijs. Het onderzoek van het ontwerp nopens het vestingstelsel is afgeloopen.
Naar het D. v. Z. verneemt, zal de Eerste Kamer der Staten-Generaal tegen den IO Julij a. s. weder bijeenkomen, zoo althans op dat tijdstip de Tweede Kamer hare werkzaamheden heeft ten einde gebragt, daar eerstgenoemde tak onzer volksvertegenwoordiging in het lokaal der Tweede Kamer zal vergaderen, wegens de restauratie, die het gebouw aan de overzijde van het Binnenhof zal hebben te ondergaan.
Men verneemt met genoegen, dat eergisteren de tweede spanning van de brug over het hollandsch diep bij Moerdijk met het beste gevolg op de pijlers is geplaatst.
Wij vestigen de aandacht op het XXIV Nederlandsch Landhuishoudkundig Kongres, in den loop van dezen zomer te Arnhem te houden.
De luit. t/z. P. J. Rosenwald is gisteren te Hellevoetsluis gedetacheerd bij de verdere veranderde inrigting van den Argus, waarna dit vaartuig als stoomschip de reis naar Indië, zoo wij vernemen, door het Suez-kanaal zal maken. (fl.)
Aan den Helder loopt het gerucht, dat aldaar eerstdaags een noord-duitsch eskader zou arriveeren. 'H. C.)
Bij koninklijk besluit van 3 Junij 1870, is aan J. C. van Bemmelen te Haarlem vergunning verleend tot oprigting eener tweede hollandsche Maatschappij van levensverzekering.
Bij koninklijk besluit van 17 Junij 1870, is aan H. Halswijk, te Nieuwer Amstel, en J. van Hauten, te Vaals, vergunning verleend tot'het aannemen en dragen van het kruis Fidei et Virtuli, aan ieder hunner door Z. H. den Paus geschonken.
Z. M. heeft bevorderd bij het departement van Marine: tot referendaris, L. J. T. Broekhoff; tot hoofdkommies, S. Straatman; tot kommies, J. W. van den Berg en S. Wolfson; tot adjunktkommies, A. van Loenen; tot eersten klerk, A. Sillevis; op zijn verzoek eervol ontslagen als plaatsvervangend kantonregter te Sommelsdijk, P. Zaaijer; aan dr. M. P. Lindo is vergund het aannemen en dragen der versierselen van officier der orde van de Kroon , hem doorj Z. M. den Koning van Italië geschonken.
Bij beschikking van 15 Junij 1870, is aan het bestuur der Zwolsche stoombootmaatschappij, gevestigd te Zwolle, tot wederopzegging, vergunning verleend voor eene stoombootdienst tot vervoer van reizigers, goederen en vee tusscb<rn Meppel, Zwartsluis en Zwolle.
De gewone audientiën van den minister van Justicie zullen op Woensdag en Donderdag, 22 en 23 Junij aanstaande, niet plaats hebben.
'sGRAVENHAGE, 18 Junij. Gisteren werd de verjaardag van H. M. de Koningin op de gebruikelijke wijze in de rezidentie gevierd. H. M. is haar 53sto jaar ingetreden.
's Avonds is een uitmuntend vuurwerk afgestoken, vervaardigd door den heer van der Brugh, van Amsterdam.
—In de rezidentie zijn aangekomen : Z. Exc. mr. J. P. J. A. graaf van Zuylen van Nyevelt, Zr. Ms. buitengewoon gezant en gevolmagtigd minister bij het russische hof, mevr. de prinses d' Henin en familie en de heer S. W. Ruyssenaers, konsul-generaal der Nederlanden te Alexandrië in Egypte.
HOORN, 16 Junij. Gisteren namiddag had hier een deerlijk ongeluk plaats, dat aan twee menschen het leven kostte. Een verwer, K. genaamd, had aan de groote kerk een klein werkje aangenomen en wenschte dit met zijn knecht spoedig af te maken, doch had het ongeluk, dat de ladder, waarop zij stonden te werken, uitgleed en zij op den grond verpletterd neder kwamen. K. was gehuwd en laat eene weduwe met vier jonge kinderen na. De knecht was nog jong gezel; De ontsteltenis in de stad hierover is algemeen. Beide waren brave, oppassende menschen.
IN GEN, 16 Junij. Men heeft hier gisteren een aanvang gemaakt met het plukken van kersen, die ter verzending naar Engeland bestemd zijn. De warmte, die wij in de laatste dagen hadden, heeft dit werk zeer verhaast. Intusschen zijn de kersen, die men thans plukt, op verre na nog niet rijp, en men vraagt het zich hier meermalen af, wat men in Engeland toch met dat half rijpe goed doet. Zeker is het, dat zij nog wel bijna 14 dagen aan de boomen zullen moeten hangen, aleer zij geschikt zijn om door de Hollanders met smaak genuttigd te worden. De oogst belooft groot te zijn. Men vreest echter dat ze over het geheel, ten gevolge der langdurige droogte klein van stuk zullen blijven. Ook op de weilanden en veldvruchten in deze streek begint de aanhoudende droogte een zeer nadeeligen invloed uit te oefenen.
WINSCHOTEN, 17 Junij. Eene te Oosteneinde onder deze gemeente gelegene boerenplaats met daarbij behoorende landerijen, ter gezamenlijke grootte van ruim 37 hektares en jaarlijks tot vaste huur doende ƒ3OO, werd gister avond in publieke veiling verkocht voor / 40725. Het verdient vermelding dat diezelfde vaste goederen, ongeveer 20 jaren geleden zijn aangekocht voor f 16000; weder een bewijs te meer van de in de laatste jaren aanzienlijk toegenomene waarde der landerijen.
Naar men verneemt is men de hevige branden in de Onstwedderveenen, ten gevolge van onvoorzigtigheid ontstaan, meester, nadat een aanzienlijke voorraad turf, alsmede eene kleine boerenwoning met den inboedel door de vlammen waren vernield.
WIJCHEN, 17 Junij. Onze r. k. kerk is verrijkt met- en opgeluisterd door eenen prachtigan Kruisweg, waarvan het ensemble een verheven, grootschen indruk maakt en het atelier van den vervaardiger, den heer Josef Geefs te Antwerpen, op nieuw tot eer en den wanden onzer parochie-kerk tot een waar sieraad strekt. Deze Kruisweg is een kostbaar geschenk van den Hoogwelgeboren heer Baron Osy de Wijehen. De uitvoering laat, naar de verklaring van bevoegde beoordeelaars, in geenen deele te wenschen over. Boeijend toch zijn de verschillende groepeeringen; elk beeld zelfs vergt onwillekeurig de bijzondere aandacht van den naauwlettenden bezoeker. Buitendien wedijveren ze als het ware met elkander in schoonheid van polychromie en koloriet, in rijkdom van effekt. Gisteren werd die schoone Kruisweg door onzen gevierden Pastoor, den WelEerw. Pater J. van Lieshout, ingezegend , waarbij de meeste luister en de grootste plegtstatigheid voorzaten. Inwoners en vreemdelingen vulden de kerk te dier gelegenheid. Z.WelEw. sprak alvorens met de hem eigene welsprekendheid, van den kansel af eene böeüe».' «estnredi katieuit, waar»'--' - "a.e leestpredi-..uereengul en hartelijk woord van erkentelijkheid, betrekkelijk de edelaardige familie Osy de Wijehen. De aanwezigheid van den Hoogwelgeboren Baron Osy verhoogde het indrukwekkende van deze plegtigheid. De parochianen leverden een openlijk bewys van hoogachting door het algemeen uitsteken van vlaggen, ter eere van den waardigen Baron, waardoor de gemeente er feestelijk uitzag.
's HERTOGENBOSCH, 17 Junij. Gister is alhier de nieuwe brug, naar het station leidende, in gebruik gesteld. De burgemeester zou bij deze feestelijkheid met de muziek der dd. schutterij het eerst over de brug gaan, doch ziet — daar komt de diligence van van Gend en Loos aan, neemt den kortsten weg naar de stad en wijdt alzoo de brug in. — Het publiek was, evenmin als het bestuur van het feest, over deze grap tevreden. (Z>. v. Z.)
---

Telegrammen.
LONDEN, 17 Junij. Het Hooger huis heeft de tweede lezing van de iersche landbill goedgekeurd.
BALTIMORE, 17 Junij. Heden is hier overleden Jeröme Bonaparte, zoon van wijlen den ex-Koning van Westfalen, uit diens eerste huwelijk.
---

BUITENLANDSCHE BERIGTEN. FRANKRIJK.
PARIJS, 16 Junij. De Keizer bevindt zich, volgens den korrespondent, die gisteren zijne ongesteldheid als nog al bedenkelijk opgaf, beter en gevoelt zich verkwikt. Hij heett echter zijne gewone werkzaamheden nog niet hervat.
— De verwisseling in het diplomatiek personeel, waarvan reeds zoolang sprake was, is eindelijk dezer dagen officieel aangekondigd geworden, gelijk reeds uit de telegrammen bleek. Omtrent een dier wisselingen, de vervanging van den gezant Bourée te Konstantinopel door de Laguéronnière, wordt opgemerkt, dat de oorzaak van de terugroeping van Bourée, welke in den Senaat geplaatst wordt, waarschijnlijk moet gezocht worden in den steun, dien hij aan de schismatieke Armeniërs bood, en doordien hij in die aangelegenheid de politiek van een Daru volgde, in plaats van, als vertegenwoordiger eener katholieke mogendheid, de katholieken te ondersteunen en aldus tevens den russischen invloed te weren.
— Er wordt medegedeeld, dat de verslaggever van de kommissie voor het budget, Chesnelong, heeft voorgesteld om niet alleen de gevraagde som voor het onderhoud der fransche scheepsmagt in Japan te verleenen, maar, met het oog op de vervolging, welke aldaar tegen de Christenen woedt, tevens voorstelde, die scheepsmagt te versterken. Hij geeft o. a. de hoop te kennen dat de mogendheden van Europa en Amerika zamen zullen werken, om door hare vertegenwoordiging een eind te maken aan die verregaande en wreede vervolging der Christenen en zegt, dat in het voor uitzigt van maatregelen, welke aan de christen-vreemdelingen aldaar zullen baten, het wijs en voorzigtig is, de fransche scheepsmagt in Japan te versterken, ten einde de naleving der traktaten en de eerbied voor de fransche vlag verzekerd worden.
— 17 Junij. Er wordt gewag gemaakt van een brief des Keizers aan den mayor van Southampton, in antwoord op een adres van den gemeenteraad dier stad. De Keizer zegt daarin: de sympathie, die gÜ jegens mij aan den dag legt, gewag makende van het jongste komplot tegen mijn leven gesmeed, roert mij diep. Ik zie daarin het bewijs voor het bestaan der vriendschappelijke banden, die Frankrijk met Engeland vereenigen. Ik hoop hartelijk dat zij altijd zullen bestaan, want de moderne maatschappij moet, bij het streven naar vooruitgang, steunen op onze eenstemmigheid. — Uit Bayonne wordt gewag gemaakt van eene talrijke zamenstrooming van Carlisten. Volgens gerucht zouden zij eene beweging in het leven trachten te roepen.
---

