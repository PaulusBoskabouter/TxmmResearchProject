NEDERLANDEN. 's GRAVENHAGE, den 19den November 1870.
Bij Koninklijk besluit van 18 November 1870, n°. 11, is aan D. van den Oosterkamp en J. J. Muller, op hun verzoek en onder dankbetuiging voor de door hen bewezen langdurige en goede diensten, met ingang van 1 Januarij 1871, eervol ontslag verleend als militie-commissaris, den eerstgenoemde in het 2de militie-district der provincie Friesland, en den laatstgenoemde in het 2de militie-district van het hertogdom Limburg; en zijn voorts bij hetzelfde besluit met ingang van genoemden datum, als zoodanig benoemd : in het 2de militie-district der provincie Friesland H. L. J. Römer, en in het 2de militie-district van het hertogdom Limburg A. P. H. Boellaard. Bij Koninklijk besluit van 18 November 1870, n°. 21, is aan J. F. de Vries, onder dankbetuiging voor de door hem bewezen langdurige en goede diensten, op zijn verzoek, eervol ontslag verleend als majoor commandant van het 5de bataillon rustende schutterij in de provincie Noordbrabant, en als zoodanig benoemd C. F. Carp, thans kapitein bij de 2de compagnie van het bataillon. Bij Koninkl'jk bosluit van 18 November 1870, n°. 22, is aan de na te melden officieren bij de dienstdoende schutterijen, op hun verzoek, eervol ontslag verleend , als : bij die te Edam, aan 6. J. van Bommel, als kapitein-commandant; bij die te Amsterdam, aan L. T. U. Molière, als 2den luitenant. Bij Zijner Majesteits besluit van den 17den November 1870, n°. 13, is benoemd tot notaris binnen het arrondissement Appingedam, ter standplaats de gemeente Warffum, W. Wijndelts, candidaat-notaris te Groningen. Bij Koninklijk besluit van 15 November jl., n°. 22, is de telegraphist der 3de klasse F. H. Meijer, met ingang van den 15den dezer, op zijn verzoek, eervol uit 's Bijks dienst ontslagen. MINISTERIE VAN FINANTIEN. Telegrafie. Het Rijkstelegraafkantoor te "Woudrichem, tijdelijk in het belang der dienst van den waterstaat bezet, en waarvan de opheffing in de Staatscourant van den 18den dezer was aangekondigd, blijft voorloopig geopend. 's Gravenhage, den 19den November 1870. van Bosse.
---

BUITENLANDSCHE BERIGTEN. RUSLAND.
Het Londensche dagblad Daily News heeft per telegraaph de volgende berigten uit St. Petersburg van verleden Donderdag ontvangen: »Do depêche van den vorst Gortschakoff betreffende het verdrag van 1856 vindt hier algemeenen bijval; al onze dagbladen wijden daaraan hoofdartikelen van zeer nadrukkelijken inhoud. Daarin wordt de verwachting te kennen gegeven, dat de zaak in der minne zal worden vereffend, doch tevens de overtuiging dat Rusland gereed tot den strijd is indien het in do noodzakelijkheid zou komen om oorlog voor zijne hernomen regten in de Zwarte Zee te voeren. >i De Golos, een zeer populair orgaan der nationaal-Russische rigting, noodigt het publiek uit om bij wijze van nationale inschrijving geld voor het bouwen eener Zwarte-Zee-vloot bijeen te brengen. n Uit een heden afgekondigd besluit des Keizers blijkt dat door het gouvernement in beginsel besloten is de Pruissische leger-organisatie tot model voor de Russische landmagt te nemen." — De Tndépendance Beige meent dat er door Rusland welligt eene bepaalde schikking omtrent de militaire belangen van het Russische en het Turksche rijk in de Zwarte Zee zal worden voorgeslagen, en dat er gemakkelijk eene voldoende schikking omtrent dat punt te treffen zou zijn, te meer daar de Turksche grootvesier reeds driemaanden geleden uit eigen beweging in een gesprek met den Russischen ambassadeur het denkbeeld van wijziging der betrekkelijke verdragsbepalingen geopperd zou hebben. ENGELAND. De Londensche dagbladen van verleden Donderdag behelzen de volgende depêche van den Britschen minister van buitenlandsche zaken aan Engelands gezant te St. Petersburg, gedagteekend den lOden dezer: » Sir, de baron Brunnow deed mij gisteren de in uw telegram van
gisteren-namiddag bedoelde mededeeling betrekkelijk de overeenkomst tusschen den Keizer van Rusland en den Sultan ter beperking hunner zeemagt in de Zwarte Zee, te Parys den 30sten Maart 1856 onderteekend. i) In mijne depêche van gisteren gaf ik u berigt van hetgeen tusschen ons voorgevallen was; en ik stel mij thans voor, in eene beschouwing te treden van vorst Gortschakoff's depêches van den 19den en den 20sten der vorige maand, mij bij die gelegenheid door den Russischen ambassadeur medegedeeld. .) De vorst Gortschakoff verklaart van wege Zijne Keizerlijke Majesteit, dat het verdrag van 1856 in verscheiden opzigten ten nadeele van Rusland geschonden is geworden, inzonderheid in de zaak der Donau-Vorstendommen, niettegenstaande het uitdrukkelijk protest van deszelfs vertegenwoordiger, en dat ten gevolge dier inbreuken Rusland regt heeft tot het opzeggen van die bepalingen des verdrags, welke deszelfs belangen regtstreeks raken. » Vervolgens wordt aangekondigd dat Rusland niet langer zal gebonden zijn door de verdragen welke zijne regten van souvereiniteit in de Zwarte Zee beperken. » Wij hebben hier de bewering dat er zekere feiten zijn voorgevallen, die naar ltuslands oordeel strijdig met zekere bepalingen des verdrags zijn; en daaruit wordt de gevolgtrekking afgeleid dat Rusland op grond van zijn eigen oordeel omtrent den aard dier feiten, regt heeft om zich zelf te ontslaan van zekere andere bepalingen van dat staatsstuk. » Deze gevolgtrekking wordt in hare praktische toepassing beperkt tot sommige van de bepalingen des verdrags; doch in de bewering van regt tot het opzeggen van een of ander van deszelfs bedingen ligt de bewering opgesloten van regt tot het opzeggen van het geheele verdrag. i'Deze beschouwing is geheel onaf hankelijk van de vraag of Ruslands wensch om van het naleven der op de Zwarte Zee betrekkelijke bepalingen van het verdrag van 1856 ontheven te worden, op zich zelf beschouwd, redelijk of onredelijk is. n Immers de vraag is, in wiens hand de magt ligt om eene of meerdere van de partijen te ontslaan van al die bepalingen of van eene of andere daarvan. i) Het is er altijd voor gehouden, dat alleen de regeringen, die partijen bij de oorspronkelijke acte geweest zijn , dat regt hebben.. n De depêches van den vorst Gortschakoff schijnen aan te nemen dat elke van de mogendheden, die de verbindtenis hebben onderteekend, aanvoeren mag dat er voorvallen hebben plaats gehad welke naar haar oordeel tegen de bepalingen des verdrags strijden, en, al wordt dit oordeel niet beaamd noch toegegeven door de andere contraherende mogendheden, die bewering mag nemen tot grond, niet om deze regeringen uit te noodigen tot overweging der zaak, maar om liaar aan te kondigen dat zij zich zelve heeft entheven, of zich zelve ontheven acht, van alle bepalingen des verdrags, welke zij goedvindt af te keuren. En toch is het volkomen klaarblijkelijk, dat zulk eene leer, en elke bewimpeld of onbewimpeld daarop gebouwde handeling, tot uitwerksel heeft dat het gezag en de werking van verdragen geheel kumen onder het eigenmagtig goedvinden van elke der mogendheden die ze mogten hebben onderteekend; hetgeen de volslagen vernietiging van verdragen in hun wezen zelf tot uitkomst zou hebben. Want terwijl hun eenige doel is mogendheden onderling to binden en voor dit doel elke van de partijen een deel harer vrijheid van handelen afstaat, brengt door de onderhavige leer en handelwijze eene van de partijen , in hare afzonderlijke en individuele hoedanigheid, de gansche zaak weder onder hare eigene beschikking, en blijft zij enkel aan zich zelve gebonden. ii Dienovereenkomstig heeft de vorst Gortschakoff in die depêche kennis gegeven van Ruslands voornemen om zekere bepalingen des verdrags te blijven naleven. Hoe zeer dit op zich zelf reden tot tevredenheid moge geven, het is kennelijk eene uitdrukking van den vrijen wil dier mogendheid, welken zij op elk tijdstip zou kunnen veranderen of intrekken; en in dit opzigt is het alzoo onderhevig aan dezelfde tegenbedenkingen als de andere gedeelten der mededeelingen, omdat het uitgaat van de onderstelling dat Rusland regt heeft om het verdrag te vernietigen op grond van beweringen, over wier juistheid het zichzelf tot den eenigen regter maakt. n Derhalve rijst de vraag op, niet of eenig door Rusland uitgedrukt verlangen door de andere contraherende mogendheden in eenen vriendschappelijken geest zorgvuldig onderzocht behoort te worden, maar of zij moeten berusten in Ruslands aankondiging dat het zich door zijnen eigen wil, zonder eenige toestemming harerzijds, van eene plegtig aangegane overeenkomst ontslagen heeft. ii Ik behoef naauwlijks te zeggen dat Harer Majesteits gouvernement die mededeeling met diep leedwezen heeft ontvangen, omdat zij den weg opent voor eene discussie die de hartelijke verstandhouding, welke het ernstig gezocht heeft met het Russische rijk aan te houden , op losse schroeven zou kunnen stellen ; en wegens de boven gemelde redenen is het voor Harer Majesteits gouvernement onmogelijk zijner-, zijds eenigerlei bekrachtiging aan de door den vorst Gortschakoff aangekondigde handelwijze te geven. » Indien het Russische gouvernement zich, in plaats van zoodanige
-verklaring, tot Harer Majesteit» gouvernement en tot de andere bij >het verdrag van 1856 partij zijnde mogendheden had gerigt, en haar had voorgesteld te overwegen of er iets was gebeurd hetwelk voor eene inbreuk op het verdrag gehouden kon worden, of wel of er in de bepalingen iets is hetwelk ten gevolge van verandering der omstandigheden te drukkend voor Rusland is, of hetwelk door den loop der gebeurtenissen onnoodig voor Turkye's behoorlijke bescherming geworden was, — dan zou Harer Majesteits gouvernement niet geweigerd hebben de vraag in overleg met de andere contraherende mogendheden te onderzoeken. Wat ook de uitkomst van zondanige mededeelingen mogt zijn geweest, gevaar van toekomstige verwikkelingen en een zeer bedenkelijk antecedent ten aanzien der geldigheid van internationale verpligtingen zouden alsdan vermeden geworden zijn. > Gij moet' deze depêche den vorst Gortschakoff voorlezen en hem •een afschrift daarvan geven." OOSTENRIJK. De halfofficiele Weener Abendpost van 17 November bevat het volgende: » De aanhangige quaestie betreffende de Parysche tractaten van het jaar 1856 heeft reeds tot menigvuldige geruchten aanleiding gegeven, welke in de dagbladen verspreid worden, en onder anderen betrekking hebben tot militaire toerustingen, welke, naar men beweert, dezerzijds zouden plaats hebben. Een Gallicisch blad gaat zelfs zoo ver van bijzonderheden daaromtrent, inzonderheid aangaande maatregelen tot het vervoer van troepen, tot regeling van de daarvoor noodige spoorwegdiensten enz. , mede te deelen. Wij gelooven eenen pligt te vervullen wanneer wij met opzigt tot zulke geruchten aan de organen der pers de grootste omzigtigheid aanbevelen." i) In de laatste dagen hebben de dagbladen zich veel bezig gehouden met het gerucht van de aftreding des graven von Beust als rijkskanselier. Wij zijn gemagtigd te verzekeren , dat alle geruchten aangaande die aftreding, en aangaande de oorzaken welke daartoe geleid zouden hebben, geheel en al op verdichtselen berusten."
DUITSCHLAND. De Pruissische Staats-Anzeiger , het gisteren ontvangen telegram aangaande de bij Dreux door de Duitsche troepen behaalde overwinning mededeelende, voegt daarbij het volgende: n Indien het bij Dreux verslagene leger het Loire-leger is , gelijk men moet onderstellen , dan had hetzelve eene poging gedaan om langs omwegen tusschen Parys en het corps van den Groothertog van Meeklenburg te komen." — Onlangs is door de halfofficiele Berlynsche Provinzial Correspondent medegedeeld dat in de aanstaande zitting van den Noord-Duitschen rijksdag eene voordragt behandeld zal moeten worden, betreffende de te Versailles door de aldaar gevoerde onderhandelingen voorbereide intrede der Zuid-Duitsclie Staten in den bond. Zij voegde er bij, dat naar den loop, diende onderhandelingen genomen hebben, ï-eeds bepaald uitzigt bestond op de toetreding van Würtemberg, Baden en Hessen, terwijl de betrekkingen van Beyeren tot den bond nog het onderwerp van nadere onderhandelingen uitmaakten. Thans schrijft de Berlynsche Nationalliberale Correspondenz van 17 November, dat sedert de mededeeling van het halfofficiele blad nieuwe incidenten in deze aangelegenheid zijn opgekomen. » Nog in het midden der vorige week was alles voorbereid in de onderstelling dat Beyeren buiten den bond zou blijven en dat de overige Zuid-Duitsche Staten zouden toetreden. De Beyersche gevolmagtigden waren gereed om te vertrekken: zij namen bij het afscheid den indruk mede, dat terstond na hun vertrek het overige Duitschland de verdragen zou sluiten, en zij wilden, daar zij hiertoe nog niet bereid waren, te Münohen overwegen welke stelling het koningrijk Beyeren ten aanzien van Duitschland zou innemen. Plotselijk veranderden zij van besluit; zij bleven te Versailles en schijnen (zoo als ook uit officieuse Beyersche mededeelingen is op te maken) de afgebroken onderhandelingen in het hoofdkwartier weder aangeknoopt te hebben. » Maar wel verre van voordeel aan te brengen heeft deze stap den staat van zakon aanmerkelijk verergerd. Gelijktijdig met het hervatten der onderhandelingen door de Beyersche gevolma;;tigden heef't de Würtembergsche regering onverwachts geweigerd de reeds ontworpen tractaten te onderteekenen. Deze onvoorziene hinderpaal komt uit Stuttgart, en staat blijkbaar in verband met de veranderde houding der Beyersche regering. Mogelijk is het dat Würtemberg niets anders beoogt, dan aan de heropende onderhandelingen met Beyeren meer nadruk te geven , en alleen met dit doel zijne onderteekening nog weigert, omdat na het voltrekken van Würtembergs toetreding de onderhandelingen met Beyeren geenen haast zouden hebben. Maar het is ook mogelijk dat het Würtemberg- sclie hof nog op het laatste oogonblik zijne onverkorte souvereiniteit wil redden. Hoe dit zij, wij vertrouwen vast op het Würtembergsche volk; dit wil de aansluiting aan den bond, en zal gijnen wil weten door te zetten." Gelijktijdig met deze mededeeling uit Berlyn vindt men in een Zuid-Duitsch blad , mede van Duitsch-nationale gezindheid, een schrijven uit München, waarin dezelfde aangelegenheid behandeld wordt. Daarin wordt gezegd dat de onderhandelingen in Versailles ongestoorden voortgang hebben, en dat, zoo die voortgang wat langzaam is, dit niet aan Beyeren alleen geweten kan worden. "Aanbieden en afdingen, zegt de Münchener berigtgever, staan tegenover elkander; en als men billijk wil zijn, zal men niet kunnen vergen, dat de ééne partij om de overeenkomst mogelijk te maken op alles ja zegge. In de daad staan de zaken niet zoo hagchelijk, en bepaald onwaar is het dat de onderhandelingen schipbreuk zouden geleden hebben. Het is niet moeijelijk te raden, dat deze laatste bewering voortkomt van eene zijde, waar men er belang bij heeft de Beyersche regering tot toegeeflijkheid te nopen. Aan die zijde moge men het als een geoorloofd middel beschouwen op de publieke opinie in dien geest invloed te oefenen, dat zij de vorderingen der Beyersche regering zonder onderscheid veroordoele; maar het zal toch ook wel aan anderen geoorloofd zijn te doen opmerken, dat er dan toch onder die vorderingen verscheidene zijn (b. v. vermindering van den diensttijd, van de sterkte des legers op den voet van vrede, van de bijdrage van 225 Rd. voor iedereti man van het contingent), waarvan do bewilliging zeer aan het volk te stade zou komen, en dat dus degeen, die -al deze vorderingen ongeschift in éénen zak werpt, zich blootstelt aan de verdenking, dat hij zulks alleen doet om ook die vorderingen van 'Beyeren , waartegen
hij geene steekhoudende argumenten weet in te brengen , te gelijk met de andere te kunnen verwerpen. » Om intusschen den staat der zaak volkomen juist te doen kennen, behoeft ook de mededeeling der Provinzial Correspondenz , dat op Würtembergs toetreding tot den Noord-Duitschen bond een bepaald uitzigt zou bestaan, eene kleine verbetering. In Würtemberg bestaat eene belasting op het bier en het gedistilleerd , welke voor zijne finantien , gelijk voor Beyeren de moutbelasting, van zoo veel belang is, dat het een geheel ongeëvenredigd offer zou brengen, indien het de opbrengst daarvan volgens artikel 35 der bondsconstitutie zonder vergoeding aan de gemeenschappelijke bondskas moest overlaten. De onderhandelingen over zoodanige vergoeding duren nog voort; en daarbij geldt het tevens den waarborg , dat niet wanneer de Zuid-Duitsche Staten eenmaal toegetreden zullen zijn de bondsraad en de rijksdag langs den weg der wetgeving veranderingen maken, waardoor de thans bedongen voordeelen weder zouden komen te vervallen. In dien zin moet het veel besproken veto uitgelegd worden , hetwelk Beyeren vordert; het wil eenen waarborg erlangen , dat de thans eventueel als voorwaarden der toetreding toegestane concessien niet in later tijd door een eenvoudig besluit der meerderheid weder ingetrokken kunnen worden. Wij achten dit verlangen niet onbillijk." FRANKRIJK. De Londenache Times van den 17den zegt in een hoofdartikel: ij Naar ons oordeel moet Parys in den tegenwoordigen staat der zaken de hoop op redding enkel op zich zelf bouwen. Hoe lang het gezind zal zijn om zonder kans op ontzet do verwering vol te houden, is eene vraag wier oplossing de tijd ons brengen moet. Een artikel in den Parysclien Figaro van den 11 den dezer spreekt dienaangaande even somber als onze in die stad ingesloten correspondenten ooit hebben gedaan. In dat artikel leest men deze woorden: » » Indien Parys door »de departementen in den steek wordt gelaten, kan van de hoofdstad ii niet worden gevergd dat zij zich zelve opoffere, maar zou zij zonder n schande kunnen besluiten tot eene capitulatie voor eigen rekening.' " Klaarblijkelijk is niemand in Parys juist bekond met den voorraad leeftogt waarop de belegerde troepen en bevolking nog mogen rekenen. Een iegelijk vraagt inlichtingen dienaangaande van het Bewind; en het is twijfelachtig of het Bewind zelf er veel meer van weet dan het publiek. i) Het zou minder moeijelijk voor den generaal Trochu kunnen schijnen
eene andere vraag, die insgelijks dringend tot hem wordt gerigt, te beantwoorden, namelijk de vraag of de gesteldheid der belegerde stad zou kunnen worden verbeterd door eenen plotselijken aanval op de linien der belegeraars. Doch zelfs op dit punt schijnt de moed in Parys te zakken, althans onder degenen die, gelijk een Parysch dagblad zich in een van zijne jongste nommers uitdrukt » n iets meer doen ii dan langs de boulevards te slenteren, verwering tot het uiterste te "prediken en de voorstanders van vrede of van wapenschorsing voor n verraders uit te krijten"". De overtuiging wordt in Parys lieerscliend , dat eene uit Parys komende legerafdeeling buiten staat zou zijn om door de Duitsche linien heen te breken, en dat zij, in geval zij daarin slaagde, zich zou bevinden in eene verwoeste landstreek, alwaar zij zelfs niet zoo veel leeftogt zou vinden als Parys voor éénen dag zou behoeven. Hoe veel tijd er nog zal verloopen eer het Bewind de zaken ziet in hetzelfde licht als die vrijmoedige stemmen onder het publiek aanduiden, is de vraag." Een dagblad hetwelk gunstiger voor de Fransche bewindslieden gestemd is dan de Times , namelijk de Indépendance Beige , zegt in zijn nommer van gisteren: »Het ontbreekt steeds aan versche berigten uit Parys, van de zijde der belegeraars zoowel als van de zijde der belegerden. Zoo er geloof te hechten ware aan de in het Pruissische hoofdkwartier te Versailles omloopende geruchten, gegrond op brieven die in de laatstelijk onderschepte luchtballons gevonden zijn, alsmede op een artikel van den Paryschen Figaro van 8 November, zou Parys zich zijne hagchelijke gesteldheid niet meer ontveinzen on de gevolgen der insluiting bitter beginnen te gevoelen. Doch wij hebben van iemand die Parys juist op den 8sten heef't verlaten, gansch tegengestelde narigten, volgens welke de uitwerking der insluiting zich nog weinig zou doen gevoelen en de stad voor een veel langer tijdvak , dan daarbuiten doorgaans geloofd wordt, veilig voor hongersnood zou zijn. ii Even uiteen loopend zijn de opgaven omtrent de stemming des publieks in Parys en omtrent don indruk dien het mislukken der jongste onderhandeling tot schorsing der vijandelijkheden er gemaakt heeft. Volgens de laatste berigten die wij regtstreeks uit Parys ontvingen , was de Parysche bevolking zeer stellig tegen eene wapenschorsing , vol vuur voor het voortzetten des strijds en vol hoop op eenen goeden einduitslag. Doch heden ontvangen wij van eenen onzer corresponpenten te Versailles oenige uittreksels van onderscheiden Parysche dagbladen, welke eene aanmerkelijke wending in de stemming der bevolking schijnen aan te duiden. ii In die uittreksels ziet men, nevens diep leedwezen over het mislukken der poging tot staking der vijandelijkheden, zeer levendigen wensch naar de zamenroeping eener souvereine vertegenwoordiging der natie, op welke wijze dan ook te vormen, en zelfs naar sluiling des vredes op de door Duitschland geëischte bedingen. Wel behooren de Parysche dagbladen die zoo spi eken tot degene welke voor de republiek slechts twijfelachtige ingenomenheid hebben; ook kunnen de ons medegedeelde uittreksels zoo gekozen zijn dat zij de rigting en zienswijze der bedoelde bladen wat te eenzijdig en te sterk doen uitkomen. Met dat al blijft het een feit dat zoodanige gevoelens binnen Parys vrijelijk en openlijk hebben kunnen worden uitgesproken ; en dit is een verschijnsel van gewigt en beduidenis , waarop wij moeten wijzen al zijn wij, door het uitblijven van regtstreeksche berigten uit Parys sedert tien dagen , buiten staat om deszelfs juiste waarde en vermoedelijken invloed te beoordeolen. Hierbij moeten wij nog voegen dat de van onzen correspondent ontvangen uittreksels ontleend zijn aan dagbladen die van den 7den tot den 12den dezer in Parys zijn verschenen." TELEGRAPHISCHE BERIGTEN. Londen , 18 November. In eene den 20sten October aan den baron von Brunnow gerigte depêche wijst de vorst Gortschakoff op de wijzigingen welke het verdrag van 1856 onder oogluiking der mogendheden ondergaan heeft, en waardoor het evenwigt in het Oosten ten nadeele
van Rusland verbroken is. Ruslands eenig oogmerk is, dat evenwigt te herstellen. In de Russische politiek ten aanzien van het Oosten wordt daardoor geenerlei verandering gebragt. De vorst Gortschakoff drukt de hoop uit dat deze opheldering alle misverstand zal wegnemen. Deze depêche is aan lord Granville medegedeeld, nog voor dat zijn antwoord op de depêche van 31 October was afgezonden. Londen , 19 November. De Russische Golos wederspreekt het berigt, dat Rusland aan Pruissen beloofd zou hebben in den oorlog tegen Frankrijk neutraal te blijven, op voorwaarde dat Pruissen aan hetzelve vrije hand in het Oosten zou laten. Een berigt uit Berlyn van den 18den meldt dat Rusland eene conferentie wenscht, ter herziening van het verdrag van 1856; en dat Pruissen niet ongenegen zou zijn daaraan deel te nemen, mits zijn geschil met Frankrijk niet tot een onderwerp van discussie in de conferentie gemaakt wierd. De Times zegt dat misschien al de groote mogendheden vóór het eind van 1870 onder de wapenen zullen zijn; dat Rusland zijne kusten aan de Zwarte Zee in staat van verdediging stelt; en dat de pligt van Engeland, hoe pijnlijk ook, niet twijfelachtig is. Volgens den Daily Telegraph gelooft men te Weenen, dat Italië in de tegenwoordige verwikkelingen ééne lijn met Engeland en Oostenrijk wil trekken, maar beducht is voor de besluiteloosheid van Engeland. Het Daily News berigt dat Rusland aanzienlijke strijdkrachten aan de Weichsel zamentrekt. Londen, 19 November De overgave van Parys wordt hier op grond der jongste berigten als zeer nabij beschouwd. Er schijnt reeds bevel gegeven te zijn om, even als kort voor de overgave van Metz geschied is, groote hoeveelheden levensmiddelen voor de bevolking der hoofdstad gereed te houden. Versailles, 18 November. De generaal Treskow heeft gistren 7000 man mobile garde uit Dreux gedreven en die stad bezet. Aan onze zijde zijn daarbij weinig verliezen geleden. Tours, 18 November. De volgende berigten zijn hier heden van wege het Bewind aan het publiek medegedeeld; Landelles is door de Pruissen met artillerie aangevallen; de onzen zijn er meester van hunne positien gebleven. Te Viardon en te Granville hebben ontmoetingen plaats gehad tusschen de scherpschutters van Leponski en Pruissische cavalerie, die 20 man verloren heeft. De Pruissen hebben Saint Jean de Losne ontruimd en houden de hoogten van Cherisy aan deze zijde van Dreux bezet. Den 17den is aldaar gedurende drie uren een heete strijd gevoerd. Omstreeks Rocroy is een gevecht voorgevallen tusschen 400 man mobile garde, bijgestaan door vrijschutters, en 2500 Pruissen, die aanmerkelijke verliezen hebben geleden. Brussel, 19 November. De Ëclio van Arlon berigt: Den 16den zijn twee compagnien mobile garde uit Montmédy uitgerukt, ofschoon zij gewaarschuwd waren dat aanzienlijke Pruissische strijdkrachten zich in de nabijheid bevonden. Die beide compagnien zijn geheel vernietigd, deels gedood, deels gevangen genomen. Berlyn, 17 November. Doctor Jacoby, van Koningsberg, die vele jaren achtereen als afgevaardigde van Berlyn zitting in den Pruissischen Landdag heeft gehad, is ditmaal niet herkozen, hoewel de warme liberalen thans, even zeer als vroeger, meester van den uitslag der verkiezingen in de hoofdstad waren; zij hebben dien woordvoerder hunner rigting laten vallen omdat hij zich openlijk tegen de aanhechting van den Elsas en Lotharingen had verklaard. Weenen, 17 November. Het Heerenhuis heeft met groote meerderheid het ontwerp-adres van antwoord op de troonrede aangenomen, zoo als het door de meerderheid der commissie voorgesteld was. Morgen zal de delegatie worden gekozen. Weenen, 18 November. De Neue Freie Presse meent te weten dat het geheele ministerie , ten gevolge der aanneming van het adres van het Heerenhuis, zijn ontslag gevraagd heeft. In het Huis van Afgevaardigden heeft de president medegedeeld dat de zitting der delegatien den 24sten dezer te Pesth geopend zal worden. Weenen, 19 November. De ochtendbladen verklaren zich met nadruk tegen Ruslands vorderingen. Volgens de Presse zal het antwoord van Oostenrijk op de Russische depêche heden te St. Petersbnrg overhandigd worden. De Tagespresse verklaart het gerucht van de aftreding van het ministerie Potocki voor onwaar, en zegt dat eene wijziging van het kabinet waarschijnlijk niet zal plaats hebben voor het einde van de discussien over het adres in het Huis van Afgevaardigden. Florence, 18 November. Volgens de dagbladen zal de Koning zich niet naar Rome begeven voor dat de aanhechting van de Komeinsche gewesten de plegtige bekrachtiging van het parlemeDt erlangd heeft. De Italië meent te weten, dat Turkye tegen de opzegging van het tractaat door Rusland geprotesteerd heeft bij eene zeer krachtige nota, •en zegt dat Photiades Bey laatstelijk verscheiden conferentien met onzen minister van buitenlandsche zaken en eenige vreemde diplomaten gehad heeft. Florence , 18 November. De Koning en de hertog van Aosta hebben lieden de gelukwenschen van de ministers ontvangen wegens de opdragt der Spaansche kroon aan den laatstgenoemde. Naar verzekerd wordt duurt de gedachtenwisseling voort tusschen de mogendheden die het verdrag van 1856 onderteekend hebben. Volgens <le Opinione is er nog niet besloten tot het zenden van een collectief antwoord aan Rusland. Do Britsche gezant schijnt enkel voor particuliere belangen naar Romo te zijn. Volgens een berigt uit Madrid van den 18den hebben tien pas verkozen en nog niet beëedigde Cortesleden verklaard dat zij voor den hertog van Aosta zouden gestemd hebben indien zij aan de stemming hadden kunnen deel nemen. Konstantinopel, 16 November. De Russische nota, die gisteren door den Russischen zaakgelastigde aan de Porte is overhandigd, vraagt herziening van zekere artikelen van het verdrag van 1856; zij is, naar verzekerd wordt, in eenen zeer vriendschappelijken geest gesteld , en niet in bewoordingen die ernstige verwikkelingen zouden kunnen doen ontstaan. New York , 18 November. Goudagio 131/4.
---

