NEDERLANDEN. 's GRAVENHAGE, den 24sten Februarij 1870.
30 Jan. 1870, Wij WILLEM III, bij de gratie Gods, Koning n°. 16. der Nederlanden, Prins van Oranje-Nassau , Groot-Hertog van Luxemburg, enz., enz., enz. Beschikkende op een aan Ons ingediend verzoekschrift van Aalbert van Schothorst , wonende te Lunteren, daarbij overleggende de statuten der voor minder dan dertig jaren aangegane vereeniging: Dames-Vereeniging onder den naam van Luntersche Naai- en Breiscliool , te Lunteren, en verzoekende dat deze vereeniging door Ons mogen worden erkend ; Gelet op de voorschriften der wet van 22 April 1855 ( Staatsblad n°. 32) in het algemeen, en op art. 6, tweede lid, dier wet in het bijzonder; Op de voordragt van Onzen Minister van Justitie van den 27sten Januarij 1870, tweede afdeeling, n°. 127; Hebben goedgevondenen verstaande statuten van de Dames-Vereeniging onder naam van Luntersche Naai- en Breischool , te Lunteren , gelijk die bij het verzoekschrift zijn overgelegd goed te keuren, en de vereeniging mitsdien als regtspersoon te erkennen. Onze Minister van Justitie is belast met de uitvoering van dit besluit , hetwelk met de goedgekeurde statuten zal worden geplaatst in de Staats-courant, en waarvan een afschrift zal worden gezonden aan Onzen Minister van Binnenlandsche Zaken. 's Gravenhage, den 30sten Januarij 1870. WILLEM. De Minister van Justitie, van Lilaar. REGLEMENT der Dames-Vereeniging te Lunteren. Naam en doel. Artikel een. De vereeniging wordt opgerigt onder den naam van Luntersche Naai- en Breischool , tot medewerking aan de opleiding van kinderen beneden de achttien jaren. Zoo als de naam uitdrukt heeft zij ten doel mede te werken tot de behoorlijke vorming en opleiding van kinderen beneden de achttien jaren. Artikel twee. Ter bereiking van het doel wordt in de eerste plaats opgerigt eene naai- en breischool. Mogten de krachten der vereeniging dit toelaten , dan zal daaraan later eene bewaarschool verbonden worden. Duur. Artikel drie. De vereeniging wordt opgerigt voor negen en twintig jaren en elf maanden, aanvangende met den dag waarop de Koninklijke goedkeuring en erkenning der vereeniging als regtspersoon zal zijn verkregen. Fonds. Artikel vier. De kosten tot instandhouding en uitbreiding worden gevonden uit: 1°. giften, legaten en erfstellingen; 2°. renten van belegde kapitalen; 3°. de naai- en bewaargelden voor de kinderen te betalen; 4°. de opbrengst eener jaarlijks te houden verloting van dameshandwerken. Artikel vijf. De vaste goederen en fondsen aan de vereeniging behoorende of te verkrijgen, worden gesteld ten name der Luntersche Naai- en Breischool. Bestuur. Artikel zes. De vereeniging zal bestaan uit acht leden, die gezamenlijk het bestuur zullen uitmaken. Artikel zeven. De leden zullen zich eenmaal "s maands vereenigen. De vereeniging zal plaats hebben ten huize der leden, ieder op zijne beurt. Artikel acht. De leden kiezen uit haar midden eene presidente en eene secretaris-penningmeesteres. Artikel negen. Alle besluiten worden bij meerderheid van stemmen genomen. De stemmen stakende, wordt dadelijk herstemd. Bij de herstemming de stemmen nogmaals stakende, heeft de presidente eene beslissende stem. Artikel tien. De presidente en de secretaris-penningmeesteres worden voor zes jaren gekozen. Zij zijn dadelijk herkiesbaar. Artikel elf. De secretaris-penningmeesteres doet jaarlijks op de eerste vergadering in de maand Januarij rekening en verantwoording aan de gezamenlijke leden. Artikel twaalf. Leden uitvallende of bedankende, wordt het getal op de eerstvolgende vergadering aangevuld door benoeming van een nieuw lid, bij stemming als boven te kiezen.
Slotbepalingen. Artikel dertien. Naar mate de behoefte zich doet gevoelen maken de leden bijzondere huishoudelijke bepalingen, die successivelijk in de notulen zullen worden opgenomen. Artikel veertien. Minstens één jaar voor den afloop van den tijd waarvoor deze vereeniging is aangegaan, wordt over de verlenging van den termijn van vereeniging beslist. Bij onverhoopte ontbinding vervallen de bezittingen der vereeniging aan <le diakonie der Hervormde gemeente te Lunteren, voorbehoudens de Koninklijke magtiging, ingevolge art. 1717 Burgerlijk Wetboek. Artikel vijftien. De vereeniging bestaat voor het eerst uit de dames: 1°. van den Ham—Wilbrink; 2°. Schothout—Roelofsen; 3°. van den Ham—Tieboel; 4°. Lit—Romeyn; 5°. Wilbrink—van den Ham ; 6°. Wed. Hassley—van Everdingen; 7°. H. F. Roelofsen; 8°. H. J. van Dura. Aldus, enz. (Volgen de onderteekeningen ) Goedgekeurd bij Zijner Majesteits besluit van den 30sten Januarij 1870, n°. 16. Mij bekend , De Minister van Justitie, van Lii.aar. Bij Koninklijk besluit van den 24sten dezer, n°. 4, is J C. Estor, op zijn verzoek, eervol uit de betrekking van spoorwegopziener ontslagen. Bij Zijner Majesteits besluit van den 23sten Februarij jl., n°. 27, zijn benoemd: tot substituut-griffier bij het provinciaal geregtshof in Drenthe mr. C. E. Oosting, thans substituut-griifier hij de arrondissements-regtbank te Assen; tot substituut-griffier bij de arrondissements-regtbank te Assen mr. J. Sluis , ambtenaar van het openbaar ministerie bij het kan tongeregt aldaar, alsmede burgemeester van en advocaat te Beilen. Bij Koninklijk besluit van 23 Februarij jl., n°. 18, is de heer J. J. A. Willemse, thans ontvanger der directe belastingen en accijnsen te Rucphen c. a., benoemd tot ontvanger derzelfde middelen te Vlijmen c. a. MINISTERIE VAN BINNENLANDSCHE ZAKEN. De Minister van Binnenlandsche Zaken, Gelet op de artikelen 41 en 42 der wet van den 13den Augustus 1857 ( Staatsblad n°. 103), maakt bekend , dat de examens voor het verkrijgen van acten van bekwaamheid tot het geven van school- en van huisonderwijs voor de eerste maal in het loopende jaar zullen worden gehouden op Woensdag 20 April aanstaande en volgende dagen; dat zij, die een dezer examens wenschen af te leggen, zich uiterlijk vóór den 6den bevorens behooren aan te melden bij den schoolopziener van het district, waarin zij wonen, of, van buitenslands komende, voornemens zijn zich te vestigen , met opgave van de acte die zij verlangen en overlegging van een of meer getuigschriften van hun goed zedelijk gedrag en van hunne geboorte-acte, terwijl de dag en plaats van het examen hun door den schoolopziener zullen worden bekend gemaakt. 's Gravenhage, 3 Februarij 1870. Voor den Minister, De Secretaris-Generaal, Hubrecht. RAAD VAN STATE. Openbare vergadering van den Raad van State, Afdeeling voor de geschillen van bestuur , op Woensdag den 2den Maart 1870, des voormiddags ten elf ure.
---

BUITENLANDSCHE BERIGTEN. FRANKRIJK.
Op voordragt van den minister van binnenlandsche zaken is eergisteren door Keizer Napoleon eene staatscommissie benoemd om maatregelen tot vermindering der centralisatie in het bestier der publieke aangelegenheden voor te slaan. In die voordragt leest men het volgende: » De politieke omschepping, die thans door Uwe Majesteit is tot stand
gebragt, eischt wezenlijke wijzigingen in onze administrative verordeningen. Wordt aan al de burgers ruime en waarachtige deelneming aan de regering huns lands gegund, dan behoort men hun ook, zoo men zich zelf gelijk wil blijven, het beheer te geven van die belangen welke hen het naauwst en het meest regtstreeks aangaan. In dat opzigt verlangt de publieke opinie eenen vooruitgang die reeds in Uwer Majesteits schrijven van 27 .Tunij 1863 is aangeduid, en welke nu onverwijld verwezenlijkt dient te worden. >1 Het denkbeeld welks verwezenlijking; wij behoor en te beoogen is dit : liet grootst mogelijke aantal burgers aan de behandeling der publieke zaken en aan de verantwoordelijkheid daarvoor te doen deel nemen, zonder het rijksbestuur te berooven van de krachten die het behoeft om de in- en uitwendige veiligheid des Staats te verzekeren ; het zelfbeheer van het departement en van de gemeente te versterken; na te gaan welke wijzigingen er in de bestaande inrigting van hot arrondissement on van het kanton te brengen zijn; onderzoeken welke nieuwe bevoegdheden verleend moeten worden aan de door verkiezing gevormde raden. n Eene daarvoor te benoemen commissie zou de uitkomst harer nasporingen vervatten in een of meer rapporten ; daarna zouden de ministers wetsbepalingen tot wegneming der nadeelen van overdreven centralisatie opstellen." De commissie zal beraadslagen onder voorzitting van den heer Odilon Barrot, den grijzen staatsman die onder de regering van Koning Lodewijk Philips den roem van vrijzinnigheid en van talent heeft verworven, doch sedert de stichting des Keizerrijks van het politieke tooneel verdwenen was. In de geheelo zamenstelling der commissie ziet het Journal des Débats » zeer degelijke waarborgen voor de voorstanders eener liberale decentralisatie". — De Parysche effectenbeurs heeft , blijkens de berigten van gisteren en eergisteren, grond voor gerustheid en voor goede verwachtingen gezien in de uitkomst van do discussie der Kamer over de binnenlandsche staatkunde des bewinds. Na eene beraadslaging die korter van duur en kalmer van toon was dan verwacht werd , en waarin niet de heer Ollivier maar enkel de heer Daru namens het gouvernement het woord heeft gevoerd , heelt de Kamer in zeer stellige bewoordingen haar vertrouwen aan het ministerie betugd ; hiertoe is besloten met 236 tegen 18 stemmen , waaruit blijkt dat zelfs een deel van de linker zijde gemeend heeft niet tegen het ministerie te moeten stemmen. De Inclépendance Beige , die het ministerie Ollivier met kwaadwillige aanmerkingen plagt te vervolgen, ziet zich thans gedrongen om te erkennen » dat het een schitterend voordeel, eene zeer wezenlijke overwinning heeft behaald , en dat het die heeft verdiend door zijne verklaringen vol echt liberalen geest en vastberadenheid; en dat het daardoor aan vastheid heeft gewonnen zoodat het nu in staat is om de meerderheid, die in de liberale beginselen nog min of meer weifelt, te leiden en voorwaarts te dringen. — Bij het Wetgovend Ligchaam is door een lid van het centrum, den heer Le Hon, eene interpellatie betreffende vraagstukken van maatschappelijken aard ingediend. Haar onderwerp is : » de noodzakelijkheid eener enquête om het vraagstuk van den handenarbeid, bepaaldelijk ten aanzien van het arbeidsloon en van het crediet, te onderzoeken , en om na te gaan wat er te doen zou zijn tot verbetering van de zedelijke, verstandelijke en stoffelijke gesteldheid der van handenarbeid levende volksklasse." De Constitutionnel verzekert dat het gouvernement dat voorstel van enquête van harte goedkeurt; en hij verwacht dat de geheele Kaver zich er mede zal vereenigen, ook de linker zijde. De enquête zal, meent dat blad, vooral in twee opzigten nut hebben: zij zal de arbeidende klassu in staat stellen om zelve hare wenschen te doen kennen , en zij zal de volksmenners welke als uit naam dier klasse plegen te spreken, in de noodzakelijkheid brengen om met bepaalde denkbeelden in plaats van algemeene bespiegelingen te berde te komen. — Door den heer Vendre , behoorende tot de regter zijde, is bij het Wetgevend Ligchaam voorgesteld , in het reglement van orde één dag der week te bestemmen voor interpellatien en vragen aan de regering. Door deze aan Engeland ontleende beperking van het regt van interpellatie zou de Kamer, naar hij meent, tijd voor de afdoening van zaken besparen. ITALIË. een Koninklijk besluit van den 9den dezer is de nationale garde van Florence ontbonden. Die maatregel is in het begin dezer week door het stedelijk bestuur ter kennis des publieks gebragt; hij heeft, volgens die bekendmaking, geenszins wantrouwen jegens de gewapende burgerij tot reden, en moet enkel strekken om aan dat gewapende corps eene minder kostbare organisatie te kunnen geven, hetgeen onverwijld zal geschieden. — Het kerkelijk weekblad der Fransche dioecese Laval behelst het volgende schrijven , door haren bisschop uit Rome onder dagteekening van den 7den dezer aan den uitgever van dat blad gerigt: » In de dioecese Laval is mgr. Dupanloup [de bisschop van Orleans] steeds het onderwerp der gesprekken. Daaraan moet een eind zijn. Voor Gods oog en gereed staande om voor Zijnen regterstoel te verschijnen, verklaar ik hier , dat ik liever sterven , liever eensklaps dood neervallen wil, dan den bisschop van Orleans te volgen op de wegen die hij thans bewandelt en waarop het hem toegeschreven gezag een deel van de geloovigen mijner dioecese medesleept. ii Gij weet niet wat hij doet; gij weet niet wat hij hier zegt, noch wat zijne volgelingen doen en zeggen. Ik, ik weet hot; ik hoor het met mijne eigene ooren, ik zie het met mijne öogen. Neen, liever dadelijk sterven dan de hand te leenen tot die plannen en die slinksche stroken, waaraan geen naam te geven is! Dat zeg ik, en ik zal het met mijnen laatsten ademtogt herhalen. n Ik verlang, ik wil, dat deze regelen letterlijk en geheel in het eers;volgende nommer van uw weekblad worden geplaatst. Dat eisch ik; en al de verantwoordelijkheid daarvoor neem ik op mij. Zoo ik mij daarna te Laval niet weder kan vertoonen, zal ik den zeer heiligen Vader zeer nederig verzoeken om de vergunning om te Rome te sterven. ii Moge dit schrijven allen mogelijken weerklank in mijne dioecese hebben! Wat de buitenwereld betreft, daarmede houd ik mij niet bezig, en daaraan heb ik volstrekt geene behoefte. " — In een schrijven uit Kome van den 17den meldt een katholiek correspondent aan het Journal de. Bmxelles , dat de stad sedert eenige
dagen met vrijmetselaren als overstroomd is; dat de politie daarin iets bedenkelijks ziet, en dat de algemeene opschudding er in de koffij- en eethuizen ton top is gestegen. — l'Univers geeft een berigt uit Rome, volgens hetwelk de gewezen Koning van Napels en de andere prinsen van de Napelsche Bourbonsfamilie binnen kort uit Rome zullen vertrekken ; waarom en waarheen wordt niet gemeld. Ook door andere katholieke correspondenten wordt hetzelfde , doch niet zoo stellig, berigt. S 1» A N J E. Terwijl de republikeinen in Spanje op afschaffing van de conscriptie en van het staande leger aandringen, is van regeringswege aan de Cortes eene nieuwe regeling van het krijgswezen voorgedragen, wier hoofdbepaling is dat ieder Spaansch burger, wanneer hij den ouderdom van twintig jaren bereikt, onder de verpligting komt om de wapenen voor het land te dragen. Verder wordt daarin bepaald dat er een staand leger en eene reserve zal zijn; het staande leger wordt gesplitst in een dienstdoend deel, en in verlofgangers die den eersten ban deireserve zullen uitmaken Elk jaar zal door loting onder de dienstpligtigen een door de Cortes te bepalen aantal jongelieden worden aangewezen om het staande leger voltallig te houden; zij zullen vier jaren werkelijke dienst moeten doen en vervolgens voor twee jaren bij de reserve worden overgebragt. De tweede ban der reserve zal bestaan uit al die jongelieden, welke niet door de loting tot werkelijke dienst bij het staande leger verpligt zijn; zij zullen slechts een jaar behoeven te dienen . en niet anders dan krachtens eene bijzondere wet tot werkelijke dienst kunnen worden geroepen. Plaatsvervanging en vrijwillige dienstneming voor vier jaren worden bij de wet veroorloofd ; gratificatiën , zoo als de Spaansche soldaten dikwijls buiten en behalve de soldij ontvangen , worden verboden. R IJ S li A iV D. Voor eenigen tijd is door de Russische regering eene commissie ingesteld om onderzoek te doen naar de gesteldheid der vreemde kolonisten , die zich op onderscheiden tijden in het Russische rijk gevestigd hebben. Volgens het zeer belangrijke door die commissie ingediende rapport zijn de eerste vreemde koloniën onder de regering van den Czar Alexis en van zijnen zoon Peter den Groote gesticht. Later lieten ook de Keizerinnen Anna en Elisabeth buitenlandsche kolonisten in het rijk toe, en deden hun in onderscheiden pfovincien landerijen aanwijzen. Eene geregelde en belangrijke kolonisatie had echter eerst onder de regering dor Keizerin Katharina plaats. Deze vorstin stelde bij haar manifest van 4 December 1762 de grenzen van haar rijk open voor alle vieemde landverhuizers, met uitzondering der Joden, en noodigde hen uitdrukkelijk uit zich in Rusland te vestigen. Bij een manifest van 1763 werden vervolgens aan de nieuwe aankomelingen uitgebreide voorregten gewaarborgd Zij verkregen in verscheiden gouvernementen kroonlanderijen, en werden voor eenen tijd van 30 jaren vrijgesteld van de betaling van belastingen. Voorts werd hun algeheele vrijheid van gewetenen van godsdienst, en vrijstelling van de militaire dienst voor hen en hunne nakomelingen gewaarborgd. In dien tijd verhuisden vele Duitschers, niet name uit Würtemberg, Baden en Hessen-Darmstadt naar Rusland. De meesten vestigden zich in de vruchtbare landstreken der gouvernementen Samara en Saratow aan de Wolga. Reeds in 1763 werd door Herrnliutters de kolonie Sarepta gesticht ter plaatse waar de Sarpa zich met de Wolga vereenigt; deze is nog tegenwoordig de welvarendste van alle vreemde koloni«n, en hare leden zijn bijna zonder uitzondering door vlijt en arbeidzaamheid zeer vermogend geworden. Gedurende de zes jaren van 1765 tot 1770 ontstonden in de twee bovengenoemde gouvernementen 102 Duitsche koloniën; haar aantal bedraagt thans 169 met ruim 200,000 leden. Te zamen bezitten zy 1,104,429 dessatinen land. Onder de kolonisten , die zich laatstelijk in de streken aan de MiddenWolga gevestigd hebben , bevonden zich vele Duitschers uit Polen , welke dit land verlieten omdat zij bij den jongsten Poolschen opstand wegens hunne trouw aan de regering velerlei vervolgingen en mishandelingen van de zijde der opstandelingen te verduren hadden. Zij werden van regeringswege op kosten van het Koningrijk Polen naar het district Stawropol in het gouvernement Samara overgebragt, en kregen voor elk huisgezin een bepaalde uitgestrektheid land, met vrijdom van belastingen voor een aantal jaren benevens ontheffing van de krijgsdienst voor zich en hunne kinderen. Een aanzienlijk aantal andere Duitscho koloniën bestaan in de omstreken van St. Petersburg, alsmede in de gouvernementen Livland, Nowgorod, Woronesch, Tschernigow, Pultawa, Jekaterinoslaw en Cherson, in Bessarabie en de Krim. Behalve Duitschers hebben zich in de laatste helft der vorige eeuw ook een aantal Zweden en Schotten in Rusland gevestigd. Potemkin stichtte in het gouvernement Cherson Zweedsche koloniën. Daarbij kwamen omstreeks dien tijd eene menigte Grieken, Serviers, Bulgaren en lïumanen, welke naar Rusland verhuisden om zich aan de Turksche heerschappij te onttrekken. Aan de Grieken deed de Keizerin Katharina landerijen in de Krim aanwijzen, alwaar zij hoofdzakelijk in de omstreek van Balaclava wonen. Do overige uit liet Turksche gebied komende landverhuizers werden meerendeels in de zuidwestelijke provinciën geplaatst. Derwaarts begaven zich, met name sedert 1851, ook vele Mennoni'.en uit de omstreken van Danzig; deze zijn overeenkomstig hunne godsdienstige beginselen, van de persoonlijke krijgsdienst vrijgesteld, maar moeten van hun twintigste jaar af de gewone recrutenbelasting betalen. Alleen in de gouvernementen Jekaterinoslaw, Cherson, Taurie en Bessarabie telt men thans 301 koloniën, te weten 106 Grieksche, Servische en Bulgaarsche, en 198 Duitsche waaronder 57 van Monnoniton a Gezamenlijk hebben zij eene bevolking van omstreeks 220,000 zielen. Het rapport zwaait bijzonderen lof aan de Duitsche kolonisten toe. »Zij onderscheiden zich, zegt het, door werkzaamheid en zucht tot orde. Vooral wat den landbouw betreft zijn zij een navolgenswaardig voorbeeld voor hunne Russische on Tartaarsche naburen, on als zoodanig oefenen zij een zeer nuttigen invloed uit." ENGELAND. Lord Derby heeft sedert het begin dezer parlementszitting dep'aast van wijlen zijnen vader in het Hoogerliuis ingenomen , nadat hij in hot
Lagerhuis, als lord Stanley, niet alleen bij zijne partijgenooten maar ook bij de liberale partij den naam van een onbekrompen en talentrijk staatsman lmd verworven. Hij is thans door eene talrijke vergadering van conservative pairs uitgenoodigd om als leider hunner partij inhet Hoogerhuis op te treden; maar hij heeft dit aanzoek bij een schrijven van °len 21sten dezer beleefd afgewezen, zeggende dat hij nog niet door ervarin» met den gang der zaken in het Hoogerhuis bekend was, dat <le taak" van leider eoner partij niet bij zijn karakter onhebbelijkheden paste, en dat hij als gewoon lid van het Hoogerhuis nuttiger dacht te kunnen zijn dan als een leider. Dat zijn de opgegeven redenen voor de afwijzing. Doch de zaak is, naar de opvatting van liberale dagbladen, eenvoudig deze: de torypartij gevoelt behoefte om zich te verjongen door toenadering tot de vrijzinnige rigting van den tijdgeest; doch zij is nog niet ver in die rio-ting gevorderd, en lord Derby is te vrijzinnig om zich aan haar hoofd te willen stellen en om zich tot stelselmatige bestrijding der voorstellen van het liberale bewind te kunnen verbinden. — In de verleden Maandag gehouden zitting van het Lagerhuis werd door een lid de vraag gedaan, of het waar was, dat het verdrag tusschen den gouverneur der Kaapkolonie en den Oranje-Vrijstaat, waardoor een met Engeland bevriende stam van inlanders veel grondgebied verloor, door Harer Majesteits gouvernement bekrachtigd was, en, zoo ja, of de gouverneur der Kaapkolonie zorgde voor de bescherming der menschen welke alz >o uit hunne woonsteden gejaagd werden. Hierop werd door den heer Monsell namens do regering het volgende geantwoord; »In 1866, na den oorlog tusschen den Oranje-Vrijstaat en den Kafferstam der Basuto's, werd door den overwinnaar een vredesverdrag aan de Basuto's opgelegd, hetwelk hun grondgebied geheel en al verbeurd verklaarde. Dit verdrag was zoo drukkend voor de Kaffers, dat er een nieuwe oorlog uitbarstte; de Oranje-Vrijstaat was wederom overwinnaar. De gouverneur der Kaapkolonie, de heer Wodehouse, kwam tusschen beide; maar hij gaf dadelijk aan de Basuto's te kennen dat zij zich een groot verlies van grondgebied zouden moeten getroosten. Hij had eene conferentie met den President van den Vrijstaat; er werd een verdrag opgesteld, en aan Harer Majesteits gouvernement ter goedkeuring gezonden. Het was zoo zeer do wensch des gouvernements, de regten der Basuto's op alle wijzen te beschermen, dat het verdrag niet dadelijk goedgekeurd, maar aan don heer Wodehouse met tegenbedenkingon terug gezonden wierd. Doch hij schreef terug, dat het verdrag, in zijn geheel genomen , zoo gunstig voor de Basuto's was als verwacht kon worden, en dat er geene kans bestond om gunstiger verdragsbepalingen voor hen te verkrijgen. Insgelijks schreef hij, dat al de meer waarde hebbende deelen van het grondgebied der Basuto's terug erlangd waren, en dat voor de niet terug gegeven gedeelten volle vergoeding zou worden genoten door degenen welke daarvan verstoken waren geworden." — In Londensche dagbladen leest men het navolgende berigt, ontleend aan een van de Engelsche nieuwsbladen die in de Cliinesche zeehavens verschijnen: »Eene overeenkomst voor den aanleg eener spoorweglinie in Japan is aangegaan door den heer Lay, eenen Engelschman die vroeger in de dienst van het Chinesche gouvernement do administratie der in- en uitgaande regten heeft bestuurd. Hij is de vertegenwoordiger van kapitalisten, die hem geld hebben toevertrouwd om aan het Japansche gouvernement te worden geleend voor het aanleggen van openbare werken van productiven aard; en aan het Japansche gouvernement wordt door hem eene som van een millioen ponden sterling voorgeschoten voor eene spoorweglinie van Jeddo tot Osakka, eenen afstand van een driehonderdtal Engelsche mijlen, aan to leggen door Engelsche ingenieurs. Die spoorweg zal het eigendom des gouvernements zijn". — Uit eene dezer dagen van regeringswege aan het Britsche Parlement overgelegde opgave blijkt dat de sommen welke de Britsche schatkist als borg voor Grieksche geldleeningen heeft moeten betalen, thans (na aftrek van eenige torug ontvangen gelden) geklommen zijn tot een totaal van 1,178,707 pond sterling. TELEtiRA P H I S C H E B E R I ü T B N. Parys , 23 Februarij. Het Wetgevend Ligchaaam heeft heden beraadslaagd over de tweede interpellatie van den heer Favre, betreffende het stelsel van officiele candidaturen. Door den heer Picard werd van de regering een bepaald antwoord omtrent hare bedoelingen ten deze gevraagd, waarop de minister van binnenlandsche zaken verklaarde dat het parlementaire regeringsstelsel medebragt dat er voortaan geene officiele candidaten meer gesteld zouden worden, maar dat de regering niet dacht at te zien van haar regt om hare vrienden en vijanden aan te wijzen. De heer Grevy betoogde dat er geenerlei onderscheid was tusschen officiele en aanbevolen candidaten, en betwistte ten stelligste aan de regering het regt om op eenigerhande wijze bij de verkiezingen tusschen beide te komen. De minister Ollivier verklaarde daarop dat de regering ten aanzien der verkiezingen de stiptste neutraliteit in acht nemen, nvaar hare wenschen en hare hoop bekend maken zou. Indien dit eenen verkeerden invloed kon hebben, dan zou men aan het algemeen stemregt moeten wanhopen. Een duurzaam gouvernement, zeide hij ten slotte, is dat hetwelk, wel verre van zijne vrienden te ondersteunen , door hen ondersteund en geschraagd wordt. Deze verklaring werd luid toegejuicht. De heer Dugué de Fauconnière herinnerde dat alle gouvernementen, zelfs dat van 1848, hunne candidaten ondersteund hadden, en las tot staving dier bewering eene circulaire van den heer Favre zalven voor. Bit gaf aanleiding tot eene hevige opschudding. De discussie zal morgen voortgezet worden. Pakys , 23 Februarij. Naar men verzekert heeft de minister van ooi-log aan den Staatsraad een wetsontwerp gezonden, waarbij de ügting van recruten voor 1871 op 90,000 man bepaald wordt. Le Peuple Francais berigt dat de municipale raad lieden eenstemmig liet ontwerp van eene leening van 250 millioen goedgekeurd heeft. Pakys, 21 Februarii. Uit den weekstaat der Bank van Frankrijk blijkt: J toeneming van 91/ 2 millioen francs in den voorraad specie, en van 13 millioen in hetgeen de schatkist te goed heeft;
afneming van 10',6 millioen in de wissel-portefeuille; van 9/i 0 millioen in het totaal der voorschotten; van ',104/5 millioen in de circulatie van banknoten, en van 3/ 5 millioen in hetgeen particulieren op loopende rekeningen te goed hebben. Brussei , , '2-1 Februarij. De Etoile Beige berigt dat de Fransche uitgewekenen , even als in vroegere jaren , den verjaardag der Februarijomwenteling heden met een banket zullen vieren. Ten gevolge deijongste onlusten te Parys hebben 36 personen, waaronder 2 onderofficieren, de wijk naar Brussel genomen. Flourens is niet hier aangekomen; naar men verzekert heeft hij Parys niet verlaten. Madrid , 23 Februarij. Eene commissie der arbeidslieden, welke thans van werk verstoken zijn, is bij den Regent toegelaten en heeft van hem de belofte verkregen dat hunne belangen zonder verwijl in overweging genomen zullen worden. Lissabon , 23 Februarij. Men verwacht dat de uitslag der verkiezingen gunstig voor de regering zal zijn. Florence , 23 Februarij. Naar verzekerd wordt zal de Koning aanstaanden Zaturdag uit Nap.'b vertrekken. Rome , 23 Februarij. Het Dagblad van Rome wederspreekt de geruchten die omtrent de slechte hoedanigheid der Pauselijke munt verspreid zijn, en verklaart dat die munt, wat gewigt en gehalte betreft, volmaakt overeenkomt met die welke in Frankrijk, Italië, Belgie en Zwitserland is uitgegeven , en dat de geruchten van het tegendeel niet verdienen dat verstandige lieden er iets aan hechten. Weenen, 23 Februarij. Gisteren heeft de Amerikaansche gezant, ter viering van Washingtons geboortedag, een diplomatiek feestmaal gegeven, waaraan de graaf von Beust en al de hier geaccrediteerde gezanten deel namen. De heer von Beust deed eene aanspraak, waarin hij zich zijdelings verdedigde tegen de beschuldiging dat hij eene verandering in de binnenlandsche politiek zou beoogen, en ten slotte verzekerde dat hij in ieder geval geene verandering wenschte in de thans bestaande vriendschappelijke betrekkingen tusschen Oostenrijk en de Vereenigde Staten. De Fransche gezant de Gramont sprak van de oude vriendschap tusschen Frankrijk en Noord-Amerika, en wee3 op den door zijnen Souverein ondubbelzinnig aan don dag gelegden wensch naar onveranderde instandhouding van die vriendschap. Bkrlyn , 23 Februarij. De half-officiele Provinzial Correnzpondenz betoogt de noodzakelijkheid eener wijziging van het reglement van orde des Landdags, opdat het mogelijk worde binnen hetzolfde legislative tijdvak van de resultaten der werkzaamheden van eene zitting nog in eene volgende zitting partij te trekken. Berlyn , 23 Februarij. De nationaal-liberale fractie van den Rijksdag heeft besloten bij de derde lezing van het Badensche jurisdictie-verdrag eene resolutie voor te stellen van den volgenden inhoud: Do Rijksdag erkent en waardeert het nationale streven van het Badensche volk en van zijne regering, en als doel van dat streven de spoedige aansluiting aan den bestaanden bond. Do Neue Preussisclie Zeitang geeft een telegram uit St. Petersburg van heden, volgens hetwelk de heer Burlingame, chef van het Chinesche gezantschap, dezen morgen aldaar overleden zou zijn. Dresden , 24 Februarij. Heden is de landdag gesloten. De troonrede bevat eene dankbetuiging aan de Stendon voor hunne medewerking en eene opsomming der volbragte werkzaamheden. Voor de volgende zitting wordt de voordragttoegezegd van wetten tot wijziging van het stelsel der directe belastingen en van het schoolwezen. New-York, 23 Februarij. Goudagio 173/,j.
---

