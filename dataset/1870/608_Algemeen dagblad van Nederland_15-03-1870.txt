Advertentie
BERICHT.
Proefnommers zijn op franco- aanvraag GRATIS verkrijgbaar gedurende den loop der maand, waarin ze aangevraagd worden. De betaling der abonnementsgelden geschiedt vóór het op 31 Maart e. k. afloopend kwartaal, door franco-toezending van een postwissel rm ’t Bureau. H. H. Abonné’s gelieven, om staking in de toezending na 31 Maart te vermijden, hunne abonnements-gelden volgens de bovenstaande voorwaarden intezenden.
---

WAAROM DANST MEN?
Nemo saltat sobrius. Cicero (pro Mur.) II. Zeg niet, dat dit geheel iets anders is! Het gebruik van bedwelmende of narcotische middelen kan nooit onschadelijk zijn, al bespeurt men ook niet altijd of onmiddellijk de nadeelige werking daarvan. De pasbeginnende rooker gevoelt zich al spoedig ongesteld, en bevindt zich alsdan in een toestand, die hem alles behalve aangenaam is. Hij, die zich aan sterken drank overgeeft, bespeurt eveneens al spoedig de uitwerking van het „vuurwater”; en toch wordt zoowel de tabak als de alcohol een middel om zich zeker genot te verschaffen. Zóó is het nu ook met het dansen! „Neen! Zóó is het niet met het dansen!” valt gij mij eenigszins spijtig in de rede; „het dansen is wel is waar óók een genot, maar een onschuldig genot; een genot, dat nooit nadeelige gevolgen na zich sleept, zooals tabak en sterke drank. Het dansen wordt tegenwoordig zelfs als een krachtig middel voor voet-gymnastiek door de geneesheeren aanbevolen, en is dus integendeel iets heilzaams!” Gij zegt: „Een onschuldig genot, een genot, dat nooit nadeelige gevolgen gehad heeft!” Waarlijk, het doet mij leed, dat gij door dit te zeggen zoo geheel en al uwe onkunde blootlegt. Hoe menig meisje heeft zich niet in den bloei der jaren, juist door het dansen, de doodelijke tering op den hals gehaald! De luchtige balkleeding, het door een „misselijk samenstel van walvischbeen”, om met Bellamy te spreken, ingesnoerd lichaam, zijn meer dan eens oorzaak geweest, dat bevallige danseressen plotseling dood neervielen, of vreeselijke ziekten en kwalen, als een souvenir van zoo’n heerljke balnacht, mee naar huis brachten. Nog dezer dagen hebben ons de dagbladen voorbeelden meegedeeld, waartoe eene dolzinnige dans-manie leiden kan. Die voorbeelden zijn te treurig geweest, dan dat ik ze zou behoeven te herhalen. Als dit een onschuldig genot moet heeten, weet ik waarlijk niet, met welken naam ik andere genietingen bestempelen moet! Maar, ’t is waar ook, gij hebt mij gezegd, dat het dansen een krachtig middel voor de voet-gymnastiek is. Daaruit moet ik dus opmaken, dat gij u niet aan het dansen overgeeft om het genot, maar wel om daardoor aan eene heilzame voetbeweging deel te nemen. Indien dit de eenige reden is, die u aan den dans doet verslaafd zijn, betreur ik het, dat zich daarvoor zoo weinig gelegenheid aanbiedt. Immers, als gymnastische oefening is daarvan zooveel heil niet te verwachten, als het dansen maar enkele malen in een geheel jaar plaats heeft. Ik geloof echter, dat gij mij tracht te misleiden; dat gij de ware reden van uw zucht tot dansen verzwijgt. Wanneer het u toch om eene voet-gymnastiek te doen is, welnu, ga dan liever dagelijks eene fiksche wandeling maken. Doch daartoe ontbreekt u den moed, niet waar? Dagelijks een paar uren te wandelen,
dit zou voor u niet uit te houden zijn, maar een geheelen nacht achtereen in eene gedwongen, huppelende beweging te verkeeren, daartoe ontbreken u de krachten niet. Gesteld dat uw geneesheer u, ter wille van die heilzame voetbeweging, eens aanried, dagelijks gedurende slechts één uur in uwe kamer geheel alleen te dansen. Ik geloof, dat gij den waardigen man zoudt uitlachen. En waarom ? Omdat men nooit alleen danst, omdat men toch een „cavalier” dient te hebben, hoor ik u mij reeds toevoegen. Ha, zoo! Men kan dus niet zonder cavalier die heilzame voet-gymnastiek beoefenen, meent gij. Maar waarom kan dit niet? Waarom kan men niet even goed een wals of een galop maken met een stoel of een stok [sommige cavaliers zijn soms stakerig genoeg!] Ik begrijp echter — ook al zegt gij mij dit niet — waarin „het genot van ’t dansen” gelegen is. Hadt gij mij dit eerder gezegd, ik zou u niet hebben willen bestrijden, omdat ik besef, dat het voor een jong meisje een genot is, zich met den een of anderen cavalier eens te onderhouden, en hem hij ongeluk eens aan het „kloppend hart” te drukken. Dat er overigens in de stelling, die ik als motto gebezigd heb, veel waars gelegen is, blijkt vooral uit de meesten onzer kermissen, als wanneer oud en jong, na een behoorlijk offer aan Bacchus gebracht te hebben, eene krampachtige beweging in de voeten voelt, en op het maatgeluid van een of ander ellendig speeltuig in zekere verrukking komt, even als sommige lijders in Italië, die, naar zij meenen, door eene spin ('tarentula) gestoken, met stuiptrekkende beweging beginnen te dansen. Wanneer men nu waant, dat het dansen tot de noodzakelijke attributen eener beschaafde opvoeding behoort, en juist het dansen een bewijs van beschaving is, moeten de zoogenaamde woeste horden van Indianen en de volkeren, die nog hunne eigenaardige krijgsdansen hebben, ware toon-beelden van beschaving zijn; dan stel ik voor, het spreekwoord: „Hij danst als een gek” te veranderen in: „Hij danst als een beschaafd mensch!” Het is mijn doel niet geweest, het nuttige, dat er in het dansen mocht gelegen zijn, te veroordeelen of te bestrijden, noch om het gevaarlijke en schadelijke daarvan breedvoerig aantetoonen. Dit stel ik mij voor later te doen. Voor het oogenblik heb ik alleen getracht, de reden te doen uitkomen, waarom men danst en dansen wil.
---

BUITENLANDSCHE POLITIEK.
De Fransche dagbladen zijn tot vervelens opgevuld met berichten uit Rome, en met beschouwingen over den onfeilbare. Alle staatkundige bladen, met uitzondering van le Rappel en la Marseillaise, die dit met de ultramontanen gemeen hebben, dat zij de constitutionneele monarchie haten met een onuitbluschbaren haat, komen daarin overeen, dat Pius IX de navolging van Mahomet beproeft. Dat hij met zijne aanhangers daardoor voor de moderne staatsinstellingen onschadelijk wordt, is natuurlijk. Want blindelings te gehoorzamen en vrij te zijn, is niet mogelijk. Predikt dus de kerk blinde gehoorzaamheid en de moderne staat: „Weest vrij!” dan zal ten slotte eene geestelijkheid, die de vrijheid vervloekt, in den modernen staat wel geene blinde volgers genoeg vinden, om aan haar fanatisme een gevaarlijk karakter te geven. Het fanatisme réligieux is niet meer van onzen tijd. In de heiden-wereld kon eene voorgewende goddelijkheid Mahomet aanhangers verwerven, maar in een door de christelijke godsdienst te voorschijn geroepen beschaving, als die welke thans in Europa bestaat, is het misbruik, dat enkele hoogmoedige priesters van hunne macht maken, niet in staat de menschheid terugtevoeren tot de orakels der oudheid; daar kan hun fanatisme alleen gevaarlijk worden voor hen zelf en voor die staatslieden, welke de vrijheid als een onrijpe vrucht beschouwen. Het is dan ook opmerkelijk, hoeveel moeite Daru, Olli-
vier en v. Beust zich getroosten, om op goeden voet te blijven met den onfeilbare. Dat zij daardoor zoowel bladen van republikeinsche als bladen van ultramontaansche kleur de gelegenheid geven om hun harde waarheden of beleedigingen toeteduwen, is ’t natuurlijk gevolg hunner handelwijze. Intusschen ontbreekt het ook dezen bladen niet aan boetpredikers. Zoo heeft in de vorige week la Marseillaise een brief ontvangen van den heer Guyot Montpayroux, waarin deze heer dat blad formeel logenstraft, wegens het bericht der uitsluiting van dien heer uit de bijzondere samenkomsten van de linkerzijde in ’t Wetgevend Lichaam. De briefschrijver zegt: „Gij moogt vrij voortgaan met het beleedigen der mannen, die gedurende vele jaren de volksvrijheid verdedigen en bevestigen, maar hoe ge ook lastert en beleedigt, wij zullen ook uwe geestverwanten verdedigen, wanneer wij, door zoo te handelen, de zaak des rechts dienen. Waan daarom echter niet, dat er tusschen ons gemeenschap bestaat. De democratie en de lasteraars in de Marseillaise hebben niets met elkander gemeen. Het verheugt mij, dat uwe onvoorzichtigheid mij in de gelegenheid stelt dit openlijk te kunnen verklaren!” De terechtwijzingen, welke de ultramontaansche pers ontvangt, zijn niet minder afdoende. Zoo zegt het Journal des Débats van het mandement des bisschops van Poitiers: „De christelijke liefde en gelijkheid blijken wel uit dit mandement, wanneer de kerkvoogd beweert, dat een leek of een lagere geestelijke, die het waagt zich met de zaken der kerk te bemoeien, zich schuldig maakt aan de straf des doods.” Het blad vraagt dan ook, of dat nu de vriendelijke herders zijn, die de kudde der geloovigen zullen leiden langs grazige weiden, en met hel en verdoemenis dreigen, wanneer die kudde niet uit enkel schaapskoppen bestaat. De Fransche vrijzinnige pars schijnt overigens aan eene inmenging der staatkundigen van Oostenrijk en Frankrijk in de zaken van ’t concilie niet veel waarde te hechten. In de Spaansche Cortes heeft de heer Castelar het voornemen te kennen gegeven, om de regeering te interpelleeren omtrent de staatkunde, welke zij dacht te volgen, om uit de zoete anarchie te geraken, waarin zij verzonken is. Hij wilde deze interpellatie ook vooral doen, naar aanleiding der vreemde geruchten, welke de publieke opinie verontrusten betreffende de verstandhouding tusschen de regeering en den hertog van Montpensier.
---

BELGISCHE BRIEVEN.
BUITENLAND.
Brussel, 13 Maart 1870. II. M. de koningin heeft de opening der Fancy-Fair in het locaal van den jardin botanique met hare tegenwoordigheid vereerd. Jeugdige dames, tot de Brusselsche aristocratie behoorende, verkochten in de verschillende magazijnen, aldaar opgericht, aan het geëerde publiek, ten voordeele der algemeene armen, allerhande aangename of te wel nuttige zaken, ja, zelfs kopjes koffie en glaasjes likeur. Hoe aardig, hoe lief, hoe aangenaam, door schoone, keuriggekleede, welopgevoede jeugdige dames bediend te worden! Maar helaas, de mensch is nooit tevreden!,.. Wat ’t drama in de Brabant-straat betreft, de heer D., een neef van den heer Bara, minister van justitie, is, zooals gij reeds gemeld hebt, op vrije voeten gesteld, maar ik kan nog zoo grif niet aannemen, dat een meisje plotseling sterft en de cavalier bewusteloos neervalt, en geruimen tijd in dien toestand blijft verkeeren, zonder iets „ingenomen” te hebben. Gesteld echter, dat de heer D. geheel onschuldig is, dan vraag ik, of de vrijheid van drukpers hier niet veel te ver ging. Had de pers gezwegen of slechts initialen gebezigd, dan had de reputatie van den heer D. niet geleden, terwijl zijn prestige nu voor altijd verloren is. Zijne echtgenote heeft aan den rechter van instructie verklaard, dat zij zich nog nooit over ’t gedrag van haar man te beklagen had gehad; maar nu de nieuwsbladen zoo vriendelijk zijn geweest te melden, dat manlief in een restauratie met een meisje is gaan soupeeren, zal de sympathtie van vrouwlief voor haar dierbare wederhelft waarschijnlijk aanmerkelijk verflauwd zijn. I
De senaat zal zich, in zijne eerstkomende zitting, onledig houden met het ontwerp tot hervorming van het kiesrecht, in 1866 door de Kamer van Volksvertegenwoordiging aangenomen. Volgen3 ’t ontwerp, zal het kiesrecht verleend worden aan hen, die den cursus van ’t middelbaar onderwijs bijgewoond hebben. Toen een commissie uit den senaat zich bezig hield met de bespreking van genoemd ontwerp, hadden verschillende leden deze beschikking als inconstitutionneel beschouwd : lo. omdat zij eene bevoorrechte klasse schept, in strijd met de beginselen van gelijkheid, door art. 6 der constitutie gehuldigd. 2o. omdat zij, gedeeltelijk ten minste, den grondslag van den census verwisselt met dien van eene gepresumeerde bekwaamheid, een grondslag dien het congres uitdrukkelijk verworpen heeft. Op deze objectie’s werd geantwoord, dat daar, de census zelf slechts een presumtie van bekwaamheid vormde, het aan den wetgever niet ongeoorloofd was, deze presumtie te combineeren met die, voortspruitende uit volbrachte studiën. Sommige leden meenden, dat de kennis, door het lager onderwijs verkregen, voldoende was om kiesbare bekwaamheid te onderstellen bij dengene, die ze bezit. De katholieke partij heeft het denkbeeld van den heer de Meevius, om den heer Frère-Orban tot hoofd van de conservatieve partij uit te roepen, met veel koelheid ontvangen. L’Organe de Namur deelt ons mede, dat de graaf de Baillet, gouverneur van Namen, den heer Frère uitgenoodigd zou hebben, zich aan ’t hoofd te stellen van de zoogenaamde * parti de l’ordre, die al de jeugdige krachten van ’t land zou vertegenwoordigen, en zich tot een liberalisme ten dienste der katholieken zou formeeren. Tot nu echter heeft het hoofd van ’t kabinet dit verleidelijk aanbod, ’t welk het liberalisme zou ontzenuwen, van de hand gewezen. De heer de Laet, afgevaardigde voor de stad Antwerpen, is veroordeeld geworden: lo. om aan den voogd der kinderen van Rijswijck de som van fr. 6002.69 te restituëeren, die hij ontvangen heeft krachtens het herroepen arrest; 2o. de gerechtelijke interessen te betalen van genoemde som, sedert den 19den September 1867 , totdat de som geheel gerestituëerd zijn zal; 3o. de som te restituëeren, door den eischer in gerechtelijke bewaring gegeven. De actie tot schadeloosstelling van fr. 100,000 zal den 28sten Maart bepleit worden. Het Journal d’Anvers bericht, dat de heer de Laet in cassatie zal komen tegen het arrest van ’t hof van appel, ’t welk hem overtuigd heeft, niet alleen une action malhonnête, maar tevens een véritable dol en tendant d la juslice un piège, pour s’enrichir aux dépens d'autrui, bedreven te hebben. De volgende banken Langrand-Dumonceau: de crédit fonder international, de crédit agricole en de société générale pour favoriser le crédit f onder, moeten aan de Anglo-Austrian-bank wegens gedane voorschotten, de som van fr. 16.616.000 betalen. De heeren O. Ablay, Y. van Wambeke en F. la Porte, belast met de liquidatie van de banque de crédit foncier et industriel (firma Langrand-Dumonceau), hebben bij circulaire van den 6 Maart 11. hunne mede-actionnarissen verwittigd: „dat zij hun mandaat hebben nedergelegd, aangezien verschillende aandeelhouders weigerachtig blijven, de uitgeschreven stortingen te doen en zij, liquidateurs, de belangen der actionnarissen niet willen compromitteeren.” Zou er soms niets meer te liquideeren zijn? In de Cote Libre lezen wij o. a. ’t volgende: „II y a contre la Cote Libre alliance entre les representants du parquet de Bruxelles et les avocats du plus fameus. escamoteur financier (L.-D.), que la BeJgique ait jamais enfanté. „Nous aimons mieux que cette conduite, que nous abstenons de qualifier, soit tenue par les adversaires de la Cote Libre que par nous. „Mais il faut que la cause que nous combattons soit en bien dangereuse situation, pour qu’on ait recours a de pareilles combinaisons.”
---

