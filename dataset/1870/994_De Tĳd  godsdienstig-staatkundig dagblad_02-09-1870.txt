AMSTERDAM, 1 September.
Alzoo heeft Mac-Mahon dan toch werkelijk de stoute onderneming beproetd, om naar Metz op te trekken, ten einde Bazaine te ontzetten. Een ander doel kon zijn togt noordwaarts, waar hij zeker was van tegen de pruissische krijgsmagt te stooten, niet hebben. Wat den uitslag betreft, die schijnt voor zijn leger noodlottig geweest te zijn. Wij zeggen: schijnt, want de öfficieele depêche, door den Koning van Pruissen 'afgezonden, loopt slechts tot den 30n Augustus des avonds, en daaruit blijkt genoegzaam, dat de behaalde overwinning niet beslissend is geweest. Wel melden latere telegrammen, dat Mac-Mahon den volgenden dag teruggeslagen werd, en gevaar liep om ingesloten te worden, doch zij dragen geen officieel karakter, en niemand weet van -waar zij komen. Misschien vernemen wij hier heden middag meer van, in welk geval onze lezers het op de gewone plaats zullen aantreffen. Het zal hun aandacht niet ontgaan zijn, dat de Koning zijn legerberigt afzendt uit Varennes. Zyn hoofdkwartier was vóór eenige dagen van Pont-a-Mousson naar Bar-le-Duc, dus voorwaarts op den weg naar Parijs, verlegd. Dat het thans te Varennes Varennes en Argonne; hetzelfde stadje, dat door de aanhouding van den ongelukkigen Lodewijk XVI zulk een treurige vermaardheid heett|gekregen] gevestigd is, bewijst dat de Pruissen op het plan van Mac-Mahon het oog gehouden, den marsch naar Parijs niet voortgezet, en gezorgd hebben dat hunne legers, bij een aanval van zijne zijde, niet te ver van elkander verwijderd waren.
De laatstelijk ontvangen fransche bladen toonen, dat men te Parijs nog altijd gelooft aan een gemeenschappelijk handelen tusschen Mac Mahon en Bazaine, van wie deze bladen verhalen, dat zij gemeenschap met elkander onderhouden. Gemeenschap door estafetten is mogelijk, doch deze wordt niet bedoeld; de bewuste bladen gewagen van eene gemeenschap , die gekombineerde operatiën vergunt. Deze zou eerst kunnen ontstaan na een overwinning van Mac-Mahon, terwijl, als hij gisteren de nederlaag heeft geleden, alle uitzigt om de twee van elkander afgesneden fransche legers tot «en geheel te vereenigen, verdwenen is.
Wij spraken gisteren van de pruissische legerinrigting, die, niet meer of minder is dan de volkswapening van Pruissen en door hare overmagt vroeger Oostenrijk vernederde, en nu Frankrijk verplettert. Gewis, het is niet alleen aan die volkswapening te wijten dat de overwinningen behaald worden. Er zijn ook andere redenen, die deze zegepraal vergemakkelijken. Desniettegenstaande zal de volkswapening, als het middel, dat het klaarblijkelijkste van allen in het oog springt, ook voor het voornaamste en hoofdmiddel aangezien worden; hetgeen voor Europa en de wereld een groot ongeluk is. Wij hebben immers alle reden om te vreezen, dat het met de volkswapening gaan zal als met de nationale militie, welke, zoodra zij door Napoleon I in Frankrijk was ingevoerd, weldra door de overige mogendheden van het vaste land werd ter hand genomen. Telken jare en al meer en meer wordt die nationale militie als een vloek voor Europa beschouwd, die de bloem van de europesche bevolking aan hare beroepsbezigheden ontrukt om er dienstknechten voor den oorlog van te maken. De gemakkelijkheid, die de mogendheden daardoor verkregen hebben, om zich een talrijk staand leger te vormen , brengt van zelf in haar gevolg mede, dat, behalve de schatting der jongelingen, die opgeroepen worden, tevens de schatting van geld en goed alom zeer verhoogd wordt. Alzoo put de nationale militie in alle rijken van Europa de beste krachten van het volk uit, en zijn de goevernementen verpligt geworden, om al meer en meer en al dieper en dieper hun volk in schulden te steken.
Helaas! Daarbij zal hef voortaan niet meer blijven. De lauweren, door Pruissen op het slagveld behaald, men kan zich daarvan verzekerd houden, zullen niet nalaten om het pruissische militarisme over den gansehen europeschen bodem aan te bevelen. Wij zijn op weg van Europa een militair kamp te zien maken, waarin, gelijk in Pruissen, ieder weerbaar man soldaat is, met uitzondering alleen van de tot de dienst ongeschikten. Gansch Europa zal moeten gewapend worden. leder man zal van zijn achttienjarigen leeftijd tot zijn vijftigste, misschien zestigste jaar toe in den wapenhandel moeten geoefend zijn en in de gelederen van het leger opgeschreven staan. Alzoo zal voortaan ieder weerbaar inwoner van Europa moeien gewapend en zullen er daarenboven nog millioenen betaald moeten worden, om die wapening te bekostigen. Dit is de schier onvermijdelijke vrucht van de hooge beschaving, die de Koning van Pruissen thans aan Europa aanbiedt.
De gevolgen, die deze toestand in Europa voortbrengen moet, zijn onberekenbaar. Thans reeds, nu de mogendheden in vergelijking met Pruissen , jaarlijks slechts een gedeelte van hun volk onder de wapenen roepen, is de toestand bereids zoo zwaar, dat, zoowel de groote als de kleine mogendheden onder den last bezwijken. Wat zal dat geven, zoodra al de volken gedwongen zullen worden, om met al hun bloed tevens al hun goed voor het leger veil te hebben ? Nu moet men daarbij nog in aanmerking nemen, dat het pruissische militarisme, over gansch Europa ingevoerd, zich niet bepalen zal bij den eisch van goed en bloed, maar te gelijkertijd de vrijheid der volken zal en moet dooden.
Wij hebben wel eens hooren zeggen, dat de volkswapening, die in Pruissen geldt, een middel is tot verzekering van het behoud van den vrede, op grond, dat het niet mogelijk is, de volken te dwingen tot een aanvallenden oorlog in het buitenland. Die redenering is eenvoudig eene groote dwaasheid, zooals Pruissen nu reeds voor den tweeden keer door daden bewijst. In 1866 gaf graaf von Bismarck voor, dat Pruissen door Oostenrijk werd aangevallen. Het meerendeel van de bevolking des pruissischen rijks was overtuigd, dat dit onwaar was, en kwam met onverholen weerzin te wapen. Het trok desniettemin gewillig uit Pruissen aanvallender wijze in Oostenrijk, en verheugde zich met grool enthousiasme, over de nederlaag van Oostenrijk, dat van Duitschland afgesneden werd. Insgelijks is het gegaan met den oorlog, dien men thans uit Berlijn tegen Frankrijk voert. Dezen keer wilde von Bismarck oorlog, en hij is de man, zooals wij vroeger hebben aangetoond, die den oorlog uitgelokt en noodzakekelijk gemaakt heeft. Maar hij is behendig genoeg geweest, om de verklaring van den oorlog van Keizer Napoleon af te dwingen, en alzoo op dezen alleen de schuld te leggenvan den oorlog, die thans verschrikkelijk woedt. Er is echter heden niemand onder de lieden, die eenige kennis van zaken hebben, of hij weet dat het ontstaan van den oorlog tusschen Pruissen en Frankrijk hoofdzakelijk aan von Bismarck is toe te schrijven. Het is voor den Duitschen bondskanselier slechts eene behendigheid geweest om aan de Duitschers wijs te maken, dat zij door Frankrijk werden aangevallen. Die sluwe greep heeft gansch Duitschland woedend gemaakt, en zoo is von Bismarck er in geslaagd, om het gewapende duitsche volk, tot den tweeden ban van de landweer toe, buiten Duitschland, op weg naar Parijs te voeren. De duitsche weerbare manschap staat op dit oogenblik nabij of over de fransche grenzen en het oogenblik nadert, dat in Duitschland van de pruissische en duitsche mannelijke bevolking niets zal overblijven dan kinderen en grijsaarts. Zoo weinig heeft het voorgeven te beteekenen, dat de algemeene volkswapening onvermijdelijk een aanvallenden oorlog onmogelijk maakt.
Aldus ligt het in den stand der zaken, dien wij aanschouwen, voor de hand, dat Europa niet alleen het militarisme maar tevens het militaire despotisme te gemoet gaat als een geschenk van Pruissen aan Europa, ten loon van de neutraliteit, die de groote mogendheden beloofd hebben in acht te zullen nemen. ïevens zal dit de vrucht zijn van de beschaving, de goede zeden en den vrede, welke von Bismarck behendig genoeg geweest is, om bij monde van zijn Koning, ten aanhoore van het verbaasde Europa, te doen verkondigen.
Het geachte katholieke blad Le Bien Public, verklaart in een zijner laatste nummers, met de grootste verbazing den uitval gelezen te hebben, die in een limburgschen brief aan den Univers tegen ons gerigt werd. Met groote ingenomenheid en warme erkentelijkheid namen wy kennis van den welwillenden ijver, waarmede deze uitstekendie strijder voor de katholieke zaak ons verdedigt. Wij veroorloven ons de volgende zinsneden uit zijn opstel te dezer plaatse mede te deelen, ofschoon sommige bewoordingen te vleijend vooc ons zijn:
»De goede trouw van den Univers is blijkbaar verschalkt door zijn limburgschen korrespondent. Wij volgen met aandacht den gang en depolimiek van de Tyd, en gevoelen daarbij slechts den spijt, dat onze tijd en ruimte ons niet toelaten, om de merkwaardige opstellen van dit blad veelvuldiger te vertalen. Wel verre van daar «straat- en kroeg-artikelen" in aan te treffen, hebben •wij er ernstige en beredeneerde beschouwingen in gelezen over de gewigtige gebeurtenissen, welke in Europa plaats vinden, ofschoon vermengd met eenige gestrengheid ten aanzien van de misslagen der fransche politiek. Doch zelfs de Univers heeft zich met regt nadrukkelijk laten hoorend toen hij het verlaten der Pauselijke staten en het oprigten van een standbeeld voor Voltaire gispte. Hij zal begrijpen dat de hollandsche Katholieken met nog minder menagement over die dezertie en dat schandaal kunnen spreken.
• Inlichtingen, aan goede bronnen genomen, veroorloven ons te verklaren dat, sedert de Tyd zijn formaat vergroot heeft, de redaktie dezelfde is gebleven, en geen verandering heeft ondergaan dan de toevoeging van nieuwe medewerkers. Wel verre van ontaard te zijn, is die redaktie steeds als vroeger, de ware beginselen toegedaan gebleven, eensgezind met den H. Stoel en het episkopaat, vastberaden in de verdediging van het christelijk publiek regt tegenover de dwalingen en utopieën der katholiek-liberale school."
De Bien Public eindigt met den Univers te waarschuwen tegen de mededeelingen van zijn limburgschen korrespondent en de bronnen, waaruit die geput worden.
Denzelfden dank, dien wij hierboven den Bien Public toebragten , drukken wij ook uit aan de Gazette de Liège, welke al mede dezer dagen, met een door ons op hoogen prijs gestelde vaardigheid, tegen het berigt opkomt, waarvan de goede trouw van den Univers dupe is geworden. Na daartegen onze ai tikelen in voor ons zeer vereerende termen verdedigd te hebben, besluit dit verdienstelijk katholiek orgaan als volgt:
»Wat het beweerd verval van den Tijd betreft, dit bestaat alleen in de wenschen en verbeelding van den korrespondent in kwestie. Door eenvoudig, zonder afwijking, de katholieke gedragslijn te volgen, door zich nadrukkelijk tegen elk verbond met het liberalismus te verzetten, heeft de Tijd zich een -woedende vijandschap op den hals gehaald van het klein getal dergenen , die den tegenovergestelden weg -«villen ingaan. Men poogt dus een orgaan te gronde te rigten, dat sommige kombinatién in den weg staat, die meer liberaal dan katholiek zijn. Van daar o. a. ook de aantijgingen, die zich in de korresponden tic uit Limburg hebben lucht gegeven. • Maar die pogingen zijn ijdel gebleven; de Tijd heeft niets verloren van de plaats, welke hij in de katholieke pers van Nederland heeft ingenomen, door de vastheid zijner beginselen en het erkend talent zijner redaktie.
>De Univers zal zondereenigen twijfel be-
treuren van zijn kolommen voor zulke aanvallen tegen een der verknochtste strijders voor de zaak der Kerk en van het Pausschap opengesteld te hebben."
Intusschen hadden wij aan den Univers geschreven, die, na van onzen brief kennis genomen te hebben, dien mededeelt. Het geachte blad voegt daaraan toe, dat het, tot zijn leedwezen, de bewuste zinsnede , die over de Tijd handelde, heeft opgenomen; dat de Tijd in Nederland gewigtige diensten aan de katholieke zaak bewezen heeft, waarvan de Univers de geheugenis niet heeft verloren, en nooit van den regten weg is afgeweken; dat eindelijk de limburgsche korrespondent, wiens goede trouw boven allen twijfel verheven is, zich door valsche rapporten zal hebben laten misleiden. Natuurlijk zagen wij deze verklaringen met genoegen. Wij hadden trouwens nooit anders gemeend dan dat de Univers, gelijk wij aanstonds opgemerkt hebben, verschalkt was geworden, en zonder erg aaa de bekende regels plaats verleend had.
Het N. v. d. D. bevat de volgende partikuliere korrespon dentie. «Parijs, 29 Augustus. »Het schouwspel, dat Parijs thans aanbiedt, is hartverscheurend; de landlieden komen met vrouwen, kinderen, vee en meubelen van alle dorpen op 25 a 30 uren in den omtrek naar Parijs vlugten. Alle stations zijn stampvol met allerlei soort van goederen, want ieder zoekt natuurlijk zooveel mogelijk te redden. Ik heb den oorlog van naby gezien, ik heb overstroomingen, groote branden gezien; dat zijn verschrikkelijke pl?gen, maar ik verklaar u, dat niets te vergelijken is bij de paniek, die zich thans van alle Franschen meester maakt. Allen schijnen hunne zinnen, hun gezond verstand, kortom alles verloren te hebben.
ü>Parijs is thans slechts één uitgestrekt legerkamp geworden; de heerlijke wandelwegen van het Bois de Boulogne en Vincennes z\jn thans ontzaggelijke veeparken geworden; daar staan 200 duizend schapen, hier 80 duizend ossen, aan dezen kant 40 duizend melkkoeijen enz.; alle poorten, die nog niet gesloten zijn, laten een menigte landbouwers in, die hun koren, hun meel, hun voeder enz. medebrengen en die bepaalden last gekregen hebben, om al wat zjj niet kunnen medenemen te verbranden.
»Sinds drie dagen heb ik in Parijs kamers gehuurd, maar 't helpt mij niets, want by gebrek aan rijtuigen kan ik mijne meubels niet overbrengen; met behulp van eenige protektie hoop ik nog wel, dat ik er Donderdag of Vrijdag een zal kunnen krijgen, en tot welken prijs dan nog; en hoeveel duizenden verkeeren niet in dezelfde omstandigheden I
»Die enorme drukte en verwarring wordt nog vermeerderd door de proklamatie van Trochu, waarby, zooals gij weet, alle niet-genaturalizeerde Pruissen en hunne bondgenooten binnen drie dagen öf het fransch grondgebied moeten verlaten öf zich naar het zuiden, over de oevers der Loire, moeten begeven. Er kan bovendien nog eene groote diplomatieke verwarring ontstaan, want de Pruissen en hunne bondgenooten in Parijs hebben zich onder bescherming van de Vereenigde Staten gesteld; er kan dus wel een konflikt ontstaan door dezen maatregel, die eene onmiddellijke schending van het volkenregt is, [?] maar daar geeft men tegenwoordig wat om!"
In de gisteren gehouden zitting van den gemeenteraad is besloten tot aankoop van het lokaal Frascati in De Nes, voor schoolgebouwen. Bij de behandeling der koncept-verordening op het burgerlijk armbestuur is een amendement van den heer Boas betr. opname in het burgerweeshuis verworpen. Aangenomen werd, dat de wethouder voor het armenwezen voorzitter wezen zal, en, op voorstel van den heer Nierop, dat de kommissie bestaan zal uit 20 leden.
Voorts is na veel diskussie de verwisseling der personen in de verschillende deelen der administratie en de periodieke aftreding om de vijfjaren met nietdadelijke herkiesbaarheid aangenomen. Op voorstel van den heer van Nierop is besloten in de verordening niet op te nemen, dat een hoofdambtenaar wordt aangewezen als sekretaris. De voortzetting der behandeling is uitgesteld tot in de volgende vergadering. Volgens het Utr. D. is te Utrecht, waar Z.M. de Koning zich thans bevindt' niets bekend van het berigt, ons giste" ren uit Groningen gezonden, dat Z. Maldaar verwacht wordt.
Wegens de opgeheven kon espondentie met Parijs zullen er van Nederland geene zendingen ten behoeve van het fransche leger meer kunnen geschieden. Het scheen, naar men ons verzekerde, reeds geruimen tijd moeijelijk voor personen en goederen tot hulp aan de gekwetsten gezonden, eene bestemming te vinden. Dit schijnt het gevolg van de onverwachte bemoeiingen van het fransche leger, en de onbereikbaarheid van hunne vestingen.
Naar wy vernemen, hebben dr. Carsten en dr. Pompe van Meerdervoort gisteren (Dingsdag) Saarbrück verlaten, om naar 's Gravenhage terug te keeren.
De kursus aan het Athenaeum ülustre alhier zal 26 Sept. weder aanvangen. De militaire studenten, die thans bij de verschillende hospitalen en inürmeriën zijn gedetacheerd, zullen dien dag alhier terugkeeren.
De minister van Binnenlandsche Zaken brengt ter kennis van belanghebbenden, dat:
I°. by zijn departement, na vergelijkend onderzoek, eenige tweede klerken zullen aangesteld worden op eene jaarwedde aanvankelijk van ƒ400; 2°. dit vergelijkend onderzoek zal aanvangen op 15 Sept. e. k. en daartoe alleen worden toegelaten zij, die op genoemden datum den leeftijd van 18 jaren bereikt hebben, doch niet ouder zijn dan 23 jaren, en wier aanvragen tot toelating , geschreven op zegel, bij zijn departement zijn ingeleverd uiterlijk op 5 September e. k.
Te rekenen van den la Sept. zal het navolgende porttarief van toepassing zijn voor de verzending, door tusschenkomst van de belgische postadministratie, van brieven, gedrukte stukken en monsters van koopwaren tusschen Nederland en Spanje: voor gefrankeerde brieven naar Spanje 25 cent per 10 grammen; voor ongefrankeerde brieven uit Spanje 40 cent per 10 grammen; voor dagbladen en andere gedrukte stukken naar Spanje 6 cent per 40 grammen; voor monsters van koopwaren naar Spanje 9 cent per 40 grammen.
Met ingang van den 15" September aanstaande wordt het telegraafkantoor op het station der Rijnspoorwegmaatschappij te 's Gravenhage voor het algemeen verkeer geopend, met een dagelyksche dienst van 6 ure voor- tot 10J ure namiddags.
Op het verkeer van dit kantoor met alle overige telegraafkantoren in Nederland wordt het uniforme tarief van ƒ0.30 per enkelvoudig telegram toegepast.
's GRAVENHAGE, 31 Aug. Z. M. de Koning, thans te Utrecht, zal, naar men verneemt, onderscheidene vestingen, forten en andere sterkten en o. a. ook de kustverdediging in oogenschouw nemen. Den 6 dezer zal Z. M. zich naar's Bosch begeven.
SCHEVENINGEN, 1 Sept. Sedert eergisteren bevindt zich een schip in het gezigt van deze plaats, dat vermoedelijk door het volk verlaten is. Gisteren middag dacht men dat het stranden zou, en de reddingsboot der N.- en Z.-Hollandsche reddingsmaatschappij stond op de werf gereed. Intusschen was een logger van den heer Pollen het schip genaderd en is, naar men meent, een gedeelte van de bemanning van het visschersvaartuig aan boord van het verlaten vaartuig overgegaan.
MIDDELBURG, 30 Aug. Bij het ophalen van het anker van de gepantserde stoomkanonneerboot no. 1, liggende ter reede van Zierikzee, had eergisteren een ongeluk plaats. Door het breken van een tand van het kamrad der spil bekwamen 3 matrozen min of meer ernstige verwondingen. De een brak den arm, van een ander werden het borstbeen en de kin gekwetst, van den derden de pols gekneusd. Daar zich geen officier van gezondheid aan boord bevond, werden zij nog denzelfden avond naar het hervormd diakonie-armgesticht te Zierikzee overgebragt en in heelkundige behandeling I genomen. (M. C.) — Heden bevinden zich te dezer stede J de leden der door de nederlandsche en belgische Regeringen benoemde kommissie voor de indijking van het Zwin. Dezen ochtend maken zij een rijtoer door het eiland, voornamelijk om den Westkap pelschen zeedijk te bezigtigen, waarna zij zich alhier met den kommissaris des Konings in deze provincie aan een diner zullen vereenigen. Morgen vertrekken zij naar Sluis, ten einde de noodige opnemingen in loco te doen, en begeven zich vervolgens naar Brugge, alwaar de plannen gemeenschappelijk zullen behandeld worden.
MEERSSEN,3I Aug. De parochie alhier viert heden een zeer schoon feest, namelijk het 50jarig priesterschap van haren waardigen deken en pastoor, den Zeer Eerw. heer G. Goffin.
De plegtige Mis werd opgedragen door den jubilaris, geassisteerd door Mgr. Paredis, bisschop van Roermond. Het groote aantal vrienden van den waardigen herder vereenigde zich aan een groot feestmaal , en de geheele gemeente nam deel aan dit feest, ter eere van hun geliefden herder.
GEERTRUIDENBERG, 31 Aug. Groote verwoesting heeft het hooge water op het Bergsche Veld aangerigt. Een groot aantal buitenpolders is overstroomd, waaronder eenige bouwpolders. Tusschen deze stad en het Keizersveer is eene massa haver aangedreven. Buitengewoon veel vee is heden alhier doorgekomen; verscheiden stuks vee zijn verdronken, en hier en elders komen aandrijven.
GRONINGEN, 31 Aug. Naar aanleiding van het onlangs verschenen voorloopig verslag over het wets-ontwerp van het hooger onderwijs, werd Maandag in eene buitengewone vergadering van de voornaamste alhier bestaande kiesvereeniging, de voor deze stad zoo belangrijke kwestie, de afschaffing van de hoogesehool, besproken. Verschillende sprekers kwamen met kracht hier tegen op en verklaarden de in het voorloopig verslag opgenoemde redenen niet van dien aard, om eenen maatregel te regtvaardigen, die zoowel intellektuëel als financieel zoo diep ingrijpt in de belangen dezer stad. Er werd besloten om eene kommissie te benoemen, die een adres zal opstellen, dat in eene voor ieder toegankelijke meeting zal worden behandeld.
MOERDIJK, 31 Aug. Verschillende omstandigheden hebben doen besluiten, met het verlengen van den noordelijken vleugeldam, ter beveiliging der overbrugging en ter voorkoming van herhaling van ongevallen ontworpen, niet voort te gaan. In het oorspronkelijk plan ter verlegging en verbetering van den stroom zal nu, naar wij vernemen, worden voorzien door het van de zijde van Zuid-Holland uitbrengen van een ruim 300 M. lange krib, beneden den Noorder spoorwegdam, waarvan men zich de beste rezultaten voorstelt. De voorloopige werkzaamheden daartoe zijn in zooverre gereed, dat de aanbesteding van het werk spoedig volgen zal. Men hoopt daarmede voor het invallen van het ruwe jaargetijde gereed te kunnen komen.
---

