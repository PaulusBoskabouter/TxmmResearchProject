BUITENLANDSCHE POLITIEK.
De tachtigjarige oorlog tegen ’t ancien regime in frankrijk, ten jare 1789 begonnen, spoedt teneinde. Hetplebiscit zal, terwijl bet de keizerlijke macht tot instandhouding der maatschappelijke orde erkent, de monarchale beginselen als regeeringsbeginselen doen zegevieren. Van waar het verschijnsel, dat, terwijl de gelijkheid van alle burgers voor de wet, als de vrucht der omwenteling van 1789, zekere aantrekkelijkheid bezit voor allen, het algemeen stemrecht en de gelijkheid van alle burgers voor de wet zoo geheel verschillende dingen zijn, dat niemand, die ’t ernstig meent met de gelijkheid voor de wet, het algemeen stemrecht in Frankrijk vertrouwt ? Het algemeen stemrecht heeft de Fransche republiek van 1848 versmoord, ’t Heeft zoowel ’t directoire als Napoleon I en Napoleon III gediend, om eene absolute macht te vestigen, bij de verdeeldheid van belangen, welke in de Fransche maatschappij de gegoede burgers vrees aanjaagt voor de minder-gegoeden en de laatsten met wantrouwen tegenover de eersten vervullen. Die vrees en dat wantrouwen vormen de lantaarns, die den afgrond verlichten, waarin de constitutionneelen, tot groot genot der monarchale toeschouwers, de republikeinsch- en democratisch gezinde burgers nederploffen, zoo dikwerf deze ’t gezag willen verminderen en de volksvrijheden vermeerderen. De onwetenheid des volks is slechts een voorwendsel, gebruikt, om de worsteling der verschillende belangen te doen plaats grijpen binnen de grenzen, door ’t gezag gesteld. Bij die maatschappelijke worstelingen blijft het gezag borg voor de handhaving der orde. Frankrijk, met zijn algemeen stemrecht, herinnert ons aan de stierengevechten der oude Romeinen en hedendaagsche Spanjaarden. De wreedheid, waarmee ’t volk den geweldigen stier ziet worstelen met den man, die zijn leven op ’t spel zet om de toeschouwers te behagen, is ook toepasselijk op de keizerlijke regeering. In het strijdperk, dat parlementarisme heet, komen de volksvertegenwoordigers, uit naam der republiek en der democratie, de rechten van den mensch verdedigen tegen ruw geweld; na vele worstelingen wordt ’t absolutisme door de democratie afgemaakt, en de regeeringen zijn tevreden. Zij bekroonen met eene volksstemming het gezag, hetwelk de maatschappelijke oide handhaaft. Zij roepen daartoe alle leden van ’t souvereine volk op, en ’t souvereine volk, dat van daag vrij is, maar morgen de deur wordt uitgejaagd, door sommigen uit dat souvereine volk, die beschikken over soldaten en chassepotgeweren, stemt vrij voor de handhaving van een gezag, ’t welk het verafschuwt.
Zijn dat geen souvereine leden van ’t souvereine volk, ] die mijnwerkers te Creuzot, welke als ellendige knechten op ’t kasteel van den voorzitter der wetgevende macht, | den heer Schneider, komen, om de gunst van hem te er- < langen hunne vrouwen en kinderen niet te zien verhongeren, terwijl zij nederdalen in ’t hart der aarde, om de welvaart van anderen te verhoogen? Zulke souvereine leden van ’t souvereine volk, die heden niet weten of ze wellicht morgen niet genoodzaakt zijn een ander vaderland te zoeken, worden dcor ’t algemeen stemrecht gedwongen te oordeelen over eene grondwettige regeling van den staat, waar zooveel ellende heerscht, dat slechts wantrouwen en vrees voor baionnetten de ellendigen verhinderen, als roofdieren op hunne medeburgers aautevallen. Onder de vriéndelijke bescherming dier baionnetten oefenen zij hunne souvereine rechten uit, evenals zij onder die bescherming ook hunne belangen volkomen vrij kunnen bespreken; terwijl anderen volkomen vrij blijven, hen met hongersdood bekend te maken. Bittere ironie! Ja, burgers en werklieden zijn wèl democratisch gezind in Frankrijk, maar de democratie is geen vrucht, die den Franschen staatslieden smaakt. Jules Favre en consorten staan tegenover het keizerrijk als de werklieden van Creuzot tegenover den heer Schneider. De vruchten van hun werk worden ingezameld, verteerd en verdeeld onder de vrienden ; zij zelf mogen zich verheugen, indien hunne haardsteden en altaren niet door de soldateske overheerscht en verwoest worden.
---

SPANJE.
Naar hetgeen van 7 dezer uit Madrid wordt geschre-
| ven, had de mil. rechter de zaak van den hertog van
Montpensier aan zich getrokken, wijl deze, met den rang van kapitein-generaal bij liet Spaansch leger bekleed, tot den mil. stand behoort. De burgerlijke rechter heeft daarop de zaak uit handen gegeven. Thans kan het rechtsgeding wegens het duel met Don Henrique op vrijspraak uitloopen; hetgeen volgens de burgerlijke wetgeving onmogelijk was.
---

FRANKRIJK.
BUITENLAND.
Volgens een bericht van de Indépendance Beige zal het den volke voortedragen besluit in een klein aantal vragen, alle rakende het aangehechte senaatsbesluit tot wijziging der constitutie, bestaan, en aan het volk de keuze tusschen de nieuwe en de oude constitutie geven. Prins Pierre Bonaparte, de held der mil. academiejeugd te Breda, heeft jl. Maandag de 25,000 fr. schadeloosstelling aan den vader van Victor Noir uitbetaald. Behalve deze had de prins nog te betalen 20.000 fr. aan zijne beide verdedigers; 20,000 fr. aan de armen van Tours; 10,000 fr. voor de reis naar Tours en ongeveer 110,000 fr. aan proces-kosten. Van de millioenen, aan het huis Rothschild te Parijs ontvreemd, is nog niet veel terecht gekomen. Bij Tassius heeft eene huiszoeking plaats gehad. Men vond niet meer dan 20,000 frcs., maar toch werden brieven ontdekt, waaruit de medeplichtigheid van een geneesheer, uit Pruissen afkomstig, is gebleken. Deze zou met de sommen, die door Tassius met volle grepen uit de kas van zijn patroons werden geroofd, op de beurs hebben gespeeld — men begrijpt met welk succes. Op bevel van den rechter van instructie is de handlanger ook in hechtenis genomen, ’t Zal moeilijker zijn de hand te leggen op de gevlogen millioenen!
---

DE VOORUITGANG.
ii. 1 Nog altoos zijn er angstige broeders, die niet 1 verder willen; die de vermenging van de frissche, i heldere indrukken der zintuigen met de producten i der verbeelding en der Geheimniskramerei verlangen, 1 terwijl zij de toeneming in kennis verfoeien. Die armen brengen somwijlen een geheel arse- < naai van vooroordeelen bijeen. Zij wapenen zich ' daarmede om te strijden tegen ’t werken en weten, j dat de sociale verhoudingen uit de banden los- 1 worstelt, waarin zich nog zoovelen beklemd vinden — zoovelen, voor wie de weg des vooruitgangs ' en ’t licht der wetenschap onzichtbaar bleven, juist : door de hinderpalen, door die angstige broeders opgeworpen om den weg te versperren. Dan worden wetenschap en arbeid voorgesteld als hoogmoed en ijdelheid; ja, de meest edele, de meest waarachtige merken der bevrijding van het menschelijk geslacht worden voorgesteld als Kaïnsteekenen. Bij de ellendige hulpeloosheid eener in banden doorgeworstelde kindsheid,van een door fabelachtige lichtgeloovigheid verzwakt verstand, een door voordeel en vooroordeel verblind geweten, worden die angstige broeders een struikelblok voor velen. Doch ’t beginsel der heerschappij van den eenen mensch over den andere, sedert twintig eeuwen als verwerpelijk gepredikt, is sterker dan hun angst, voor hen zelf ’t tweesnijdend zwaard, waarmee zij zich doodelijk wonden. Zoo gaan wij vooruit, spijt de moeiten en bezwaren, welke men ons tracht te veroorzaken. Den vooruitgang te beschrijven, sinds de vrije gedachte en ’t vrije woord onbeperkt als middelen op den weg der waarheid dienden, is een opvroolijkende arbeid. Slechts een gering deel van dien arbeid behoort tot ’t gebied der technologie. Doch dit deel is voor de kennis der sociale verhoudingen zoo belangrijk, en in zich zelf zóó rijk, dat ’t de moeite, aan de uitvoering van dat geringe deel des arbeids verbonden, ruimschoots zal beloonen. De technologie beeft reeds bare geschiedenis. Bij de beschrijving van den telegraaf en ’t stoomwerktuig wierpen wij een enkelen blik op die geschiedenis. Wij zullen nog gelegenheid te over vinden daarmede voorttegaan. Doch behalve hare geschiedenis lévert de technologie ook in de beschrijving van haar doel genoegzame stof, om er aangenaam bij te verpoozen. De technologie is door de samenwerking van wetenschappelijke mannen en practici van lieverlede ook op ’t gebied der natuur- en scheikunde een afzonderlijke tak van wetenschap geworden, en van grooten invloed op de sociale verhoudingen. Het innig, onverbreekbaar verband tusschen den mensch en zijne werken; het verzamelen van kracht in werktuigen, het behoud van arbeidsvermogen, het bevorderen van gelijkheid, vrede en vrijheid, door welvaart, kennis en eerbied voor de werken der menschen, dit alles behoort tot het streven der technologische wetenschap. Hare toepassingen hebben thans reeds eene internationale werkplaats in ’t leven geroepen, waaide eilanden tot ons komen, en de bergen gelijk worden gemaakt. Nederland, Engeland en ’t Oosten, Duitschland en ’t Westen, Frankrijk en ’t Zuiden, Rusland en ’t Noorden, alle volkeren komen in die werkplaats hun meesterstuk afleveren. De individuëele arbeid wordt saamgeweven met de nationale, en deze met de internationale, om de krachten te vereenigen, en in dezelfde richting te doen werken tot den vooruitgang der menschheid. Wel worden nog dikwerf in die harmonie dissonanten gehoord; wel vergezelt nog steeds de uil het beeld van Minerva; doch de rijen sluiten zich steeds dichter aaneen, en voeren ook de zwak-
ke broederen mede in de gemeenschap, voor de welvaart en den rijkdom van ieder volk bevorderlijk, door het ketenen van den draak, die zijne booze en oorlogzuchtige lusten niet kan botvieren als van ouds. Naarmate de technologie zich een ruimer weg baant onder de volken, raakt de krijg al vaster en vaster geketend aan de rots der vergetelheid, waaraan hij reeds lang zou zijn verdord, vond hij niet nog nu en dan door de tweedracht, die er heerscht onder de strijders op ’t gebied des vooruitgangs, gelegenheid, om zijne klauwen uittestrekken naar de kinderen dezer eeuw. Doch de volken worden steeds minder en minder dienstbaar aan dien draak, welke als god Mars zoolang de wereld in rep en roer bracht. Zij zoeken al meer en meer in de gelederen der technologie de plaats, die hen toekomt. Arbeiders-vereenigingen zijn daartoe, als een onderdeel der technologie, een niet gering middel. In hare ontwikkeling vormt zich het leger des vredes, dat op den duur het leger des oorlogs in zich op zal nemen, en de technologie zal vormen tot een breeden stroom, waarin de oorlog en zijne dienaren zullen samenkomen met den vrede en de werken des vredes, om ’t moedwillig vermoorden van menschen door menschen te doen vergeven en vergeten!
---

ENGELAND.
Eenigen tijd geleden is te Hampstead een looden medalle gevonden van 0.038 meter middellijn. Bij onderzoek is ’t gebleken, een zegel van eene bul van paus Innocentius IV te zijn, die omstreeks het midden der XIII eeuw leefde. Het zegel draagt aan de keerzijde de beeldenaren van den heiligen Petrus en Paulus, in een vrij goed bewaarden toestand. Ongetwijfeld is dit zegel een aanwinst voor het Britsch museum van oudheden. Het Lagerhuis is verl. Vrijdag voor drie weken uiteen gegaan, zonder het 3de artikel der lersche-iandbill afgedaan te hebben. De beraadslaging over dat zeer uitvoerige wets-ontwerp is dusver zoo traag gevorderd, dat vrienden der regeering en voorstanders der bill daarin gevaar beginnen te zien-; zij vreezen dat de voordracht der regeering verminkt wordt, en dat hen ten laatste nog noodig zal worden iets van de vrijheid en volledigheid der discussie opteofferen ten einde zij vóór het eind van het zittingjaar kracht van wet bekome. De voordracht der regeering tot uitbreiding van het volksonderwijs in Engeland en Wales, waarvan de artikelsgewijze behandeling bij het Lagerhuis eerst na de
paaschvacantie zal aanvangen, veroorzaakt onder het publiek veel beweging. Verleden Donderdag is bij het Lagerhuis door de commissie voor de petitiën meegedeeld, dat zij reeds van 2459 petitiën dienaangaande kennis genomen had ; in 149 daarvan werd aanneming, in 5 verwerping, in 2304 wijziging van het wets-ontwerp verzocht; de verlangde wijzigingen strekten, eensdeels tot uitbreiding van het bestaande stelsel van kerkgenootschappelijke scholen, anderdeels tot uitsluiting van het positief godsdienstonderricht uit de volksscholen. Te Liverpool is men zeer bezorgd over het lot van de nieuwe prachtige schroefstoomboot Sirius, den 18 Januari met een rijke lading naar Calcutta vertrokken. Men berekent dat er 60 dagen later telegrafisch bericht van haar aankomst had moeten ontvangen worden, terwijl zij nu reeds 80 dagen reis heeft. Men hoopt nog dat de Kaapsche mail bericht zal brengen dat de boot, wegens eenig gebrek aan de machine, aan de Kaap de Goede Hoop is binnengeloopen. Eenige jaren geleden werd in het Engelsche Lagerhuis een voorstel gedaan betreffende de krankzinnigen-gestichten. De Kamer ging over tot de orde van den dag, nadat d,e Lord-kanselier beloofd had, naar de zaak in quaestie onderzoek te doen. Het gevolg was eene afspraak tu^chep den Lord-kanselier en Lord Lyons, dat zij, ten behoeve van dit onderzoek, elkander in zeker krankzinnigen-gesticht binnen Londen zouden ontmoeten en dan gezamenlijk de zaak zouden nagaan. De Lord-kanselier was er het eerst, en, zijne qualiteit opgevende, vroeg hij den directeur van het gesticht, tot aan de komst van Lord Lyons, gebruik te mogen maken van de wachtkamer. „Best,” zei de directeur, „wij beleven dit nog al dikwijls. Gij zijt de negende. Ga maar de derde deur binnen, links.” De Lord-kanselier was wel een weinig verwonderd over deze cavalière behandeling, maar ging den aangeduiden weg. Eenige minuten later verschijnt Lord Lyons. — „Is de Lord-kanselier reeds hier?” — „De Lord-kanselier? Welke Lord-kanselier?” — „Welke kanselier? Hoe meent ge dit? — „Wel, we hebben er hier negen; ik zal ze u laten zien dan kunt ge den bedoelden uitzoeken.” Lord Lyons, ofschoon niet weinig verwonderd, volgt den directeur, en — vindt den echten Lord-kanselier, omringd van acht krankzinnigen, die zich eveneens Lordkanselier noemden. Tableau I Zoowel de Lord-kanselier, als Lord Lyons waren sedert overtuigd, dat het opnemen van krankzinnigen toch wel wat heel gemakkelijk was.
---

VEREENIGDE-STATEN.
Dat een of andere Paris met „zijns naasten huisvrouw’ doorgaat, is, sedert de historie van den Trojaanschen Paris en zijne schoone Helena, die „parel van de Grieken”, volgens Oats, helaas zoo vreemd niet. Dat echter een man twee. vrouwen tegelijk van hare respectieve mannen scheidt, om ze voor zijne rekening te nemen, behoort tot de dingen, die niet alle dagen voorkomen. Slechts in Amerika kon zoo iets gebeuren en daar is ’t inderdaad gebeurd. De held van de geschiedenis is een jong man, die den poëtischen naam Alvah Kose droeg, en te Newark (staat New-Jersey) het poëtische bedrijf uitoefende van kramer in boter, haringen, enz. Op zekeren dag vonden zijne klanten den winkel buitengewoon vroeg gesloten. Er kwam een rijtuig voor de deur en meester Rosé stapte met koffers en valiezen daarin. In de naaste straat hield het rijtuig stil en de knappe jonge vrouw van zekeren Adam Oese zette zich naast den koopman. Eene straat verder hield men nogmaals op en ditmaal kwam zekere jufvrouw Lloyd in de koets. Het klaverblad reed naar het spoor en reisde met den trein naar ’t nieuwe Jeruzalem, het heerlijke land der Mormonen, om daar den vaderzegen van den grooten profeet te verkrijgen. Master Lloyd heeft zijne andere helft wijselijk laten trekken; maar Adam Oese volgde zijne Eva. Hij haalde het trio te Pittsburg in en nam zijne voortvluchtige duive weer mede.
---

