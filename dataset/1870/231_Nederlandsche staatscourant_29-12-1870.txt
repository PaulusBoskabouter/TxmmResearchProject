NEDERLANDEN. 's GRAVENHAGE, den 28sten December 1870.
(Staatsblad n°. 198.) BESLUIT van den 17den December 1870, houdende vaststelling van een reglement voor de Rijks Akademie van Beeldende Kunsten. Wij WILLEM III, bij de gratie Gods, Koning der Nederlanden, Prins yan Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsehe Zaken , van 8 November 1870, lit. F, 5de afd.; Overwegende, dat art. 16 der wet van 26 Mei 1870 (Staatsblad n°. 78) voorschrijft, dat de verpligtingen van den directeur en de hoogleeraren der Rijks Akademie van Beeldende Kunsten en de voorschriften omtrent het onderwijs , de examens, de prijskampen en de vierjarige toelage , voor zoo verre die niet in die wet zijn omschreven, bij algemeenen maatregel van bestuur worden geregeld; Willende al dadelijk overgaan tot de regeling van de verpligtingen van den directeur en de hoogleeraren en het geven van voorschriften omtrent het onderwijs en de examens; Den Raad van State gehoord (advies van 6 December 1870 , n°. 5) ; Gezien het nader rapport van Onzen Minister van Binnenlandsehe Zaken , van 14 December 1870, n°. 155 , 5de afd.; Hebben goedgevonden en verstaan het reglement vast te stellen , hetwelk aan dit besluit is gehecht. Onze Minister van Binnenlandsehe Zaken is belast met de uitvoering van dit besluit, hetwelk in het Staatsblad en in de Staatscourant zal worden geplaatst. 's Gravenhage , 17 December 1870. WILLEM. De Minister van Binnenlandsehe Zaken, Fock. Uitgegeven den negen en twintigsten December 1870. De Minister van Justitie, van Lilaar. REGLEMENT voor de Rijks Akademie van Beeldende Runsten. § 1. Van den Directeur. Art. 1. De directeur beheert, onder toezigt der commissie, bedoeld bij art. 8 der wet, de gebouwen der Akademie en hetgeen zich daarin bevindt. Art. 2. Hij maakt jaarlijks de begrooting der Akademie op en zendt die, na er de goedkeuring der commissie van toezigt op verkregen te hebben , uiterlijk op 1 Mei aan den Minister van Binnenlandsehe Zaken. Art. 3. Hij houdt maandelijks met de hoogleeraren eene vergadering ter bespreking van de belangen der Akademie. Art. 4. Hij doet driemaal 'sjaars een verslag van den toestand der Akademie aan de commissie van toezigt. Art. 5. Hij stelt, in overleg met de hoogleeraren en onder goedkeuring der commissie van toezigt, het programma der lessen vast en maakt dat openbaar. Art. 6. Hij wijst de bestemming der lokalen ten dienste van het onderwijs aan en regelt het gebruik der voorwerpen in de verzamelingen der Akademie berustende. Art. 7. Hij houdt voortdurend toezigt op het onderwijs en geeft de noodige voorschriften tot handhaving van orde en tucht. Art. 8. Hij schrijft telken jare de kweekelingen in , die de lessen willen volgen. Alvorens daartoe over te gaan, moet hem blijken, dat voldaan is aan artt. 3 en 4 der wet. Art. 9. Hij kan beambten der Akademie voorloopig schorsen , mits daarvan terstond kennis gevende aan den Minister van Binnenlandsehe Zaken en aan de commissie van toezigt. Art. 10. Bij ontstentenis van den directeur van langer dan eene maand, wijst de commissie van toezigt een der hoogleeraren aan om hem te vervangen. § 2. Van de hoogleeraaren. Art. 11. De hoogleeraren geven geregeld de lessen, op het programma aangekondigd en handhaven er de orde met inachtneming van de algemeene voorschriften. Art. 12. Bij verhindering geven zij daarvan zoo spoedig mogelijk kennis aan den directeur, die de noodige maatregelen ter voorziening neemt. Bij verhindering van een hoogleeraar van langer dan eene maand draagt de commissie van toezigt aan den Minister van Binnenlandsehe Zaken maatregelen ter voorziening voor.
Art. 13. De hoogleeraren wonen geregeld de vergaderingen bij, bedoeld bij art. 3 van dit reglement. Art. 14. De hoogleeraren kunnen door den directeur, na overleg met de commissie van toezigt, belast worden met het beheer van eenige verzameling der Akademie. § 3. Van het onderwijs. Art. 15. De akademische cursus loopt van den eersten Maandag in October tot den laatsten Zaturdag in Julij, behoudens de door de commissie van toezigt aan te wijzen kleine vacantien. Art. 16. De teekencursus is verdeeld in twee afdeelingen. Toelating tot de tweede afdeeling geschiedt door den directeur, na overleg met den hoogleeraar in het vak. Art. 17. In de eerste afdeeling wordt onderwijs gegeven in : a. het teekenen naar pleisterbeelden ; b. de algemeene proportieleer ; c. de ontleedkunde (beginselen der): geraamte, spieren en pezen. Art. 18. In de tweede afdeeling omvat het onderwijs ; a. het teekenen naar pleisterbeelden ; b. het teekenen naar het levend model (naakt) en naar levende dieren ; c. de vergelijkende proportieleer : d. de ontleedkunde (toepassing op karakter, uitdrukking enz.); e. de liniaire doorzigtkunde : f. het boetseren ; g. de kennis der verschillende stijlen. Art. 19. De schildercursus is verdeeld in twee afdeelingen. Toelating tot de tweede afdeeling geschiedt door den directeur, na overleg met den hoogleeraar in het vak. Art. 20. In de eerste afdeeling wordt onderwijs gegeven in : a. de beginselen der schilderkunst (kopie, stilleven, naar de natuur); b. het schilderen naar naakt en gekleed levend model, of naar levende dieren; c. de theorie van het licht en bruin en de luchtdoorzigtkunde, d. de theorie van de harmonie der kleuren : e. de vergelijkende ontleedkunde ; f. de kunstgeschiedenis. Art. 21. In de tweede afdeeling wordt onderwijs gegeven in : a. de hoogere schilderkunst (compositie, stijl, karakteristiek, uitdrukking) ; b. de kunstgeschiedenis; c. de aesthetica. Art. 22. De cursus voor beeldhouwkunst omvat het onderwijs in : a. het boetseren naar reliefs en ronde bosse; b. het boetseren naar het leven; c. de vergelijkende ontleedkunde ; d. compositie , stijl, karakteristiek, uitdrukking; e. de praktische beeldhouwkunst; f. de kunstgeschiedenis; g. de aesthetica. Art. 23. De cursus voor de graveerkunst omvat het onderwijs in : a. het vervaardigen van teekeningen voor de gravure bestemd, naar schilderijen en andere kunstwerken ; b. de theorie en de praktijk der graveerkunst; c. de met de beoefening der graveerkunst in verband staande kunstbewerkingen; d. compositie, stijl, karakteristiek, uitdrukking; e. de kunstgeschiedenis; f. de aesthetica. Art. 24. Levende modellen voor klassikaal gebruik worden gekozen door den hoogleeraar in het vak, in overleg met den directeur. Hunne belooning wordt door den directeur, in overleg met den betrokken hoogleeraar, vastgesteld. Art. 25. Met toestemming van den directeur en in overleg met den hoogleeraar in het vak, kunnen door meer gevorderde leerlingen modellen tot afzonderlijke oefening voor eigen rekening gesteld worden. § 4. Van de examens. Art. 26. Al wie den teekencursus wil volgen moet aan de commissie , bedoeld bij art. 3 der wet, voldoende blijken geven van bedrevenheid in hot handteekenen (omtrek en schaduwen) naar voorbeelden en naar pleisterfragmenten. Art. 27. Het examen volgens art. S der wet gevorderd om toegelaten te worden tot de lessen in de beeldhouw-, schilder of graveerkunst , omvat het teekenen naar pleisterbeelden en naar het levend model. Behoort bij het Koninklijk besluit van 17 December 1870, n". 9, (Staatsblad n°. 198). Mij bekend , De Minister van Binnenlandsehe Zaken, Fock.
Bij Zijner Majesteits besluit van den 25sten December 1870, n°. 18 , is bepaald dat het bij Hoogstdeszelfs besluit van den 13den Julij 1869, n°. 17, verleend ontslag aan W. J. Jung, als directeur van het burgerlijk en militaire huis van verzekering te Zwolle, als eervol behoort te worden beschouwd. MINISTERIE VAN KOLONIËN. Bij beschikking van den Minister van Koloniën a. i. van den 27sten December 1870, litt. A pz ., n°. 2, zijn de gewezen kweekelingen der Polytechnische school H. J. W. Jonker en H. A. Mansfeldt, gesteld ter beschikking van den Gouverneur-Generaal van Nederlandsch Indie, om te worden benoemd tot adspirant-ingenieur bij het mijmvezen daar te lande.
---

