(Met Afbeeldingen.) VRUCHTVOOMEN IN DEN VORM VAN PIRAMIDEN.
Om in alle deelen aan den eisch van eenen goeden piramidevorm te voldoen, behoort veel kennis en eene langdurige ondervinding. Echter kan men ook met minder zorg eenen vrij goeden vorm verkrijgen en zoolang men niet in de gelegenheid is om zich geheel op een volmaakt kweeken toe te leggen , zal men zich slechts tot zooverre moeten bepalen. Het is dan ook in dien zin, dat de volgende mededeeling strekt. Verlangt men dieper in de zaak te dringen, dan is een of ander handboek, waarvan wij in een vorig nommer melding maakten, geheel onmisbaar te achten. Nadat het een- of tweejarige boompje, van pit ontstaan, uit de zaadbedden is opgenomen, wordt het bij 't verpoot op enkele Ned. duimen boven den grond afgesneden. Het daarop volgende jaar snijdt men al de zijtakken weg en kort de hoofdscheut ongeveer 2 of 3 palm boven den grond in. In den loop van den zomer worden de zijtakken van onderen weggenomen en doet dit ook nog een volgend jaar, terwijl men des winters al de loten inkort en daardoor een kroontje verkregen heeft. Nu wordt dit stammetje opgenomen, Weder wat ingekort en naar eene andere vruchtbare plaats overgebragt. Zoodra het de dikte heeft, wordt het stammetje digt aan den grond geënt. Men doet er verder dat jaar niets aan, dan dat men, wanneer de grond zeer sterk is, het eindlot van boven afknijpt. liet boompje heeft nu den vorm, bij Fig. 1 voorgesteld en wordt nu in het voorjaar 4.5 pahn boven den grond afgesneden. Somtijds oordeelt men het beter, om het geënte stammetje twee jaren oud te doen worden en in dat geval moet men, in het eerste jaar, de zijtakken en het eindlot wat inkorten, zie Fig. 2. Ook dan wordt het stammetje, in het volgende jaar, op dezelfde hoogte als bij Fig. 1 afgesneden en daarbij tevens de zijtakken weggenomen, zoo die in dat gedeelte des zomers zich ontwikkelden. Om n echter het ontwikkelen der knoppen te bevorderen, neemt men die zijloten niet te digt aan den stam weg. Men laat dan 6 tot 8 zijloten opgroeijen, terwijl men allen wegneemt, welke op 3 palm van den grond zich bevinden. Van nu af aan moet men zorg dragen, dat er zich geene knoppen ontwikkelen, dan alleen die, welke tot verlenging bestemd is. Aan al de zijloten worden de scheuten tot op zekere lengte tusschen duim en vinger afgeknepen. Men doet zulks, zoodra zij eene lengte van 6 tot 10 Ned. dm. hebben. Daardoor gaat het oog, bestemd om weder een tak te vormen, in een vruchtdragend oog over. In het najaar heeft de boom den vorm, welke Fig. 3 voorstelt en nu wordt in het voorjaar de boom zoodanig ingekort, als door de dwarsche lijnen is aangeduid. liet hoofdlot wordt op ongeveer 4 pahn afgenomen boven de plaats, waar het vroeger werd ingekort, iets hooger of lager, naarmate het aantal knoppen, welke zich aldaar bevinden. Men zorge slechts, dat er 6 of 7 goede knoppen aanwezig zijn, om zich te ontwikkelen. Dat hoofdlot wordt nu afgesneden bij een knop, welke juist over de plaats tegenovergesteld is, waar de vroegere inkorting plaats vond. Voorts worden ook de zijscheuten ingekort, doch blijkens de afbeelding geschiedt dit niet sterk, omdat de groei van het boompje daardoor wordt benadeeld en vooral ook, omdat anders de zijknoppen te sterk zich ontwikkelen en niet zoo gemakkelijk in vruchthout overgaan. Als regel stelt men, dat bij dit eerste snoeijen de zijloten ongeveer op een derde der lengte worden ingekort. Op dezelfde wijze handelt men nu bij het snoeijen in het 3e, 4e en Se jaar, terwijl men alsdan den waren vorm van den boom verkregen heeft. Al de zijloten zijn dan geheel bezet met vruchtknoppen, die, zoo ongunstig weder het aanzetten van vruchten niet belet, eenen rijken oogst leveren. Men blijve echter zorg dragen, dat de zijloten zich niet vertakken, door bij tijds, in den zomer, telkens de zich ontwikkelende knoppen af te knijpen. Het juiste tijdperk hiertoe te kiezen, is het moeijelijkst gedeelte van deze zaak en vereischt ondervinding, gepaard met opmerkzaamheid. Wanneer men nu het voorgaand nommer van dit weekblad weder in handen neemt, zal het duidelijk zijn, dat onze vorm van piramide minder vruchten moet geven, daar de boom van jongs af zoo gesnoeid werd, dat er telkens loten zich ontwikkelen, die geen vruchten aanzetten. In ons land bevordert men in den regel, door het snoeijen, een ontwikkelen van vruchtlooze takken, terwijl men in Frankrijk de neiging daarvan dadelijk tegenhoudt en alle oogen in vruchthout doet overgaan. WTTEWAALL.
---

