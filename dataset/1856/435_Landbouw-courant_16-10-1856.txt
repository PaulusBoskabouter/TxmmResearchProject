(Met Afbeelding.) WIJZE OM BOOMEN MET DE KLUIT TE POTEN.
De Heer CLARINGBOULD te Apeldoorn heeft mij medegedeeld, dat hij op bovenstaande wijze kleinere boomen met de kluit verpoot. Twee draagboomen ab Zijn voorzien op 4. der lengte van twee dwarshouten cd, waarvan twee op het uiteinde van ijzeren oogen , de twee andere van ijzeren haken zijn voorzien, en die voorts omgeven zijn van een stevigen lederen riem, ter breedte van eene hand, die verschoven kunnen worden. Heeft men nu de ricodige ruimte rondom de wortels gemaakt, dan Worden de boomen ter wederzijden aangebragt , de haken en oogen in elkander gehaakt, en de riemen zooveel aangeschoven, als noodig zal bevonden worden om de kluit te ondersteunen en te dragen. De Heer CLARINGBOULD had de ondervinding, dat deze wijze doelmatig is. B. T. Ja.
---

MERGELEN IN NEDERLAND.
In der Chemieche .dekersmann van den beroemden STOCKHARDT 1856, blz. 137, komt een, ook voor ons Nederlanders, zeer behartigenswaardig opstel voor van den Major VON BENNIGSEN-FORDER te Berlijn, die zich, reeds vroeger, hoogst verdienstelijk gemaakt heeft door het aanwijzen in den omtrek van Berlijn van mergellagen, welke den akkerbouw reeds zeer groote voordeelen verschaft hebben. Deze mergellagen, zegt hij, dat niet alleen om Berlijn, maar overal in het diluvium van Noord-Duitschland , Nederland en de Ilhijnprovinciën daaronder begrepen, voorhanden zijn. Wanneer men goed onderscheidt wat de Majoor met zijnen mergel bedoelt, dan is het gansch niet onmogelijk, dat hij, ten aanzien van een gedeelte van onzen bodem, volkomen juist gegist heeft. Uit het vinden van mergel in den Hondsrug bij Groningen, door de Heeren VAN KERCICHOFF STRATINGH en ALI COHEN, blijkt dit althans voor die plaats ten duidelijkste. De eerstgenoemde Heer heeft van dien vond een verslag gegeven in den Boeren Goudmijn 1855, blz. 377, waarbij ik, in dat zelfde tijdschrift 1856, blz. 50, eenige opmerkingen gevoegd heb, met vermelding van de plaatsen waar elders in Nederland mergel gevonden is. Ik meende mij toen te herinneren dat de mergel van Berlijn en het Noordelijk Duitschland tot het zoogenoemde tertiaire tijdvak behoorde, en daardoor niet met dien van den Hondsrug overeenstemde; maar uit het stuk van den Majoor VON B. F. blijkt het duidelijk, dat de meeste dezer mergels, even als de onze, in een jonger tijdvak, het diluvium namelijk, voorkomen, en dat wij daardoor vrij wat meer kans hebben om ook hier te lande op meer plaatsen mergel te vinden. De leem waarmede, volgens een verslag van Boeren Goudmijn 1856, Dr. RAUWENHOF in den blz. 195, op Tongeren onder Epe op de Veluwe eene proef tot landverbetering genomen is, is, zoo als uit de aldaar opgegeven ontleding blijkt, meer kalkhoudend zand dan mergel met 20 ten honderd koolzuren kalk en uiterst weinig kleiaarde. Uit het gemis van deze laatste aardsoort moet, zonder twijfel, de zeer geringe uitwerking verklaard worden, welke deze landverbetering heeft gehad. Kon men dien zandmergel op eenen grond gebruiken, welke meer kleiaarde bevatte, dan valt het niet te betwijfelen of hij zou zeer gunstig werken, en waarschijnlijk de teelt van peul- en knolgewassen mogelijk maken op akkers, waar men die anders vergeefs beproeven zoude. Ook zoo het schijnt bij Garderen , maar elders is deze mergel tot dus verre nog nergens in het Nederlandsch diluvium aangewezen; doch het is wel waarschijnlijk dat hij op meer plaatsen te vinden is; misschien in verbinding met die leembeddingen , welke in Gelderland en het zuiden van Overijssel menigvuldig in de diluviaalheuvels voorkomen. De mergel, welke de Majoor vox B. hoofdzakelijk bedoelt, ligt regelmatig onder de kleilaag, die, volgens hem, genoegzaam overal, digt onder de oppervlakte van den grond in het Noordduitsche diluvium voorkomt. Dikwijls is de mergel uiterlijk volmaakt gelijk aan de klei, en verraadt zich alleen door het opbruisen met zuren. Voor hem, die zich van zijn aanwezen vergewissen wil, is het daarom raadzaam, om zich van een fleschje zwavelzuur of zoutzuur te voorzien en met eenige droppelen van dat vocht te onderzoeken, of de leeinlaag geheel of gedeeltelijk koolzuren kalk bevat. De diluviale leem, waaruit steenen gebakken worden, bevat hier te lande nu en dan kleine brokjes kalk, wel eens met den naam van mennekens bestempeld, die, bij het hakken, de steenen vaneen doen springen. Niet onmogelijk is het dat juist deze leembeddingen uit mergel bestaan. De kleilaag, die gewoonlijk eene 4 tot 5 ellen dikke mergellaag zoude bedekken, is klaarblijkelijk dezelfde welke regelmatig in dat gedeelte van ons diluvium ligt, hetwelk, om zijnen vermoedelijken oorsprong, het Scandinavische genoemd kan worden. Een groot gedeelte van het steengruis, waaruit dit zamengesteld is, bestaat uit vuursteen van krijtgehergten afkomstig, en van daar is voorzeker het aanwezen van kalk niet moeijelijk te verklaren. Onze schrijver heeft zelfs in vele mergels de mikroskopische of met de loupe te onderscheiden koraaldiertjes terug gevonden, welke aan de krijtvorming eigen zijn. Het Scandinavisch diluvium bedekt het noordelijk gedeelte van Nederland en komt niet zuidelijker dan de Vecht in Overijssel voor. Hier, in Groningen, Friesland, Drenthe en Overijssel heeft men de kleilagen dus slechts naauwkeurig te onderzoeken. Dat de mergel reeds gevonden is bij Groningen, op Urk en in de omstreken van Steenwijk, is bekend. Mogelijk zal men hem kunnen aantreffen bij ter, Apel , Onstwedde , Winschoten , Heiligerlee , in de geheele heuvelreeks van Groningen tot Emmen, omstreeks de Leek en Vries, tusschen Westerbork en Hoogeveen, in de omstreken van ApPelscha , Oosterwolde , Oldeberkoop, Drachten, Steenwijkerwold en Steenwijk, in Gaasterland en elders in deze provinciën, waar men leemkuilen vindt. In het diluvium ten zuiden van de Vecht, dat van het overige Overijssel, van Gelderland en Utrecht, komt de geregelde kleilaag van het Scandinavische niet voor. Hier is het meer leem, die in zeer onregelmatige beddingen van weinig uitgestrektheid, op enkele punten, in de heuvels ligt. De regelmatige mergellaag is hier dus niet te zoeken, maar wel het kalkhoudend zand van Epe op de Veluwe, of die mergel, welke zich misschien door de zoogenoemde mennekens verraadt. In Noord-Brabant en het daaraangrenzende gedeelte van Limburg vindt men iets geheel anders. Hier is het weder eene leemlaag, welke zeer algemeen digt onder de oppervlakte aangetroffen wordt en welke, blijkens de daarin voorkomende overblijfsels van voorwereldlijke dieren, genoegzaam zeker ook tot het diluviale tijdperk behoort. Gansch niet onmogelijk is het, dat deze lagen ook mergel bevatten en het ware zeer wenschelijk, dat men zulks bepaald onderzocht. Men vindt dien leem onder anderen, deels voor steenbakkerijen gebruikt, bij Meijel , Nederweert, Eindhoven, Bergeijk , Oisterwijk, Tilburg, Riel en Bergen op Zoom. Dat deze leem van Noord-Brabant in verband staat met het zoogenoemde Liiss van den Rijn en België is niet onwaarschijnlijk, Een gedeelte van deze gronden is kalkhoudend en wordt, als mergel, zeer algemeen ter verbetering van den grond gebruikt. Bij Xanten komt ook mergel voor te midden van het steengruis uit het diluviale tijdperk, maar als eene onregelmatige bedding en dus anders dan die van het Ltiss. Mogelijk is hier te denken aan eene plaatselijke vermenging van kalk uit eene tertiaire of secundaire laag met het diluvium, omdat daar in de nabijheid werkelijk sterk afgeronde tertiaire schelpdieren in het diluvium voorkomen. De Majoor VAN BENNINGSEN-FtiRDER spreekt wijders van mergel die bij • Munster gebruikt wordt. Hier wordt waarschijnlijk eene laag uit het krijt, en dus uit eene secundaire vorming bedoeld; want zoover oostelijk als Munster zijn tot dusverre nog geene tertiaire lagen gevonden, uit welke, zoo als bekend is, de mergel gewonnen wordt, die men in Pruissen , op de westelijke grenzen van het Zutphensche en bij Ulsen in Hannover, menigvuldig gebruikt. Tot ditzelfde tijdvak, en niet tot het diluvium, behooren de rijke mergellagen, welke nog altijd ongebruikt onder Losser en in de Lutte bij Oldenzaal liggen. Omstreeks Ahaus zou men thans moeijelijk akkerbouw kunnen drijven, zonder dien mergel, omdat daarop de hoofdsteun van de bouwerij, de klaverteelt namelijk, berust; en evenwel heeft men het in de nabijheid, op onze. grenzen, niet verder gebragt , dan tot eenige zeer goed gelukte proeven. Tertiaire leem vindt -men binnen onze grenzen veelvuldig. De punten, waar die voorkomt, zijn onder anderen door mij opgegeven in het 2e deel der rerhandelingen van de Commissie voor de Geologische beschrijving en Kaart van Nederland, blz. 190. Geenszins is het onmogelijk, dat deze leem ook nog op andere punten mergelhoudend is. Onze schrijver spreekt nog van eene andere mergelsoort, door hem kalkmergel genoemd, die evenwel slechts in zulke geringe hoeveelheden voorkomt, dat hij zeer zeldzaam voor den landbouw, en buitendien niet op alle gronden te gebruiken is. Hij schijnt hiermede klei- en veenachtige gronden te bedoelen, welke eene overmatige hoeveelheid gruis van zoetwaterschelpen bevatten, gelijk hier te lande, onder anderen onder Diepen. veen bij Deventer en onder Weerselo, voorkomen. Dit zijn alluviale gronden, die nog voortdurend ontstaan, en, wat de herkomst van hun kalkgehalte betreft, te vergelijken zijn met die gronden onzer inpolderingen en droogmakerijen, welke hunne groote vruchtbaarheid voor een gedeelte aan de voorhanden zeeschelpen te danken hebben. Behalve de laatstgenoemde, beschouwt nu de Majoor VON B. F. alle deze verschillende mergelsoorten als één groot geheel, als gedeelten van eene zelfde, gelijktijdig en op dezelfde wijze ontstane laag; van diegene namelijk, welke wij in ons Scandinavisch diluvium aantreffen. Hoewel dit nu, mijns inziens, minder juist is, zoo neemt het niet weg, dat de aanwijzingen van dezen geleerde ons welligt op het spoor zullen brengen van zeer uitgestrekte mergellagen, waarvan wij, thans, evenmin als vroeger de meeste landbouwers der Noord-Duitsche vlakten, zelfs het aanwezen niet vermoeden. Vroeger is hier wel in den blinde gezegd, dat er wel mergel aanwezig zoude zijn, even als elders; maar nimmer heeft men dit gezegde op geologische gronden w2ten te staven. Hoogstbelangrijk is vooral de opmerking, dat meestal slechts een gedeelte en wel het onderste van de kleilagen den koolzuren kalk bevat en dat men zich dus, door het niet aantreffen van dezen in enkele deelen, vooral niet moet laten afschrikken om het geheel te onderzoeken. Wat mergelen is en welke groote winsten daardoor reeds aan den landbouw verzekerd zijn geworden, behoef ik hier niet te herhalen. Men vindt dat in alle leerboeken. Met verstand gedreven en zonder den grond uit te mergelen is er welligt geen e voordeel iger grondverbetering dan die door mergel en kalk verkregen wordt of het moest misschien het droogleggen zijn; twee verbeteringen, die elkander evenwel in het minste niet uitsluiten, maar veeltijds hand aan hand moeten gaan, zoo de akker de hoogst mogelijke winst zal opbrengen. STARING.
---

