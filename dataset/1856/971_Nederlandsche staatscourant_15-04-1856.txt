NEDERLANDEN.
Bij Koninklyk besluit van 12 April 1856, n". 77, is benoemd tot ontvanger der in- en uitgaande regten en accijnsen te Kapellebrug (Zeeland) de heer J. A. van der Hucht, thans meter en taxateur van den turf in het Iste district van Zuidholland.
By Zijner Majesteits besluit van den 9den April 1856, n°. 82, is, met intrekking van het aan den hellebardier bij 's Ryks werf te Amsterdam H. Alberts toegekende wachtgeld, aan hem, met ingang van den lsten dier maand, wegens langdurigen diensttijd , verleend een pensioen ten laste van den Staat, ter somma van drie honderd drie en veertig gulden (f 343) 'sjaars, en zulks overeenkomstig artt. 3, 43 en 47 der Wet van den 9den Mei 1846 (Staatsblad n°. 24) en § § - en d van art. 1 der wet van 31 Mei 1851 (Staatsblad n°. 49).
---

MINISTERIE VAN BINNENLANDSCHE ZAKEN.
Bij het Departement van Binnenlandsche Zaken is ontvangen, van den Minister van Marine, eene som van vier duizend vier honderd negen en twintig gulden, drie en negentig en een halven cent, (f 4,429.935), zijnde het bedrag van den gedanen afstand hunner soldij, door de equipagien Van Zijner Majesteits korvetten Nehalennia en van Speijk, stoomschepen Batavia, Celebes, Borneo, Samarang en Etna en schoonerbrikken Padang, Lansier en Sylph, in de Oost-Indien, ten behoeve der noodlijdenden door den jongsten watersnood hier te lande. 'sGravenhage, den 14den April 1856. De Minister van Binnenlandsche Zaken, Van Reenen.
---

MINISTERIE VAN FINANTIEN.
Bij den Minister van Finantien is ontvangen een muntbiljet van f 10, door een onbekende, onder het postmerk Heerenveen, van den lOden dezer, ten behoeve van 's Rijks schatkist ingezonden. 'sGravenhage, den 12den April 1856. De Minister voornoemd, Veolik.
---

BUITENLANDSCHE BERIGTEN. FRANKRIJK.
Keizer Napoleon heeft jl. Zaturdag aan de leden der conferentie een gastmaal gegeven ,en daarbij , gelijk de Moniteur berigt, den volgenden toast ingesteld: »Ik wijd eenen fcestdronk aan de zoo gelukkig herstelde eendragt tusschen de souvereinen. Dat zij duurzaam zij ! en dat zal zij wezen indien zij altijd op het regt en de geregtigheid, op de ware en regtmatige belangen der volken rust. — De Parijsche Constitutionnel berigt dat des Sultans ratificatie van bet vredesverdrag den 16den dezer met eene stoomboot naar Frankrijk «al afgezonden worden en alzoo tusschen den 26sten en 30sten dezer te Parijs zal kunnen zijn. Hetzelfde ministeriele blad zegt dat de conferentie, naar verzekerd wordt den 16den dezer hare laatste zitting vóór de uitwisseling der ratificatien *al houden.
---

ENGELAND.
Eenigen tijd geleden is, gelijk men zich herinnert, door lord John Russell in het Lagerhuis een plan tot verbetering der volksopvoeding in ■Engeland en Wales voorgedragen. Het doel hetwelk hij beoogde, was dat er voor een ieder gelegenheid zijn zou om in de eenvoudigste kundigheden onderrigt van zedelijke en godsdienstige strekking te bekomen: welke gelegenheid thans aan een gedeelte der bevolking in Engeland ontbreekt, nu het lager onderwijs er grootendeels aan de zorg der kerkgenootschappen en particuliere vereenigingen overgelaten is, en de regtstreeksche bemoeijing des gouvernements zich hoofdzakelijk bepaalt tot het toezigt op de van staatswege gesubsidieerde scholen. Ter voorziening in dit schier algemeen erkende gebrek heeft lord John reeds meermalen zonder voorstellen gedaan; sedert het begin van zijn langdurig staatsmansle- v«n was hij steeds, in en buiten het bewind, werkzaam om in Engeland een nationaal volksonderwijs op liberale grondslagen te stichten. Te dien einde neeft hij thans hoofdzakelijk voorgesteld: den invloed dien het gouvernement <«>or toezigt en geldelijke ondersteuning op het lager onderwijs uitoefent, uit *e breiden en te regelen, en aan het burgerlijk bestuur van gemeenten alwaar de bestaande middelen ter volksopvoeding ontoereikend bevonden gorden, de verpligting op te leggen om eene plaatselijke belasting voor te heffen en om de opbrengst derzelve in overleg met de be•«stingschuldigen aan te wenden tot het oprigten en onderhouden van volksscholen, toegankelijk voor kinderen van alle gezindheden en alwaar het bijbellezen (doch niet het bijwonen dier lezing) tot de verpligtingen zou behooren. Dit plan is in de zitting van het Lagerhuis vanjl. Donderdag en Vrijdag behandeld, maar heelt het lot ondergaan van zooveel vroegere voorstellen tot verbetering van heilager onderwijs in Engeland, die schipbreuk hebben geleden op de vrees voor staatsmonopolie, voor enkel wereldlijk volksonderrigt en voor kwetsing van de godsdienstige overtuiging der minderheden. Daarop hoofdzakelijk kwamen de tegenbedenkingen neder, die èn door liberale èn door conservative leden ingebragt zijn. Lord John Russell verdedigde zijn plan en hield eene uitvoerige rede om te betoogen dat de Staat de zorg voor de volksopvoeding niet aan da vrijwillige bemoeijingen van particulieren en van kerkelijke vereenigingen mogt overlaten; dat hetgeen hij voorgesteld had, het verwijt van dwingelandij en staatsmonopolie geenszins verdiende ; dat het in theorie schijnen kon tot een ongodsdienstig en enkel wereldlijk onderrigt te leiden, maar dat dit gevaar in de praktijk wel te vermijden was, terwijl hij zich in allen gevalle daaraan nog liever wilde blootstellen dan het volksonderwys 'in den tegenwoordijen toestand laten. Ten slotte zijner rede verzocht hij de vergadering om zich thans te vereenigen met dat gedeelte van zijn voorstel, hetwelk strekte om het bestaande stelsel van rijkssubsidien en staatstoezigt uit te breiden en te regelen , terwijl hij het overige wegens den tegenstand, dien het voor alsnog vond, introk. Ook na deze inkrimping werd het voorstel van lord John door den minister van binnenlandsche zaken nog maar gedeeltelijk goedgekeurd, terwijl hij verklaarde dat het, als een geheel beschouwd, hem niet geschikt scheen tot oplossing van een vraagstuk welks moeijelijkheid bij elke nieuwe discussie te meer aan het licht kwam. Hij voegde er bij, dat het gouvernement volhardde bij het voorstel hetwelk het in het Huis der Lords onlangs gedaan heeft, om aan plaatselijke besturen vrijheid tot het invoeren eener schoolbelasting te geven; want in onderscheiden plaatsen zou men bezwaarlijk op eenige andere wijze de middelen tot het oprigten en onderhouden van een genoegzaam aantal goede scholen kunnen vinden ; hij ontveinsde echter niet dat men door het invoeren eener schoolbelasting, ook wanneer het aan de plaatselijke besturen bij de wet niet voorgeschreven maar alleen veroorloofd wierd , den weg zou betreden die tot een enkel wereldlijk volksonderwijs zou kunnen leiden. Ten slotte heeft het Huis met eene groote meerderheid (260 stemmen tegen 158) besloten het voorstel van lord John Russell eenvoudig ter zijde te leggen. 11 Deze stemming — zegt de Times, een orgaan van gematigd liberale begrippen — is eene heilzame les voor hen die wanen dat ons volk gezind is om zijn regt van zelfbeheer in zake van opvoeding aan eenen hoop schoolmeesters en doctrinairen af te staan. Wij dragen er, en waarschijnlijk te regt, roem op, dat wij niet geregeerd worden, maar ons zelven regeren; wie hier te lande iets groots wil tot stand brengen, moet het volk tot zijnen medewerker, niet tot zijn werktuig trachten te maken. Dat schijnt lord John Russell niet te weten, en daarom heeft hij een plan voorgesteld, hetwelk door alle partijen, liberalen, tory's en conseivativen, verworpen is. Zoo veel als onder een volk gelijk het onze door het staatsbestuur voor de volksopvoeding gedaan kan worden, geschiedt onder het bestaande stelsel reeds; en dat zou in de waagschaal worden gesteld, indien men de bemoeijingen des gouvernements met het onderwijs verder wilde uitbreiden. Lord John Russell verliest uit het oog, hoe veel door vereenigingen van particulieren kan gedaan worden. Zoo wij met dwang geldelijke bijdragen voor het schoolwezen gingen heffen, zou het eerste gevolg zijn dat alle scholen, die thans uit vrijwillige bijdragen bekostigd worden, te gronde gingen. Mogt het Éngelsche volk ooit in eene algemeene schoolbelasting bewilligen, dan moet het ook, als een daarvan onafscheidelijk gevolg, een algemeen stelsel van enkel wereldlijk volksonderwijs aannemen, en hiervan schijnt het, airs thans voor alsnog, zeer ver verwijderd te zyn. — Met het eind der afgeloopen week hebben al de Éngelsche oorlogs * schepen de Oostzee verlaten. —De jongste weekstaat der Bank van Engeland, den sden dezer opgemaakt, wordt in meer dan dén opzigt ongunstig geacht, en toont dat de oorzaken, die de klinkende ruilmiddelen uit Engeland doen wegvloeijen, nog in werking zijn. Zij had toen 392,228 L. st. minder specie in kas en voor 427,615 L. st. meer bankbiljetten in omloop, dan eene week vroeger.
---

RUSLAND.
Volgens een particulieren brief uit St. Petersburg heeft Keizer Ale_=ander dezer dagen bij zijn bezoek in Finland verklaard, weldra de algemeene vergadering van vertegenwoordigers dier provincie te zullen bijeenroepen, ten einde haar over eenige maatregelen, die hij in het belang van dat gewest voorgenomen had, te raadplegen.
Die vergadering tis sedert 1811 niet zamengeroepen, terwijl vol■gens eene bepaling* van het verdrag tot inlijving van Finland in Rusland om de vijf jaren moet bijeenkomen. Dezelfde brief zegt dat de werken tot versterking van Kronstadt bestendig voortgezet worden.
---

