NEDERLANDEN.
(Staatsblad ?i°; 69.) BESLUIT van den 12den Julij 1856, houdende instelling van den Baad van Tucht, bepaald hij art. 25 der wet van 7 Mei 1856 (Staatsblad n°. 32). Wij WILLEM Hl, bij de gratie Gods, Koning der Nederlanden, Prins van Oranje-Nassad , Groot-Hertog van LUXEMBURG, ENZ., ENZ., ENZ. Op de voordragt van Onzen Minister van Justitie, van den 7den dezer n\ 68, A., Kabinet, en van Onzen Minister van Marine ad interim, van den 9den daaraanvolgende n°. 2; Gelet op art. 25 der wet van 7 Mei 1856 (Staatsblad n°. 32), bepalende dat door den Koning zal worden ingesteld een Baad van Tucht, bestaande uit twee zee-officieren en drie koopvaardijschippers, in of buiten Werkelijke dienst, zitting houdende te Amsterdam, Hebben goedgevonden en verstaan: tot president van den bedoelden raad te benoemen en aan te stellen: J. H. Volmer Knollaert, gepensioneerd kapitein-luitenant ter zee, equipagemeester der Marine te Amsterdam; tot leden: J. W. van Bisselick, luitenant ter zee der lste klasse, tijdelijk inspecteur over het loodswezen te Amsterdam, D, Boes Lutjens, J. 11. Schippers en T. D. Sickens, koopvaardijschippers. Onze Ministers voornoemd zijn, ieder voor zooveel hem aangaat, belast met de uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan de Algemeene Rekenkamer tot informatie. Het Loo, den 12den Julij 1856. WILLEM. De Minister van Justitie, J. J. L. v. d. Brugghen. De Minister van Marine ad interim, De Smit v. d. Broecke. Uitgegeven den twee en twintigsten Julij 1856. De Directeur van het Kabinet des Konings, De Koek.
Bij besluit van 19 Julij jl., n». 57, heeft Zijne Majesteit goedgevonden de benoeming van H. Blaauwpot, burgemeester van Eenrum , tot secretaris dier gemeente, met Zijne goedkeuring te bekrachtigen. Bij besluit van 19 Julij jl., n°. 58, heeft Zijne Majesteit goedgevonden I°. op hun verzoek eervol ontslag te verleenen : aan den heer D. van der Linden, als buitengewoon heemraad van het polderdistrict Buren (Gelderland); # i .; r\ •;<_ aan den heer A. J. van Hoytema, als secretaris van het polderdistrict Culemborg (Gelderland); :.!• Vk' aan den heer M. F. Alewijn, als hoogheemraad van den Zeeburg en Diemerdijk (Noordholland) en als heemraad bij het collegie over de rivier deEem (Utrecht); aan den heer C. de Buijter, als poldermeester van den polder Broek en Langen Biezen onder Usselstein (Utrecht); _ t aan den heer 11. M. Hoeksema, als schepper voor de schepperij van Leegkerk en Dordwerd (Groningen); aan den heer W. A. Hesse, als lid der directie van het Tienkarspelen zijlvest, voor het karspel Sellingen (Groningen); 2°. in to trekken het besluit van 27 April 1856 , n». 28 , voor zoo voel betreft de benoeming van den heer J. Bloklmis, tot dijkgraaf van den Arkemheenschen polder (Gelderland); 3°. te benoemen: tot dijkgraaf van den Arkemheenschen polder , den heer J. A. Mouw ; tot hoogheemraden voor den ring van Putten (Zuidholland) de hecren H. de Vos, D. Vennaat, P. de Baat, J. Saarloos en D. Oosthoek ; tot heemraden in het dijkscollegie van den lande van Voorne (Zuidholland) , de heeren J. Trouw, mr. 11. T. Hoyer, G. Spoon, C. Vijfvinkel, J. W. Hein en mr. A. M. de Bouville; tot hoogheemraad in het dijkscollegie van de Watergraafsmeer (Noordholland) , den heer jhr. II J. Butgers van Bozenburg; tot hoogheemraad van den Zeeburg en Diemerdijk, wegens Abcoude, (Noordholland) den heer J. P. C. baron van Beede tot Ter Aa; tot heemraad van den Zuidpolder bij Edam, den heer P. de Leeuw; tot schout en secretaris der polders Willeskop, Kortheeswijk en Blokland (Utrecht), den heer M. van' Berkel; tot hoogheemraad van het waterschap Heijcop, genaamd de Lange Vliet (Utrecht), den heer J. W. Bomer; tot poldermeester van den polder Broek en Lagen Biezen onder IJsselsteiu (Utrecht), de heeren C. Bos Jz. en J. van Wijk ;
tot gecommitteerden in den polder Sekdoorn (Overijssel) den heer T. Pothof; tot lid der directie voor het karspel Vriescheloo, Tienkarspelen zijlvest (Groningen), den heer B. G. Iluizingh ; tot mede-volmagt in het bestuur van den Noordpolder (Groningen), den heer H. Knolwelt. Bij Zijner Majesteits besluiten van den 17den Julij 1856, n°. 64 en 65, zijn benoemd : tot plaatsvervangend kantonregter te Oirschot, 11. B. Smitz, mcd. doctor en lid van den gemeenteraad aldaar; tot notaris te Neede, C. T. van de Velden, candidaat-notaris te Zutphen. Bij Zijner Majesteits besluit van den 18den Julij 1856, n°. 61, is benoemd tot plaatsvervangend kantonregter te Vianen J. Cambier, lid der Provinciale Staten van Zuidholland en van den gemeenteraad te Vianen. Bij Koninklijk besluit van den 16den Julij 1856, n°. 49, is, met ingang van den lsten Augustus aanstaande, aan den luitenant ter zee van de lste klasse T. Pan opgedragen de betrekking van directeur der werkplaatsen van en magazijnmeester by het algemeen betonnings-magazijn te Enkhuizen.
---

MINISTERIE VAN BINNENLANDSCHE ZAKEN.
Circulaire aan de Commissarissen des Konings in de provinciën. De Koning, overtuigd dat de nijverheid door niets meer kan bevorderd worden dan door algemeene verspreiding van nuttige kennis, verlangt regeling, uitbreiding en aanmoediging van industrieel onderwijs. Alvorens daarover voorstellen aan Zijne Majesteit te doen, wensch ik met de bestaande inrigtingen te worden bekend gemaakt. Sommige dier inrigtingen zijn door de zorg der gemeentebesturen tot stand gekomen , maar de meeste danken haar aanwezen aan de loffelijke pogingen der Maatschappijen tot Nut van 't Algemeen en ter Bevordering van Nijverheid, of van andere vereenigingen. Ik vlei mij echter, dat van alle de volledige opgaven met welwillendheid zullen gedaan worden. Ik verzoek U H.E.G. dus, mij, binnen den tijd van vier weken, opgave te doen der inrigtingen van industrieel onderwijs in uwe provincie. Ik verlang daarbij voor elke inrigting aanwijzing van de volgende bijzonderheden: I<>. wanneer en door wien zij tot stand is gekomen, door wien zij onderhouden wordt en welke hare geldelijke middelen zijn; 2°. het programma der lessen aan de inrigting gegeven; 3°. de namen der onderwijzers , de vakken door hen onderwezen en de bezoldiging die zij daarvoor genieten; 4°. het aantal leerlingen in de verschillende jaren van het bestaan der inrigting, hun leeftijd bij de toelating tot de lessen en bij het verlaten der inrigting; s°. de stand waartoe de leerlingen vóór en na bet genoten onderrigt behooren; 6°. alle verdere inlichtingen, waardoor die inrigtingen kunnen gekend worden. 's Gravenhage, den 21sten Julij 1856. De Minister van Binnenlandschc Zaken, Simons.
---

BUITENLANDSCHE BERIGTEN. SPANJE.
Het Spaansche regeringsblad, de Gdceta de Madrid van den 16den dezer, behelst in zijn officieel gedeelte het volgende artikel: n De opstand is bedwongen en geëindigd, de heerschappij der wet hersteld. Het gemeentebestuur van Madrid en het hier gevestigde bestuur der provincie zijn op bevel der militaire overheid ontbonden. Insgelijks is de gewapende burgerij dezer hoofdstad ontbonden, om eene nieuwe organisatie te ondergaan. Op deze laatste bepaling is eene uitzondering gemaakt voor de twee dappere compagnien der nationale garde, welke haren eed van trouw aan de Koningin en het vaderland gehouden hebben. Op dit oogenblik (ten 7 ure 's ochtends van den 16den Julij) gaat men over tot het ontwapenen der nationale garde van Madrid. » De door partijgeest gedreven minderheid van de volksafgevaardigden, die eergisteren in het locaal der Cortes onwettiglijk beraadslaagd had, en die gisteren ochtend weder bijeen gekomen was, na de verklaring des gouvernements ten aanzien van de onwettigheid en gewelddadigheid van hare handelwijze te hebben ontvangen, beeft besloten zich te ontbinden. w » De stremming van het verkeer binnen de hoofdstad heeft opgehouden. De verklaring des gouvernements aan de leden der Cortes, waarvan _et bovenstaande artikel gewag maakt, wordt insgelijks door de Gaceta medegedeeld. Zij is, onder dagteekening van 14 Julij, door den maarschalk O'Donnell aan den voorzitter der Cortes-vergadcring gerigt, en luidt aldus: » Mijnheer, het is mij onmogelijk in te stemmen met het verlangen, hetwelk Uwe Excellentie mij in haar schrij ven van heden avond doet kennen; want het is blijkbaar en wereldkundig en door officiële opgaven aan het gouvernement *bekend, dat er te Madrid geen genoegzaam aantal volksaf"eva»rdigden aanwezig is om de Cortes te kunnen uitmaken. Alzookan Harer Majesteits gouvernement aan de heden gehouden vergadering het karakter van wettigheid niet toekennen , hetwelk Uwe Excellentie daar,aan toeschrijft; want zij bestond slechts uit eene 'minderheid va» de grondwetgevende Cortes, welke, aan den aandrang der oproerhngen blootstaande., alzoo niet in staat was om met de noodige vrijheid te beraadslagen. Dat is ook de reden, waarom de benoeming van het nieuwe kabinet niet aan de kamer bekend gemaakt is. _ _ "m n Krachtens een in rade van ministers vastgesteld besluit der Koningin geef ik u dit antwoord , en verwittig ik u dat geen antwoord zal gegeven ■worden op eenigen anderen brief, die door u of andere volksafgevaardigden aan mij mogt gerigt worden in den naam der Cortes, zoo lang deze niet wettiglijk vergaderd zullen zijn." Volgens een Eransch dagblad hetwelk in de Spaansche hoofdstad uitkomt f het Journal de Madrid, heeft de voorzitter der Cortes aan den maarschalk O'Donnell geschreven, dat de te Madrid aanwezige leden der grondwetgevende vergadering zich haastten uiteen te gaan , zoodra zij vernomen hadden dat hunne bijeenkomst door de Koningin als_ onwettig beschouwd werd. » Dat schrijven (zegt het genoemde dagblad) is een stuk van echt parlementairen geest. Hoe velen zijn in de straten der hoofdstad gesneuveld, die nog bij hunne gezinnen zouden zijn, indien hetzelve ter kennis des publieks gekomen ware voor dat een voornaam lid van de Cortes, de heer Pascual Madoz, door zijne onbedachte aanspraak de gemoederen opgeruid had." — De Gaceta de Madrid van 16 Julij behelst ook een bevelschrift van de Koningin , mede-onderteekend door den minister van finantien,_ waarbij de hoofden der gewestelijke besturen van do kabinets-verandering verwittigd en tevens uitgenoodigd worden om te zorgen voor de uitvoering en handhaving der door de Cortes gemaakte wetten , en met name van die tot vrijmaking der in de doode hand zijnde goederen. Hieruit wordt opgemaakt dal het nieuwe ministerie ook de invoering der belasting, die ter aanvulling van het tekort in de schatkist door de Cortes eenigen tijd geleden uitgeschreven is, doorzetten wil, alsmede de veiling der kerkelijke goederen ten behoeve der schatkist. Dit laatste is eeneteleurstel- Ym" voor de kerkelijk-gezinde dagbladen: een daarvan vindt daarin grond om te zeggen dat » de revolutie in het nieuwe bewind van Spanje even zeer als daar buiten heerscht."
In vroegere berigten was gezegd, dat de te Madrid vereenigde leden der Cortes op bevel van het nieuwe ministerie uiteen gejaagd zjjn. Volgens officiële berigten, hierboven medegedeeld, zijn zij vrijwillig uiteen gegaan, omdat zij niet wettiglijk beraadslagen konden. Defce stap van de volksafgevaardigden heeft, volgens een schrijven uit Madrid van 16 Jobj, een beslissenden invloed gehad op.den afloop van den stryd in de straten der hoofdstad. Dat schrijven, afkomstig van eenc_ vrij onpartijdige hand en door de voornaamste dagbladen van Parijs medegedeeld, behelst bet volgende: il Gisteren heeft de nationale garde op onderscheiden punten van gewigt den stryd tegen de troepen tot na den middag volgehouden, terwijl de leden der Cortes, die in de hoofdstad waren, te zamen beraadslaagden zonder dat do uitkomst dier beraadslaging onder het publiek bekend wierd. Doch tegen 4 ure begon de nationale garde plotseling hare positien te verlaten. Ten vijf ure zag men op de straten nog maar alleen kleine «roepen gewapende burgers , naar huis gaande en roepende dat de aanvoerders der bataillons verdwenen waren en dat de officieren hunne onderhoorigen uitgenoodigd hadden om den strijd op te geven. Tegen zes ure waren alle posten door de nationale garde verlaten, behalve een plein, alwaar den volgenden nacht noggeduriggeweerschoten gewisseld zijn. » Ziehier de oorzaak van die onverwachte wending der zaken. De minderheid van de Cortes had in hare bijeenkomst besloten uiteen te gaan en daarvan door tusschenkomst van den voorzitter der kamer aan den president-minister do reden bekend te maken. Dit was eene wel niet uitdrukkelijke maar toch onmiskenbare erkenning der wettigheid van het nieuwe bewind, en alzoo werd het verzet tegen hetzelve onwettig; hierom besloten de hoofdofficieren der nationale garde hunne manschappen naar huis te zenden. Buitendien begreep men, dat de zege der, nationale garde den val des troons en het volstrekte overwigt der republikeinsch-gezinde demokraten ten gevolge zou kunnen hebben. Jammer dat men dit niet eerder begrepen heeft, want dan zou de. bloed vergieting voorgekomen zijn. n Doch het gepeupel, onder het bevel van den stierenvechter Pucheta, die zich in de beroerten van Julij 1851 door revolutionaire gewelddadigheden berucht gemaakt heeft, vond niet goed dat de strijd gestaakt wierd. Het begon onder trompetgeschal en met slaande trom langs' de straten te trekken. De tamboer sloeg den generalen marsch. Eenige gewapende burgers, tot de driftigste heethoofden behoorende, voegden zich bij dien ongercgelden volkshoop, doch eerst (hetgeen zeer opmerkelijk is) na de uniform der nationale garde afgelegd en do burgerkleding aangedaan te hebben. « Pucheta en zijn aanhang verschansten zich vervolgens op onderscheiden punten der stad, versperden er do straten, en bezetteden do huizen waaruit hunne barricaden beschoten konden worden. » De militaire overheid wilde de troepen niet aan een straatgevecht in den nacht en met ongelijke kans blootstellen; zij hebben eerst heden (den 16den) in den vroegen ochtend het vuur geopend ;en tot vijfure des avonds zijn geweer- en kanonvuur aangewend tot het bedwingen der beden , die zich onder het bevel van Pucheta in eenige huizen verschanst hadden. Eindelijk, toen die aanvoerder gesneuveld was en de verdedigers der barricaden fel en van nabij bestookt werden, zijn de troepen meester van de kanrpplaats geworden. Een groot aantal_personen, meerendeels handwerkslieden, zijn gevangengenomen. Ook zijn er velen gesneuveld. Het aantal dooden en gewonden aan weerszijden laat zich nog niet juist opgeven ; het moet omstreeks twee honderd zijn. ii De stad heeft thans haar gewone voorkomen weder; men kan ongehinderd langs de straten gaan; alleen heerscht in eenige achterbuurten nog eenige woeling, en uit verscheiden huizen is op alleen gaande soldaten gevuurd. » Het gouvernement heeft eene volledige zege behaald. Zijne eerste handelingen zijn gematigd en verzoenend. Het ministerie i 3 voornemens de staatkunde te volgen van de volksafgevaardigden, die zich onder den naam van de liberale verceniging tor bevordering eencr wijsselijk getem* perde volksvrijheid aaneen gesloten hadden. » Espartero is bij deze gelegenheid, gelijk altijd, besluiteloos geweest. Den 14den heeft hij zich in de vergaderzaal der Cortes vertoond, doch slechts een oogenblik; de gisteren aldaar gehouden bijeenkomst is door hem niet bijgewoond. Hij bleef in zijn hotel, zonder aan iets hoegenaamd deel te nemen. Men zegt dat hij een paar pistolen bij zich droeg, en dreigde zich te zullen doodschieten, indien men hem dwingen wilde om buiten 's huis te komen en de volksmenigte toe te spreken of eenige openlijke demonstratie te doen. « De Koningin heeft bij het gebeurde grooten moed betoond. i) Er is een nieuw stedelijk bestuur van de hoofdstad benoemd ; aan het hoofd daarvan staat de markies Perales , gewezen gouverneur van Madrid tijdens de beroerten van Julij 1854. De keuze van dien man, alsmede die der leden van den gemeenteraad, welke uit onderscheiden partijen genomen zyn , bewijst dat het gouvernement zijn programma of, juister gesproken, het programma hetwelk aan hetzelve toegeschreven wordt, niet uit het oog verliest." De Madridsche berigtgever der Indépendance Beige, wiens bcrigten steeds gunstig voor de bewegingspartij zijn , bevestigt in de hoofdzaak de opgaven van het bovenstaande schrijven: ook uit zijn verhaal blijkt dat de maarschalk Espartero, tot groots teleurstelling der heethoofden, geweigerd heeft zich aan het hoofd des opstands te stellen of de burgery in haar verzet aan te moedigen; dat daarop de leden der Cortes en vervolgens ook de gewapende burgerij uiteen gegaan zijn, den strijd aan het laagste gepeupel overlatende. » Gedurende den morgen van den 15dcn (zoo schrijft die berigtgever) hoorde men hier en daar leve Espartero! leve het volk! weg met O'Donnell! roepen, maar ten vier ure 's namiddags waren de zaken gansch anders gesteld: toen hoorde men verwoede kreten tegen den Hertog der Overwinning en tegen de volksafgevaardigden van de oppositie-partij." Zoodra den 15den te Sarragossa berigt kwam van het te Madrid gebeurde, hebben de militaire, politieke en burgerlijke overheden van de provincie en de stad, alsmede de bevelhebbers der gewapende burgerij, zich in het paleis van den kapitein-generaal van Arragon vereenigd. Daar is, onder voorzitting van dien hoogen ambtenaar, besloten , eene°proclamatie aan de inwoners der provincie te rigten van dezen inhoud: » Te Madrid heeft eene voor de zaak der vrijheid noodlottige gebeurtenis plaats gehad. De man, die in Julij 1854 in den naam der wet in opstand kwam , heeft zich in strijd met diezelfde wetten van het hoog gezaf meester gemaakt, daarbij de souverelniteit der natie aanrandende en het bloed des volks doende stroomen. De immer heldhaftige stad, Sarragossa, het bolwerk der vrijheid, kon bij zulk eenen aanslag niet onverschillig toezien; en zij komt thans in openlijk verzet tegen het gouvernement, met het onwrikbare besluit om de wapenen niet neer te leggen voor dat de vrijheid des vaderlands voor altijd gevestigd _ is. Te dien einde hebben de ondergeteekenden zich tot eene junta vereenigd: deze commissie geeft u kennis van de zoo gewigtigegebeurtenissen, en noodigtuuit, om met de hoofdstad der provincie gemeene zaak te maken, om als een enkel man op te staan, en u toe te rusten voor het verzet tegen eene regering, welke hare taak aanvangt met aan het volk haren despotieken wil door middel van kanonvuur op te dringen. » Maar terwijl deze junta uwe toetreding tot den stap der hoofdstad wenscht, raadt zij u dringend, met de meeste gematigdheid te werk to gaan en elke buitensporigheid , die aan onze heilige zaak afbreuk zou kunnen doen, tegen te houden. Ook de geringste wanordelijkheid zou diensti"- zijn voor de zaak onzer vijanden, die met blijdschap ons in regeringloosheid zouden zien vervallen, in de hoop dat daardoor do afkeer °van hunne dwingelandij zou verminderen. Eendragt en verzet tegen het ministerie van O'Donnell, dat zij onze leus; zoo zullen wij ook de volksvrijheid redden." — Het boven aangehaalde Journal de Madrid zegt: »De gezant van Frankrijk hier ter stede is, niettegenstaande de drukkende zomerhitte, op zijnen post gebleven, in de verwachting van gewigtige gebeurtenissen, die een ieder vooruitzag. H\j heeft aan het gesticht ter verpleging van zieke Franschen alhier bevel gegeven om alle gewonden op te nemen, welke zich mogten aanmelden ; en in de laatste dagen is hij bestendig bij de Koningin geweest. Het corps diplomatique heeft zich ook op het koninklijk paleis vervoegd. De afwezigheid van den Britschen gezant liep zeer in het oog." .. In een bij de Londensche Tunes ontvangen schrijven uit Parijs leest men: »Te Madrid wordt gezegd dat de Koningin naar den raad van den Franschen gezant gehandeld heeft: want persoonlijk is zij veel meer met Espartero dan met O'Donnell ingenomen. Het is, alles beschouwd, gelukkig dat de Engelsche gezant wegens den slechten staat zijner gezondheid Madrid verlaten had; want anders zou hij öf Frankrijks invloed hebben moeten tegenwerken, hetgeen voorde goede verstandhouding tusschen de Westersche mogendheden nadeelig zou zijn, of zich zwijgend en nederig aan de zijde van den heer Turgot geschaard hebben, waardoor hij in strijd zou geraakt zijn met de denkwijze en gezindheid, die de Engelschen sedert lang ten aanzien der Spaansche aangelegenheden koesteren." — Er zijn goene latere tijdingen uit Spanje ontvangen dan de gisteren medegedeelde uit Madrid van 18 en uit Barcelona van 19 Julij: de rust was aldaar toen hersteld. : ________ Ook van Sarragossa zijn geene nadere tijdingen ontvangen; bet berigt dat de meerderheid der Cortesvergadering zich aldaar zou vereenigd hebben, Ï3 nog niet bevestigd.
---

