NEDERLANDEN.
Bij Zijner Majesteits besluit van den 16den July 1856, n°. 50, is aan N. Sterk, op zijn daartoe gedaan verzoek, eervol ontslag verleend uit ey"ne betrekking van notaris te Dinxperlo. Bij Zijner Majesteits besluit van den 16den Julij 1856, n°. 51, is benoemd tot kantonregter te Oostburg, mr. F. J. Hennequin, thans griffier bij het kantongeregt te Zierikzee. Bij Koninklijk besluit van 17 Julij 1856, n°. 66, is benoemd tot controleur aan het waarborg-kantoor der gouden en zilveren werken te Alkmaar, de heer P. H. Vreede, thans commies-stempelaar te sGravenhage. Bij Zijner Majesteits besluit van den 18den dezer, n°. 58, worden met den eersten Augustus aanstaande bevorderd tot kapiteins ter zee de kapitein-luitenants ter zee C. J. Berghuis en B. 67. Escher.
---

BUITENLANDSCHE BERIGTEN. SPANJE.
De Parijsche Constitutionnel zegt: » Wegens de gebeurtenissen, die thans in Spanje voorvallen, heeft het Fransche gouvernement gemeend eenige voorzorgmaatregelen te moeten nemen. De minister van oorlog heeft aan verscheiden regementen bevel gezonden om zich nader bij de Spaansche grenzen te begeven ; maar het is geenszins het plan, aan dien kant eene krijgsmagt van 25,000 man te vereenigen, zoo als onderscheiden dagbladen gemeld hebben. ii Den 18den was het te Madrid rustig; de ontwapening der nationale garde was voltooid. Den 19den was te Barcelona de kortstondig gestoorde orde door de troepen hersteld, en de nationale garde ontwapend. » In Navarra, Biscaye en Guipuscoa heerschte rust. » Van Sarragossa zijn geene nadere tijdingen ontvangen; door het oproer aldaar is de telegraaph-communicatie tusschen Madrid en de Fransche grenzen afgebroken." ■— Den 14den dezer is te Madrid door het nieuwe ministerie, terstond nadat het zich gevormd had, een besluit van de Koningin afgekondigd, de volgende bepalingen inhoudende: ii Art. 1. Al de provinciën van het Schiereiland en de nabij gelegen eilanden worden in staat van beleg gesteld. Art. 2. Zoo lang de staat van beleg aanhoudt, zullen de kapiteinsgeneraal der onderscheiden provinciën de buitengewone bevoegdheid hebben en uitoefenen, welke hun voor zoodanige gevallen door de algemeene verordeningen op de landmagt alsmede door de bestaande wetten *n reglementen toegekend wordt. Art. 3. Van de aanwending en toepassing dier buitengewone bevoegdheid zal het gouvernement rekenschap aan de Cortes afleggen." Dit besluit is genomen op eene voordragt van het ministerie aan de Koningin, welke in de Gaceta de Madrid van den 14den dezer, te gelijk met het besluit, openbaar gemaakt is, en aldus luidt: » Daar het ministerie, hetwelk den Hertog der Overwinning tot voorzitter had, ten gevolge van het in zijn midden opgerezen verschil van gevoelen ontbonden is, en daar Uwe Majesteit het bestier der openbare aangelegenheden aan de verantwoordelijke ministers, die de eer hebben dit verslag aan ute rigten, toevertrouwd heeft, zoo was het de eerste pligt van het nieuwe kabinet, ernstig en onpartijdig den toestand te overwegen , waarin ons land door den noodlottigen zamenloop en de pngelukkige verwikkeling van tallooze omstandigheden, van oude of jonge dagteekening, verkeert. Sedert het begin dezer eeuw is Spanje nooit in een gevaarlijker toestand geweest. » Bij de opgewondenheid der hartstogten, de onderlinge botsing der belangen en de heftige worsteling der staatspartijen, die elke politieke omwenteling vergezellen en volgen, kwam sedert de zege der volksbeweging van Julij 1854 het volslagen gemis van eene stelselmatige wetgeving voor politieke en administrative aangelegenheden; verder de vernieuwing en verandering van het geheele personeel der burgerlijke Btaatsdienst; de opeenhooping van aanhangige vraagstukken van maatschappelijk of godsdienstig belang; de hervatting van den oorlog tegen net regerende geslacht in de provinciën van Arragon; de heerschende 2lekte ;de duurte der levensmiddelen; in alle deelen des rijks talrijke aanrandingen der openbare orde, van meer of minder ernstigen aard. " Aan dat jammerlijke tooneel ontbrak niets meer dan de jongste °proeren, die door hunne bovenal socialistische strekking groote verwoesting in de doorgaans zoo rustige gewesten midden in het Schiereiland aangerigt hebben, en waarvan eenige, in kleiner getal trouwens, "jaar niet minder geducht van aard, zich als eene vliegende pestziekte jfttgebreid hebben over andere provinciën langs de zee of binnen in het » Het valt ons hard te zeggen, Mevrouw, maar het is onze pligt: al wat het beleid, de wijsheid en vaderlandsliefde van de grondwetgevende Cortes en van het afgetreden kabinet gedaan hebben, om het met eiken dag wassende springgetijde van jammeren te kceren, is vruchteloos geweest. » 'Noch de tegenwoordigheid, het gezag en de medewerking des parlements; noch de aanwending der buitengewone bevoegdheid, waarmede het afgetreden kabinet tot op den laatsten dag van zijn bestaan is'bekleed geweest; noch de instandhouding of invoering van den staat van beleg in uitgebreide landstreken ; noch de snelle, strenge en afschrikkende werking der militaire strafregtspleging, ingevoerd op den gebiedenden eisch der omstandigheden — dat alles heeft tot nog toe niets gebaat om de maatschappelijke en politieke gehoorzaamheid te herstellen, den openbaren vrede te behoeden, de orde ook maar kortstondig tegen dadelijke stoornis te beveiligen. n In dezen staat van aanhoudende krisis, Mevrouw, eischt 's lands belang klaarblijkelijk een ander regeringsstelsel: het eischt eene staatkunde welke streeft naar eendragt en verzoening tusschen alle mannen en alle staatspartijen, welke de constitutionele monarchie aankleven; het eischt regtvaardige maar tevens afdoende en krachtige beteugeling van allo rustverstorendo elementen, welke op den bodem der burgermaatschappij woelen of hare oppervlakte beroeren; het eischt, ten slotte, Mevrouw, de tijdelijke zamentrekking en volstrekte eenheid van het staatsgezag, hetwelk omzigtig en gematigd maar ook krachtig en vastberaden alom gelijktijdig behoort te werken , opdat zijne werking door een onafgebroken gang klem behoude en niet in onzamenhangende en onvruchtbare krachtsinspanningen te loor ga, ten einde een zware maar heilrijke schok aan het beginsel van ondergeschiktheid de thans verlamde veerkracht, aan de wetten het haar verschuldigde outzao-, aan de burgers de waarborgen voor hunne heiligste regten en daarmede de gerustheid hergeve, en in de gemoederen der ingezetenen weder orde, in hetj rijk weder vrede brenge. » Óp deze en geene andere wijze, Mevrouw, is de burgermaatschappij reeds meermalen, in en buiten Spanje, gered, onder minder dringende en minder bezwaarvolle omstandigheden dan waarin ons land thana verkeert. Op deze en geene andere wijze worden de natiën voor den ondergang behoed. » Het gouvernement koestert de vaste hoop, Mevrouw, dat bet met hulp van den grooten maatregel, dien het Uwer Majesteit voorstelt, en van die maatregelen welke het, dit rapport in aller ijl moetende opstellen, u slechts vlugtig heeft kunnen aanduiden, spoedig zal kunnen geraken tot het groote doel waarnaar het streeft, en waarheen het gewezen wordt door den meest alledaagschen maar tevens duursten, stelligsten en gewigtigsten pligt van elke gevestigde overheid. ii Wanneer het daarin geslaagd zal zijn met de alvermogende ondersteuning van de publieke opinie, welke zich nadrukkelijk in dien zin verklaard heeft, dan zal het gouvernement zich haasten een anderen maar niet minder heiligen en niet minder stelligen pligt te vervullen, door de zaken weder op den regelmatigen voet te brengen, door zijne handelingen aan de beoordeeling der Cortes te onderwerpen, door zich in het bestier des lands en in zijne betrekking met het parlement stipt te houden aan'die beginselen van eerbied voor de wet en van liefde voor de vrijheid, waaraan Harer Majesteits tegenwoordige raadslieden hun leven lang opregte hulde gebragt hebben." — Verder behelst de Gacela de Madrid van den 14den een besluit der Koningin, waarbij, gedurende de afwezigheid der heeren Luzuriaga en Bayarri, de hun opgedragen portefeuilles van justitie en marine tijdelijk aan den minister van binnenlandsche zaken en dien van oorlog toevertrouwd worden. Hieruit blijkt, dat de beide mannen , wier namen aan het kabinet van den maarschalk O'Donnell eene liberale kleur gaven, zich bij het uitbreken der ministeriele krisis niet te bevonden; waarom men denkt, dat zij buiten hun weten tot minister benoemd zyn en de benoeming niet aangenomen hebben.
---

ENGELAND.
De Londensche Times verdedigt in zijn nommer van jl. Zaturdag op nieuw de Engelsche opvatting van de verdragsbepalingen betrekkelijk Midden-Amerika, en zegt verder: n Het schijnt dat de juistheid dier opvatting door het gouvernement der Vereenigde Staten niet langer betwist wordt; dat meenen wij te mogen opmaken uit de voorstellen, die de Noord-Amerikaansche gezant, de heer Dallas, naar men zegt, gemagtïn-d is te doen. Hij zal, zoo wij wel onderrigt zijn, voorstellen van San Juan eene vrijhaven onder het souvereine gezag van Nicaragua te maken, onder voorbehoud voor Costa-Rica van het regt van overweg over dat punt en langs een gedeelte van de rivier San Juan. Verder zouden volgens het door hem voor te stellen plan de Indianen van het Moskietenland binnen een bepaald grondgebied vereenigd worden, zoodat zij buiten aanraking met de stad San Juan en met den mond der rivier van dien naam zijn ; maar hunne regten zouden gewaarborgd worden, en hunne opperhoofden gedurende een bepaald aantal jaren eene geldelijke vergoeding ontvangen; de Baai-eilanden zouden aan Honduras teruggegeven worden; maar Belize zou eene Britsche, bezitting blijven, met dezelfde grenzen als in het jaar 1850,
* Door deze schikking zou ons afzonderlijk beschermheerschap over ■de Indianen van het Moskietenland overgaan in een, om zoo te zeggen, algemeen Amerikaansch beschermheerschap, en zouden wij afstand doen van de Baai-eilanden, waarop wij een onzeker en nog betwist regt verkregen hebben door ze ongestadig bezet te houden. » Aan den anderen kant verdwijnt door die schikking de reden, welke de Vereenigde Staten zou kunnen nopen om het tractaat van 1850 op te zeggen, waardoor dat gedeelte der wereld weder zou blootgesteld -worden aan vele ongelukken, welke het verdrag, hoe weinig afdoende het ook sehïjne, verhoed heeft. Verder zullen wij , door die schikking aan te nemen, de onzijdigheid van Midden-Amerika bevestigen, en allen grond -wegnemen waarmede in het vervolg van tijd ondernemingen van vrijbuiters of pogingen tot inlijving zouden kunnen geregtvaardigd worden. » Dat wij door zulk eene schikking eenig tastbaar voordeel verliezen zouden, zal niemand beweren; maar altoos moet het op den voorgrond gesteld worden, dat het eene dading is, waardoor Engeland geenszins zyne opvatting van de verdragsbepalingen laat varen, maar_alleen iets toegeeft omdat het Amerikaansche gouvernement ook gezind is om zijne ïnzigten niet ten strengste vol te houden. » Een vijfde punt in het voorstel van den heer Dallas is, dat de gemeenebesten van Midden-Amerika de plannen tot het aanleggen eener -communicatie tusschen de beide Oceanen op dezelfde wijze zullen bevorderen , als Honduras beloofd heeft te zullen doen. Indien de toestemming van die gemeenebesten tot zulk eene schikking kan verkregen worden, dan zal zij voorzeker eene groote aanwinst voor de zaak der beschaving zijn, en ons leedwezen verminderen over de kortstondige oneenigheden, welke eene duurzame uitkomst van dien aard hadden." —In de London Gazette, het officiële blad van het Engelsche gouvernement, wordt medegedeeld, dat het landschap _Natal, inZuid- Afrika, bij een besluit der Koningin tot eene afzonderlijke kolonie is verklaard onder den naam van » kolonie van Natal", en dat een luitenantgouverneur van die kolonie, en wel de heer John Scott, benoemd is. In de Globe wordt medegedeeld, dat de zitting van het Britsche Parlement hoogst waarschijnlijk aanstaanden Zaturdag, den26sten dezer, zal gesloten worden. — Het schip Royal C/iarter heeft zijne eerste reis gelukkig volbragt: het is den 17den Februarij jl. van Ptymouth vertrokken en den 16den April te Melbourne aangekomen ; het heeft alzoo de reis naar Australië in den voorbeeldeloos korten tijd van 59 dagen volbragt, waarvan het 14 dagen stoomkracht gebezigd heeft. De Royal Charter is een zeilschip, hetwelk naar het model der beste clipperschepen gebouwd is; als hulpstuwkracht heeft het een stoomtuig van slechts 200 paardekrachten, hetwelk met den voorraad steenkolen niet zoo veel plaats inneemt, dat de ruimte voor de ladingen de passagiers te zeer ingekrompen wordt. Deskundigen meenen dat de soort van vaartuigen, waarvan dit schip het eerste voorbeeld is, de geschiktste is om eene spoedige communicatie tusschen Engeland en Australië te verzekeren, daar op den weg, dien de schepen thans voor die reis plegen te nemen, het gebruik van stoomkracht altyd eenige dagen, doch doorgaans niet meer dan vyfticn, noodig is.
---

