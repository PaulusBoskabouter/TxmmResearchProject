BUITENLANDSCHE BERIGTEN. ENGELAND.
Het Britsche Lagerhuis heeft jl. Donderdag geene zitting gehouden, omdat het daartoe vereïschte aantal leden, te weten veertig, op het voor de zitting bepaalde tijdstip niet tegenwoordig was. Dat er dien dag niet meer leden opgekomen zijn, wordt als eene gewigtige verklaringvan de Britsche volksvertegenwoordiging beschouwd. » Gisteren avondzegt de Times van jl. Vrijdag—zou de heer Walmsley, overeenkomstig zijn vroeger in behoorlijken vorm aangekondigd voornemen, in het Lagerhuis verlof vragen tot indiening van zijne _ïll ter uitbreiding van het kiesregt en ter verbetering der volksvertegenwoordiging in Engeland en Wales; toen de voorzitter de zitting op het bepaalde uur wilde openen, waren er slechts negen en dertig leden aanwezend. Alzoo werd de zitting verdaagd, en het plan van eene nieuwe reform-billis voor dit jaar aan de vergetelheid prijs gegeven. In een Huis der Gemeenten, hetwelk lord Derby en zijne conservative ambtgenooten uit het bewind dreef, en hetwelk ondersteuning verleent aan alle staatsmannen die nog van de makers der reform-bill van 1832 overig zijn, vond men geen veertigtal leden, die het 25 jaren geleden alles overwegende vraagstuk belangrijk genoeg achtten om door hunne aanwezendheid gelegenheid tot deszelfs behandeling te geven. 11 Maar deze onverschilligheid (zoo vervolgt het liberale blad) bepaalt zich geenszins tot de vertegenwoordigers des volks. Ook de vurigste voorstander van volksregten kan in het gebeurde bezwaarlijk stof vinden tot klagten over onverschilligheid der parlementsleden nopens onderwerpen waarin hunne kiezers' innig belang stellen. Integendeel, door bij deze gelegenheid niet in genoegzamen getale op te komen heeft het Huis der Gemeenten de denkwijze dergenen, welke het vertegenwoordigt, zeer juist uitgedrukt. Het groote vraagstuk van de hervorming der kieswet is voor het tegenwoordige geheel vergeten, hetzij omdat de natie hare aandacht thans nog uitsluitend aan de krijgszaken wijdt, hetzy omdat de theoretische gebreken van een kiesstelsel, hetwelk blijkens de ondervinding niet onbestaanbaar is met eene goede leiding der openbare aangelegenheden, door haar voorbij worden gezien. n Waarin ook de oorzaak gelegen zij, de uitwerking is onmiskenbaar. In dit jaar van terugkeerenden vrede en van blijde vooruitzigten stelt het volk geenen prijs op parlements-hervorming. ii Wij kennen en erkennen, gelijk schier een iegelijk, de afdoende gronden, die de heer Walmsley tot ondersteuning zijner voordragt kon aanvoeren. Maar desniettemin geloovon wij dat de voordragt ontijdig en nutteloos was, en dat de natie deelt in de onverschilligheid waarmede dezelve ontvangen is. E.r bestaan thans in onze staatshuiskouding geeno groote verkeerdheden , als in 1832, geene volksgrieven en oorzaken van algemeene misnoegdheid en spanning; zoo men thans het land zonder noodzaak en als kunstmatig in eene politieke krisis bragt, zouden de mogelijke vruchten daarvan door de nadeelige uitwerkselen ligtelijk overtroffen worden. Wel is de vrede gesloten, maar wij Verkeeren nog onder den invloed van den oorlog; zulk een tijd is zeer ongeschikt voor het aanvangen van een binnenlandschen strijd , die alle steden en provinciën van° de drie koningrijken onderling in geschil zou brengen." De woorden die de nieuwe gezant der Vereenigde Staten, de heer Dallas, in de vorige week aan een door den lord-meyer van Londen gegeven gastmaal gesproken heeft luidden wel vredelievend maar niet zoo geruststellend als de telegraaph gemeld heeft. Hij drukte zich aldus uit: nDe eenige wensch dien ik koester en gemagtigd ben te koesteren is met alle kracht aan het herstel der ecndragt en vriendschap tusschen de beide landen te arbeiden. Indien mij dat niet gelukt—en het zou mij kunnen mislukken — dan moet het zijn wegens een of ander politiek inzigt van onverbiddelijke vastheid en alles overheerschende kracht, of wegens eene voorafgegane beslissing die niet ongedaan gemaakt kan worden door gelijkmatig, bestendig, volhardend, rondborstig eneervol streven naar verzoening." _ Onlangs is. gelijk men zich herinnert, in het Lagerhuis door lord John RusseTl voorgesteld, in die gemeenten van Engeland en Wales, alwaar de bestaande middelen ontoereikend zouden worden bevonden om in de behoefte aan lager onderwijs te voorzien, aan het gemeentebestuur de verpligting op te leggen om eene schoolbelasting in te voeren en uit hare opbrengst gemengde volksscholcn op te rigten en te onderhouden. Dit voorstel werd door mannen van alle partijen bestreden en met eene groote meerderheid van stemmen verworpen. Dien tengevolge is het geheele denkbeeld van gedwongen bijdragen ter bekostiging van het lager onderwijs in Engeland vooreerst ter zijde gesteld. Het gouvernement had eenigen tijd geleden in het Hoogerhuis eene wet voorgedragen, waarbij aan gemeentebesturen vrijheid gegeven werd om, bij gebreke van andere middelen, eene plaatselijke schoolbelasting te heffen, maar het heeft dat voorstel thans ingetrokken. Dit is door lord Granville in de zitting van het Hoogerhuis van jl. Donderdag medegedeeld. 11 Een van de beginselen dezer bill (zeide die minister) was vervat in de voorstellen die onlangs in het andere Huis behandeld zijn; de verwerping dier voorstellen geeft nog geenen grond om hetzelfde lot te voor- deze bill, welke daarvan wezenlijk verschilt, daar zij niet de verpligting tot het invoeren eener schoolbelasting maar alleen de vergunning daartoe bevat. Doch wanneer het waarschijnlijk is dat eene voordragt niet zal worden aangenomen, is het onraadzaam de behandeling d'erzelve voort te zetten met gevaar van verbittering en secte-haat gaande te maken. Daarom is het gouvernement voornemens deze bill niet weder bij uwe lordschappen in behandeling te brengen, althans niet in de loopende parlenientsziuing." De zaak schijnt alzoo in Engeland en Wales vooreerst op den tegenwoordigen voet te zullen blijven , dat is te zeggen :_ dat er geene openbare scholen" voor lager onderwijs bestaan maar alleen bijzondere scholen, al of niet uit de schatkist gesubsidieerd; alhoewel het vrij algemeen erkend wordt, dat bij dit stelsel een niet gering gedeelte der bevolking van alle gelegenheid tot onderwijs in de noodzakelijkste kundigheden verstoken blijft. ~ „r ... . , , , — In de zitting van het Lagerhuis van jl. Vrijdag is door den heer Walmsley aangekondigd, dat hij den üs'.cn Mei aanstaande verlof zou vragen tot het voorstellen eener wet ter verbetering der volksvertegenwoordiging; welke mededeeling eenig gelach in de vergadering verwekte. In antwoord op eene vraag is door een der bewindslieden medegedeeld, dat het gouvernement het overbrengen der brievenmalen tusschen Engeland en de Australische koloniën uitbesteden zal, zoodra het eene aannemelijke aanbieding ontvangt, en zonder in nader overleg met die koloniën te treden, daar het van hare bereidwillige medewerking tot ieder welberaamd plan van regelmatige en versnelde communicatie met het moederland reeds genoegzaam verzekerd was. Op de vraag of de Australische stoombootdienst van de Indische onaf hankelijk of wel daarmede verbonden zou zijn, werd geantwoord dat het gouvernement daaromtrent mets bepaald had, maar aan de particulieren, welke die dienst op zich wilden nemen, vrijheid liet om te beoordeelen , welke weg naar Australië de kortste, veiligste en voordeeligste zou zijn. _ Op de klagte van een lid over het tekort in de Indische schatkist, hetwelk naar zijn beweren jaar op jaar gróoter werd , antwoordde de minister voor de Indische zaken, dat hij eerlang, wanneer hij het jaarlijksche verslag van den staat der Indische finantien aan het Huis mededeelde, een tekort van minder dan 1,900,000 pond sterling over het laatstvorige dienstjaar zou hebben te vermelden, en dat dit nadeelig slot meerendeels voortvloeide uit tijdelijke en productive uitgaven , zoo als voor het aanleggen van openbare werken en voor de aanwinst van nieuw grondgebied. Het Huis heeft op voorstel van de regering besloten, den 22sten en 23sten dezer geene zitting te houden, ten einde de groote monstering der Britsche vloot te Spithead te kunnen bijwonen. — De graaf Cavour heeft zich na de sluiting van het Congres van Parijs naar Londen begeven, volgens sommigen op uitnoodiging van lord Palmerston en om met het hoofd van het Britsche bewind over de politieke aangelegenheden van Italië te spreken; volgens anderen alleen met het doel om finantiele operatien ,ten behoeve der Sardinische schatkist tot stand te brengen. Intusschen behelst een van de ministeriele dagbladen van Londen, de Morning Post, weder eene beschouwing van Italie's toestand, welke hierop neerkomt dat de grieven der bevolking van dat land onverwijld herstelling vereischen, dat Oostenrijk eene daartoe op het Parijsche Congres door den graaf Cavour gedane poging verijdeld, maar daarmede onverantwoordelijk en roekeloos gehandeld heeft, en eerlang in revolutionaire uitbarstingen der nu tot wanhoop gebragte Italianen eene welverdiende straf zal ondergaan. h Wij vreezen (zegt de Post) dat de diplomatie wederom buiten staat zal zijn om de verwikkelingen van het Italiaansche vraagstuk op te lossen. Het zal haar echter niet aan tijdige waarschuwingen ontbroken hebben: Piemont heeft op het Congres met manmoedige taal voor de bevolking van Parma, van Rome , van Napels gepleit; doch zoodra er van Italië gerept werd, hebben de Oostenrijksche gevolmagtigden de beraadslaging daarover gestuit roet de verklaring » dat zij gekomen waren om het Oosii tersche vraagstuk te behandelen, en geen enkel woord over Italië hoon ren wilden" .... Oostenrijk behoorde te bedenken dat Piemont, al heeft het op de conferentie geen oogenschijnlijke voordeden verworven, bij den vrede veel in zedelijke kracht heeft gewonnen; want bet heeft op het Congres voor het belang van gansch Italië gestreden en zijne stem verheven voor eene zaak, welke allen, die niet moedwillig de oogen sluiten x voor zich zal winnen en welke eerlang in ernstige overweging zal moeten genomen worden, zoo wij algemeene rampen willen verhoeden."
---

NEDERLANDEN.
Bij Zr. Ms. besluit van den 19den April 1856, n°. 72, zijn benoemd tot ridders der orde van den Nederlandschen Leeuw: mr. G. T. J. Wicherlink, raadsheer in het provinciaal geregtshof in Overijssel, en mr. J. A. Engelhard, raadsheer in het provinciaal geregtshof in Groningen. Bij besluit van 19 April jl., n°. 74, heeft Zijne Majesteit goedgevonden, aan /. Dekker Cz., op zijn verzoek, eervol ontslag te verleenen als burgemeester der gemeente. Wormerveer. 1 Bij besluit van 19 April jl., n°. 75, heeft Zijne Majesteit de benoeming van den burgemeester der gemeente Grootegast, mr. J. Ganderhcijden, tot secretaris dier gemeente met Zijne goedkeuring bekrachtigd. Bij besluit van 19 April jl., n". 76 , heeft Zijne Majesteit goedgevonden, de heeren P. Keer en R. Feith, beiden leden van den gemeenteraad te Amsterdam, te benoemen voor 1856 , den eersten tot lid en den tweeden tot plaatsvervangend lid van den militiéraad, zitting houdende te Amsterdam, ten einde gedurende de ongestoldheid van het bij besluit Van 13 Januarij jl. benoemd lid en plaatsvervangend lid1 als zoodanig op te treden.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, In aanmerking nemende dat het getal leerlingen voor de telegrafie, na het laatste vergelijkend onderzoek benoemd , bij het toenemend telegrafisch verkeer, niet toereikend is voor de behoefte, en ter voorziening daarin willende overgaan tot een nader onderzoek, Brengt ter kennis van de belanghebbenden : I°. Tot opleiding en oefening van telegrafisten voor de dienst van den Rijkstelegraaf, wordt na vergelijkend onderzoekeen aantal van hoogstens twaalf leerlingen toegelaten, om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van een gulden daags, en kunnen na voldoende blijken van geschiktheid gegeven te hebben, dingen naar de betrekking van telegrafist der derde klasse, op eene jaarwedde van acht honderd gulden. 3°. Voor het vergelijkend onderzoek om als leerling te worden toegelaten , moet men zich vóór of uiterlijk op den loden Mei 1856 bij het ■Departement van Binnenlandsche Zaken hebben aangemeld, met een op eegelgeschreven adres, bevattende naauwkeurige opgaafvan naam, voornamen en woonplaats. Gelijktijdig moeten worden overgelegd bewijsstukken , waaruit blijkt, dat men is: a. Nederlander; b. geboren in een der jaren 1826 tot 1835 ingesloten; c van gezond ligchaamsgestel en zonder gebreken , als doofheid en hijziendheid, volgens schriftelijke verklaring van een erkend geneesheer, wiens handteekening door het gemeentebestuur zijner woonplaats moet zijn gewaarmerkt; d. van onberispelijk gedrag, volgens schriftelijke verklaring, na den lsten Januarij 1856 afgegeven door of van wege het gemeentebestuur Van des verzoekers vaste woonplaats. 4°. Het vergelijkend onderzoek, waartoe de belanghebbenden nader worden opgeroepen, heeft plaats te 's Gravenhage op den 3den Junij 1856 en volgende dagen. s°. De mededingenden moeten blijken geven van ervaren te zijn in: a. het schrijven van zeer leesbaar schrift; b. de Nederlandsche, Hoogduitsche , Engelsche en Fransche talen; c. het maken van een opstel in eene dezer vier talen; d. de beginselen der cijferkunst met de leer der evenredigheden, die der gewone en tiendeelige breuken, de kennis van de Nederlandsche toaten en gewigten en het rekenen zonder_fouten; e. de eerste beginselen van stel- en meetkunst; j. de eerste gronden van het regtlijnig teekenen; g. de beginselen van het boekhouden. 6°. de adressen om tot het vergelijkend onderzoek te worden toegelaten worden buiten beschikking gehouden, zoo zij öf als ongezegeld Vallen in de termen van art. 8 der wet van 3 October 1843 (Staatsblad n°- 47), öf verzoeken behelzen om ontheven te worden van eene of meer bepalingen , hierboven onder 3°. en s°. aangewezen, hetzij nopens de grenzen Van den ouderdom, hetzij omtrent de vakken, waarvan de kennis wordt Verlangd. 7°. Personen, vroeger vergelijkend onderzocht, doch op wie toen de keuze niet is gevallen , moeten zich, zoo zij tot het aanstaande vergelijkend onderzoek wenschen te wojrden toegelaten, daartoe op nieuw "'j gezegeld verzoekschrift aanmelden, niet overlegging der, zooveel üoodig, aangevulde bewijsstukken, overeenkomstig het gevorderde bij n°. 3. 's Gravenhage, den 9den Februarij 1856. Van Reenen.
De Minister van Binnenlandsche Zaken, Gelet op 's Konings besluit van den 29sten Januarij 1853 (Staatsblad n°. 9) omtrent de in-dienst-stelling van surnumerairen bij den Waterstaat op de daarbij vastgestelde bezoldiging van f7OO 'sjaars, Brengt ter kennis van de belanghebbenden: 1". dat voor de dienst van den Waterstaat, in den loop dezes jaars, na vergelijkend examen, ten minste twee surnumerairen moeten worden aangesteld; 2". dat het vergelijkend examen zal plaats hebben te 's Gravenhage, in de tweede helft van de maand Mei aanstaande; 3°. dat tot het examen zullen worden toegelaten Nederlanders, kweekelingen van de Koninklijke Academie te Delft, die aldaar hunne studiën hebben volbragt en voldoend examen afgelegd; voor zooveel zjj op den lsten Junij eerstkomende den ouderdom van vijf en twintig jaren niet hebben bereikt; 4°. dat het examen zal plaats hebben volgens het programma bij het eind-examen aan de Koninklijke Academie te Delft gevolgd en over andere vakken die aan die Academie aan de kweekelingen voor de Ingenieursdienst worden onderwezen ; s°. dat de personen, die naar voornoemde betrekking wenschen te dingen, zich vóór of uiterlijk op den lsten Mei 1856 bij het Departement van Binnenlandsche Zaken moeten aanmelden , met een op zegel geschreven adres, bevattende naauwkeurige opgaaf van naam, voornaam en woonplaatsen met overlegging van bewijsstukken, ten blijke dat men is: a. Nederlander; b. oud beneden de vijf en twintig jaren (extract uit het register van den burgerlijken stand); c. van gezond ligchaamsgestel en zonder gebreken, volgens schriftelijke verklaring van een erkend geneesheer, wiens handteekening door het gemeentebestuur van de woonplaats van den verzoeker moet zijn gewaarmerkt; d. van onberispelijk gedrag, volgens schriftelijke verklaring, naden lsten Januarij 1856 afgegeven door of van wege het gemeentebestuur van des verzoekers woonplaats; e. zijne studiën op de Koninklijke Academie te Delft heeft volbragt en bij het verlaten dier Academie voldoend Examen heeft afgelegd. 's Gravenhage , den 6deu Maart 1856. Van Reenen.
---

