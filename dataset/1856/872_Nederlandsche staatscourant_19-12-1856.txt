NEDERLANDEN.
By besluit van 17 December jl., n°. 60, heeftZijne Majesteitgoedgevonden: I°. op hun verzoek eervol ontslag te verleenen: aan den heer P. Hondius Gzn,, als dijkgraaf van het polderdistrict van den Brummenschen bandijk (Gelderland); aan mr. P. C. Bondam, als dijkgraaf van het Bste dijksdistrict van Overijssel; aan den heer P. W. Steenkamp, als dijkgraaf van de calamiteuse Eendragt-, Margaretha- en Klein-Huissens-polders in Zeeland; 2. te benoemen: voor het Nieuwe land van Altena (Noordbrabant), tot dykgraaf den heer A. B. van de Koppel, en tot secretaris penningmeester den heer W. J. van der Eist; voor den polder van Neerloon (Noordbrabant), tot heemraden, de heeren A. Kerkhof, H. van Aar en G, van Haren, en tot secretaris penningmeester den heer H. Beijs; tot lid van het dijk- en polderbestuur het Laaghemaal (Noordbrabant), den heer G. Pompen; tot tweeden gezworen van den Auvergne-polder (Noordbrabant), den heer H. M. Dekkers; tot heemraad in het bestuur van den polder Westzaan den heer 11. Baas .tot hoogheemraad van den Zuid-IJsseldijk (Utrecht), jhr. mr. M. J. Caan van Maurik; tot dijksgedeputeerde bij het dijkbestuur van de Vijfdeelen Zeedijken binnendijks (Friesland), den heer mr. A. Telting; tot dijksgedeputeerde bij het dijksbestuur van de Vijfdeelen Zeedijken buitendijks (Friesland), den heer J. Kingma; tot leden van het bestuur van het waterschap de Noordpolder (Groningen), de heeren: G. Beinders , H.K.Welt, T. P. Schottenburg, 11. H. Addinga en J. S. Arkema. Bij besluit van 17 December'jl., n°. 62, heeft Zijne Majesteit goedgevonden , aan mr. W. Alingh, op zijn verzoek, eervol ontslag te verleenen als inspecteur der jagt en visschery in de provincie Drenthe.
---

BUITENLANDSCHE BERIGTEN. FRANKRIJK.
Het officiële blad van het Fransche gouvernement, de Moniteur, behelst in zijn nommer van gisteren, onder de niet-officiele stukken, een artikel over de aangelegenheid van Neuehatel, van dezen inhoud; 11 De groote mogendheden onderteekenden in het jaar 1852 te Londen een protokol, waarbij de regten van Z. M. den Koning van Pruissen op het vorstendom Neuehatel erkend werden. Het gouvernement des Keizers, even zeer als de overige kabinetten in de zaak betrokken zijnde, kon, hoe veel belangstelling het ook aan Zwitserland toedroeg, niet miskennen wat door verdragsbepalingen onaantastbaar gesteld was. »In het jaar 1848 verscheurde de revolutie den band, die tusschen het kanton en den Koning bestond. De Koning heeft bestendig ten gunste der overwonnen partij, die beweerde onderdrukt te worden, protesten en eischen doen hooren. » In September jl. beproefde de overwonnen partij de geledene nederlaag te herstellen. De poging mislukte. Deze gebeurtenis moest natuurlijk wry ving tusschen Zwitserland en Pruissen ten gevolge hebben. Het bewind van het Eedgenootschap deed troepen oprukken om de orde in Neuehatel te herstellen. Pruissen achtte het met zijne eer onvereenigbaar, mannen, die de banier des Konings opgestoken hadden, deswege voor den regter te laten brengen. n Frankrijk was door zijne ligging geroepen om overwegenden invloed op den loop van het geschil uit te oefenen. De Koning van Pruissen heeft zich tot den Keizer gewend, en hem te kennen gegeven, hoe veel belangstelling hij gevoelde voor het lot der mannen, dio zich voor zijne zaak aan vervolging blootgesteld hadden; tegelijk verzocht hij den Keizer, op hunne vrijlating aan te dringen , hem tevens betuigende dat hij gezind was om de hand tot verzoening te bieden.
» Het Fransche gouvernement zou het zich tot een geluk achten, eene botsing te kunnen verhoeden. Overeenkomstig den wensch des Konings, en gesterkt door het besef van zijne welwillendheid jegens Zwitserland alsmede van Pruissens geneigdheid tot toenadering, verlangde het, dat de gevangenen te Neuehatel in vrijheid gesteld wierden; het hield aan de Zwitsersche regering voor, dat zy hare eer en regten niet zou blootgeven , wanneer zij aan Frankrijks vertoogen , en niet aan Pruissens vorderingen, gehoor verleende. Van den anderen kant ontveinsde het haar niet, welke heilrijke gevolgen die bewilliging zou hebben, dewijl daardoor Frankrijk als 't ware onder de verpligting zou gebragt worden, iedere gewapende botsing te beletten en alle moeite te doen om den Koning tot eene definitive en met Zwitserlands wensch overeenstemmende regeling der zaak van Neuehatel te bewegen. » Ongelukkig is op zoo wijze beschouwingen niet behoorlijk acht geslagen. De Zwitsersche regering wilde zich liever door den rondom haar werkzamen invloed van volksmenners laten leiden dan door raadgevingen, die alleen voortkwamen uit de zucht om eene minnelijke beslechting te bewerken van een vraagstuk, hetwelk reeds al te lang aanhangig is en Europa's rust zou kunnen storen. ii Alzoo vond Frankrijk aan de eene zijde gematigdheid en zucht om, uit heusche inschikkelijkheid voor den eisch der politieke tijdsomstandigheden, het geschil te beëindigen; doch aan den anderen kant betreurenswaardige tegenstreving, overdreven gevoeligheid en volslagen onverschilligheid voor goeden raad. 11 Het zal Zwitserland alzoo niet moeten bevreemden , indien het in den verderen loop der gebeurtenissen niet langer de goedwilligheid ontmoet, die het zich door eene geringe opoffering ligtelijk had kunnen verzekeren." Volgens een door de ministeriele Globe van Londen medegedeeld schrijven uit Parijs schijnt de bovenstaande verklaring van hetFranscho gouvernement het gevolg van eene nota der Zwitsersche regering te zijn. 11 Aan het ministerie van buitenlandsche zaken alhier — zoo leest men in dat schryven — is eene diplomatieke nota van den Zwitserschen Bondsraad ontvangen, waarin op zeer harden toon gesproken wordt over de nota, welke onder dagteekening van den Bsten dezer door het Berlijnsche kabinet aan de Europesche mogendheden gerigt is. De Zwitsersche regering ontzegt daarin aan Pruissen alle regt op Neuehatel, en komt met nadruk op tegen den dreigenden toon, door deze mogendheid aangenomen, welke voorgesteld wordt als eene blaam voor de mogendheden , die de onafhankelijkheid van het Zwitsersche grondgebied gewaarborgd hebben. » De taal en de inhoud dezer Zwitsersche verklaring zijn zeer krachtig en zullen zekerlijk een ongunstigen indruk bij het Berlijnsche kabinet maken. Dat dit kabinet gevolg zal geven aan de dreigingen zijner nota van den Bsten dezer, is zeer onwaarschijnlijk; in de eerste plaats zouden Engeland, Oostenrijk en Frankrijk niet gedoogen, dat het grondgebied van Schaffhausen of' van Basel door Pruissische troepen bezet wierd; ten tweede laat het zich niet aannemen, dat de militaire overheden te Berlijn onvoorzigtig genoeg zijn zouden, om eenen veldtogt in het Alpengebergte te wagen."
---

RUSLAND.
Zoo men particuliere brieven uit St. Petersburg van den 7den en Bsten dezer, door de voornaamste dagbladen van Parijs medegedeeld, gelooven mag, zou het eene uitgemaakte zaak zijn, dat Rusland zich, meer of min regtstreeks, in het geschil tusschen Perzie en Engeland wil mengen. In een van die brieven leest men: »Ik geloof u met volle zekerheid te kunnen mededeelen, dat de gewapende tus3chenkomst van Rusland ten gunste van Perzie zal plaats grijpen, zoodra de vorst Bariatynski, de opperbevelhebber der Russische krijgsmagt in Azië, officieel berigt ontvangen heeft, dat er Engelsche troepen te Bushire, in de Perzische Golf, geland zijn; hij wacht dat tijdstip af, alvorens aan de bevelhebbers der troepen op de uiterste grenzen bevel te geven om van onderscheidene zijden in Perzie te trekken." Een tweede en van eene andere hand afkomstig schrijven zegt: 11 Door de berigten van het officiële dagblad van het Perzische hof is men bekend met de worstelingen en gevechten tusschen de Turkomannen, de Afghanen en de Perzen, en met den herhaalden stryd tusschen de Turkomannen en de Russen.
i) De Perzen en de Russen hebben zich menigwerf genoodzaakt gezien om, al was het ook met weerzin, oorlog te voeren, daar zij aangevallen werden door die half wilde volksstammen, welke den handel en de groote wegen voor het verkeer met Midden-Azie bedreigen. Engeland heeft steeds bijstand verleend aan die volken, welke voor de Russen en de Perzen het verkeer met Midden-Azie onveilig maken en alzoo als't ware een voorpost voor het Britsch-Indische rijk zijn; immers zij beletten, dat de betrekkingen der Russen en der Perzen mot die landstreken zich ontwikkelen en eene uitbreiding bekomen, die met der tijd voor de belangen der Engelschen gevaarlijk zou kunnen worden.
11 Van den anderen kant is het niet bevreemdend, dat de Russen en de Perzen ter verdediging der belangen van hunnen handel opkomen. De zwervende en roovende volksstammen worden aan de eene zijde door Perzie en aan de andere door Rusland bestreden; deze mogendheden doen daarmede niets anders dan in hare omstandigheden door iederen anderen Staat zou gedaan worden met het doel om aan zijne handelsbetrekkingen veiligheid te verschaffen; en thans, nu het uit dien hoofde tot een ernstigen strijd tusschen Engeland en Perzie schijnt te zullen komen, heeft het Russische gouvernement zich verpligt geacht om aanstalten te maken tot afwering der nadeelige gevolgen, welke die strijd,' indien hy lang aanhield, voor Rusland zou kunnen hebben."
---

INDIE.
Blijkens berigten uit Bombay van 17 November jl., bestond de landmagt , welke deel van de Engelsche expeditie tegen Perzie uitmaakte, slechts uit vijf bataillons infanterie, drie escadrons cavalerie, twee compagnien sapeurs en eenige artillerie te voet en te paard. Men was te
Bombay van oordcel, dat eene betrekkelijk zoo geringe krijgsmagt alleen als de voorhoede der expeditie beschouwd kon worden, en dat het in allen gevalle te gewaagd zou zijn, zich daarmede van de zeekust te verwyderen en in het binnenland te dringen. Uit Calcutta wordt onder dagteekening van 8 November jl. gemeld, dat de wetgevende raad van Indie op het punt was om de nieuwe wetboeken af te kondigen, zoo wel het strafwetboek als het wetboek van burgerlijke regtspleging. Daarby zou de regtspraak van gezworenen overal in Indie ingevoerd worden. De jury zou bestaan uit vijf personen, het door de plaatselijke gebruiken gewettigde getal; en haar eenstemmig oordeel zou ten aanzien der feiten als einduitspraak gelden. » Deze hervorming — zegt een berigtgever — toont op nieuw, hoe geheel anders thans over Indie gedacht wordt dan vroeger ; zij zou tien jaren geleden zekerlijk als revolutionair, als verwoestend uitgekreten zyn. Nu zal geene enkele stem zich daartegen verheffen. n Indische jury's zullen denkelijk uiterst streng zijn, want de inboorlingen deelen niet in onze angstvalligheid ten aanzien der bewijzen van schuld, noch in onze zachtheid jegens vele soorten van misdrijven, terwijl zij andere , met name valschheid en valschmunterij , niet zoo streng beoordeelen als wij." In de landstreek Poonah is door de Britsche overheid een verbod uitgevaardigd tegen zekere wijzen van godsdienstige zelfkwelling, onder ' de Hindo's hier en daar nog in zwang. Zoo lieten aldaar vrome lieden zich somtijds eenen ijzeren haak in het vleesch drijven, en daaraan hun ligchaam ophijschen en rondslingeren.
---

