BUITENLANDSCHE BERIGTEN. SPANJE.
Een ministerieel dagblad van Madrid, de Epoca, zegt in zijn nommer van den 3den dezer: » Volgens een ons heden uit Parijs geworden brief schijnt het, dat door den Keizer der Franschen aan den maarschalk O'Donnell, graaf van Lucena en voorzitter van den ministerraad, het grootkruis van het Legioen van Eer verleend is of zou worden, en dat Zijne Majesteit voornemens was, hem het ridderteeken te doen toekomen met een eigenhandig schrijven van een zeer vleijenden inhoud voor den staatsman, die in Spanje de zaak der monarchie en der burgermaatschappij gered heeft." Een telegraphisch berigt uit Madrid van den sden dezer meldt, dat de maarschalk O'Donnell het grootkruis der Fransche ridderorde van het Eerelegioen ontvangen heeft.
— Volgens brieven uit Madrid van den 2den dezer, bij het Parijsche Journal des Débats ontvangen, was het waarschijnlijk dat de uitvoering der wet tot vrijmaking der in de doode hand zijnde goederen gestaakt zou worden ten aanzien der kerkelijke bezittingen, in strijd met den wensch der ministers van finantien en marine, welke deswege zouden aftreden. De overige leden van het kabinet hadden zich vereenigd met het ten hove heerschende gevoelen, dat die wet bovenal met eene finantiele en volkshuishoudelijke bedoeling gemaakt is, namelijk om de schatkist te stijven en den bodem des lands meer productief te maken; dat de bezittingen der geestelijkheid, die niet reeds vroeger aan den Staat toegeëigend en te zijnen behoeve verkocht zijn, eene geringe koopwaarde hebben; en dat het van groot gewigt is de betrekking met den Pauselijken Stoel te herstellen, ten einde ook daardoor de verknochtheid eener godsdienstige en kerkelijk-gezinde natie aan haar gouvernement te versterken. Van den anderen kant werd aangevoerd, dat de vrijmaking der. in de doode hand zijnde goederen door de uitzondering der kerkelijke bezittingen het karakter van een algemeenen en billijken maatregel zou verliezen, en dat zg niet alleen om hare finantiele en volkshuishoudelijke strekking door de wetgevende magt bevolen is, maar ook met het doel om den invloed der geestelijkheid op wereldlijke aangelegenheden te breken. Ook op andere punten heeft zich, volgens de berigten van het Journal des Débats, verschil van gevoelen in het Spaansche kabinet voorgedaan, en met name is het besluit tot afschaffing der nationale garde, dat tot ontbinding der grondwetgevende Cortes-vergadering en dat tot verschuiving der gemeentelijke verkiezingen, in den ministerraad door eenige leden met inroeping van ultra-liberale beginselen bestreden; doch op deze punten is men het onderling eens geworden, en heeft ook de minderheid zich ten slotte met de voorstellen des ministers van binnenlandsche zaken vereenigd. Niettegenstaande dit verschil van gevoelen verdienen al de Spaansche bewindslieden, volgens de berigtgevers van het aangehaalde blad, ten Volle den naam van koningsgezinde liberalen en vrijheidlievende voorstanders van het koningschap. — In de Gaceta de Madrid leest men thans het besluit der Koningin tot ontbinding der grondwetgevende Cortes: het is_ den 2den dezer door Hare Majesteit onderteekend, en verklaart wde zitting dier » vergadering gesloten en hare taak afgedaan." Dit besluit is genomen op eene door al de ministers onderteekende voordragt, welke insgelijks in de Gaceta van den 3den dezer is openbaar gemaakt. Daarin wordt eerst te kennen gegeven dat de Kroon in 1854, volgens de toenmaals geldende constitutie van 1815, eigenlijk niet bevoegd was om eene grondwetgevende vergadering bijeen te roepen, een stap waardoor geheel de bestaande staatsregeling in den grond der zaak opgeheven Werd. Verder wordt eene uitdrukkelijke bepaling van het besluit van byeenroeping, en de onveranderlijkheid van het wezen der burgermaatschappij aangevoerd ter wederlegging van het allengs ook in de grondwetgevende vergadering opgekomen denkbeeld, dat zij » almagtig" was en dat haar bestaan alzoo alleen door haar eigen toedoen, duur eenen » zelfmoord" een eind kon nemen.
De Cortes, zegt de voordragt verder, miskenden niet alleen den aard en omvang van hunnen lastbrief; zij meenden ook, dat er aan eene volslagen hervorming van de inrigting der monarchie behoefte bestond. Zij vergaten het doel hunner zending, wisten hunnen gezigtskring niet te beperken, noch den afloop hunner werkzaamheden te bespoedigen door Vereenvoudiging der te behandelen vraagstukken. De gave van gematigdheid ?n bescheidenheid was hun door den Hemel niet verleend; en twee Jaren tijds zijn hun niet genoeg geweest om de door de revolutie gesloopte Btaatsmachine te herstellen. Zij hebben getoond buiten staat te zijn °ni hunne taak te vervullen.
Hierbij voegt zich eene andere omstandigheid, die noodig schijnt te Waken dat het regt der Kroon thans in zijn vollen omvang uitgeoefend wprde: in den loop van twee jaren vol gebeurtenissen zijn in de denkwijze des volks en in de gemoedsstemming der kiezers groote veranderingen gekomen, waaraan de Cortes vreemd gebleven zijn. Doch de Cortes zegt de voordragt, hebben, ten laatste zelven hun doodvonnis geveld door de deelneming van velen hunner leden aan het onwettig verzet tegen de regtmatige uitoefening van de regten der Kroon bij de aftreding van den maarschalk Espartero. Eindelijk wordt het voorbeeld van het jaar 1837, toen de grondwetgevende Cortes door de Koningin-regentes krachtens het koninklijk gezag van Isabella II ontbonden werden, ingeroepen als een alles afdoend bewijs. Deze voordragt laat het, met blijkbaar opzet, geheel onzeker, of en wanneer eene nieuwe Cortes-vergadering verkozen en bijeen geroepen zal worden: alleen behelst zij de verklaring dat het gouvernement de vrijheid der natie wil bevestigen en de constitutioneel-monarchale staatshuiahouding in volle zuiverheid wil herstellen.
---

ITALIË.
Eenigen tijd geleden zijn, gelijk men zich herinnert, voor het criminele geregtshof te Napels elf personen, waaronder twee priesters en een monnik, te regt gesteld, beschuldigd van eene zamenzwering tot omverwerping van het Napelsche gouvernement. Dit regtsgeding is nog niet afgeloopen. Intusschen zijn daarvan door de voornaamste dagbladen van Londen berigten medegedeeld, die een zeer ongunstig denkbeeld van de Napelsche regtspleging geven: zij doen het zoo voorkomen, als of de beschuldiging geheel uit de lucht gegrepen is en geen anderen grond heeft dan eenige door de politie afgeperste of verzonnen getuigenissen. Het Parijsche blad /' Univers deelt thans uit de authentieke bescheiden van het regtsgeding een aantal bijzonderheden mede, en verder zegt dat Katholijke blad: 11 Ziedaar feiten, die in Napels algemeen bekend zijn , die in de eerste zittingen van het hof verhaald en behandeld werden ; maar wij verineten ons niet, iemand op grond daarvan schuldig te verklaren. Aan den regter alleen staat het, vonnis over de beschuldigde personen te vellen. Ons eenig doel was , met onwedersprekelijke bewijsstukken te toonen , dat de revolutionaire partij in de weer is; dat zij hare werkzaamheid inzonderheid op het koningrijk Napels rigt; dat hare handlangers daar te lande zaden van misnoegen en van oproer trachten te zaaijen; en derhalve is het zoo bevreemdend niet, dat het gouvernement eene regtsvervolging aanvangt tegen lieden, die onder verdenking liggen van pogingen om hetzelve omver te werpen. Er zijn hier of' daar schuldigen , dat is zeker; of het de te regt gestelde lieden zijn , moet de justitie van het land beslissen. Alleen dagbladen als de Engelsche, die de revolutie in Italië ondersteunen, zijn in staat om de uitspraken des regters vooruit te loopen, en in hunne verwatenheid te verklaren dat het vonnis van het Napelsche geregtshof, hoe het ook uitvalle, onregtvaardig en onwettig zijn zul. » Ons beroepende op hetgeen door dat regtsgeding aan het licht gekomen is, mogen wij zeggen, dat de zaak van Napels in den oorlog, dien de revolutionairen het aangedaan hebben, de zaak is van al de regeringen in Italië, de zaak ook van de openbare orde in Europa. Eene geheel andere vraag is het, welke hervormingen met nut in de wetgeving, de administratie en de politie van Napels zouden kunnen gebragt worden."
---

TURKIJE.
Berigten uit Konstantinopel van den lsten dezer bevestigen de reeds medegedeelde tijding der terugkomst aldaar van den Britschen ondervlootvoogd Stcwart; hij had echter eenige bodems in de Zwarte Zee, en met name bij het Slangen-eiland twee kruisers, achtergelaten. Verder melden die berigten, dat de Russen de provincie Kars den 9den Augustus jl. geheel ontruimd hebben, en dat de sedert lang aanhangige aangelegenheid der spoorweg-onderneming tusschen Smyrna en Aidin door de Porte beslecht is: eene maatschappij van meerendeels Engelsche kapitalisten zou definitive concessie bekomen hebben om dien spoorweg aan te leggen en vijftig jaren lang te exploiteren, en tevens om eenige nabij gelegen steenkolengroeven te haren voordeele to ontginnen.
---

RUSLAND.
De tclegraaph meldt, dat de krooning van Keizer Alexander Zondag jl. te Moskau heelt plaats gehad , en dat daarbij niet alleen door het hof, de overheden en do vertegenwoordigers der buitenlandsche gouvernementen eene regt Oostersche praal ten toon gespreid, maar ook door do bevolking ongemeen groote geestdrift en verknochtheid aan den Souvcrein aan den dag gelegd zijn.
— Te Warschau is den 3den dezer eene van den 21sten Julij gedagteckende keizerlijke verordening openbaar gemaakt, houdende dat »de bepaling van het wetboek van koophandel, volgens welke naamlooze maatschappijen niet mogen opgerigt worden dan met goedkeuring der regering, voorloopig ook van toepassing zal zijn op commanditaire vennootschappen, wier kapitaal meer dan 150,000 zilveren roebels bedraagt." Deze maatregel is genomen uit overweging, » dat eene herziening en aanvulling van het in Polen geldige handelswetboek bevolen is, en dat inmiddels onderscheiden vennootschappen van koophandel zich gedurig verder uitbreiden, terwijl de bestaande wetsbepalingen de belangen der aandeelhouders, zoowel als der personen die hunne kapitalen aan de bedoelde maatschappijen toevertrouwen , niet genoegzaam beveiligen.".
---

