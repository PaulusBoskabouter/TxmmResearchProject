MINISTERIE VAN BINNENLASDSCHE ZAKEN.
Krachtens het slot van art. 7 van 's Konings besluit van 31 Julij 1841 (Staatsblad n°. 26), is den 17den dezer aan den heer W. Bamann, te Amsterdam, een uitstel van zes maanden bewilligd tot het in werking brengen der stoombootdienst van Amsterdam over Weesp en Utrecht naar Vreeswijk en tusschenplaatsen, heen en terug, waarvoor hem vergunning werd verleend bij beschikking van 3 Maart 1856, n°. 194. Dit uitstel wordt gerekend te zijn ingegaan met den 3den September 1856.
---

BUIÏENLANDSCHE BERIGTEN. FRANKRIJK.
Men weet, dat het ontwerp van wet, strekkende om alle nog overige Verbodsbepalingen uit de Fransche tariefwetgeving te schrappen en door hooge invoerregten ter bescherming der nationale nijverheid te vervangen, ïn de afgeloopen zitting der wetgevende kamers, gelijk bij het publiek in Frankrijk, grooten tegenstand ontmoet heeft, en niet eens ïn openlijke beraadslaging gekomen is. Ter geruststelling der binnenlandsche producenten verklaarde het gouvernement, de zaak op nieuw aan een grondig en veelzijdig onderzoek te zullen onderwerpen; en thans maakt het in den Jfoniteur bekend , dat het wets-ontwerp ten gevolge van dat onder- Zoek gewijzigd is, en dat de bepalingen, die het nu bevat, in geen geval Vóór het midden van het jaar 1861 in werking gebragt zullen worden. ■— Blijkens telegraphische berigten lag het Fransche eskader jl. Donderdag nog te Tonlon , gereed om naar den kant van Napels te stevenen , terwijl te Toulon verzekerd werd, dat het Engelsche eskader, hetwelk Ajaccioden 14den dezer verlaten heeft, den steven naar Malta gerigt had. Aan de Inde'pendance Beige wordt uit Parijs geschreven, dat de Napelsche gezant aldaar jl. Woensdag nog een feest bij den Franschen minister van bui tenlandsche zaken bijgewoond heeft, en dat het Oostenr»ksche gouvernement alle moeite doet om de Napelsche aangelegenheid voor de Parijsche conferentie te brengen, waartegen van Engelands zijde ernstige bedenkingen ingebragt werden. Dezelfde berigtgever verzekert, dat het geschil over het bezit van Bolgrad, hetwelk volgens sommigen ook de bemoeijingen der Parijsche conferentie zou vereischen, niet langer onder de moeijelijkheden van het °ogenblik behoort.
De heer von Hubner, Oostenrijks gezant bij het Fransche hof, moet, volgens een berigt uit Weenen, jl. Donderdag die stad verlaten hebben, om naar zijnen post terug te keeren en in de eerste plaats deel te nemen aan de feesten, die Keizer Napoleon in de volgende week op zijn jagtslot te Compiègne zal geven.
---

ITALIE.
Berigten uit Napels van den 13den dezer, met hulp van den telegraaph ontvangen, melden geene verandering in den staat der zaken aldaar. De overheden gingen voort maatregelen van verdediging te nemen, die echter niet «oo zeer tegen buitenlandsche vijanden als tegen van binnen 's lands dreigende gevaren schenen gerigt te zijn. De gezanten der Westersche mogendheden hadden aan de viering van don verjaardag van den kroonprins openlijk deel genomen, doch niet die van Sardinië. Er scheen althans onder de fondsenhouders niet veel ongerustheid te bestaan, daar de Napelsche vyf percents staatsschuldbrieven nog op 1073/4 per cent genoteerd werden.
---

SPANJE.
Men ontvangt thans uit Madrid omstandige berigten omtrent de plotselinge kabinetsverandering, waardoor de maarschalk Narvaez weder aan het hoofd des bewinds gebragt is. Zij stemmen in de hoofdzaak overeen: de Koningin liet hare voorkeur voor dien staatsman duidelijk en openlijk blijken, en hierom hebben de maarschalk O'Donnell en zijne ambtgenooten aan Hare Majesteit eene gelegenheid aangeboden om hen te ontslaan. Het volgende is ontleend aan een bij het Parijsche Journal des Débats ontvangen schrijven uit Madrid van den 12den dezer. ii Aan do afgetreden ministers is verweten, dat zij in hunne gesprekken misbruik van den door Keizer Napoleon regtstreeks aan Koningin Isabella geschreven brief gemaakt, den zin en strekking daarvan onjuist en met overdrijving voorgesteld en daarmede gepraald hebben, als of het eene door het kabinet zelf behaalde eer ware. De Koningin heeft dat euvel opgenomen, en hare ontevredenheid in zeer duidelijke bewoordingen te kennen gegeven; zij zeide dat de ministers geen regt hadden om ïn hunnen kring ruchtbaarheid te geven aan hetgeen zij had gemeend vertrouwelijk aan haren kabinetsraad te moeten mededeelen; en over het algemeen oordeelde men, dat de Koningin gelijk had. Intusschen was de maarschalk Narvaez te Madrid aangekomen.; en men onderstelt dat hy door
de Koningin over dat voorval onderhouden is. n Twee dagen na zijne aankomst ontmoette de maarschalk Narvaez, ten huize van den generaal Aleson, den heer Guel y Rente, den echtgenoot van eene schoonzuster der Koningin , en geraakte met hem in twist. De heer Guel y Rente, zich beleedigd achtende, zond de generaals Aleson en Prim , om van den maarschalk voldoening te vorderen; deze beloofde terstond voldoening en voor zijne getuigen bij het tweegevecht de generaals Lersundi en Villate. Maar toen de Koningin van den twist en de uitdaging kennis kreeg, haastte zij zich met haar gezag tusschen beide te komen ,om de ontmoeting der twee tegenpartijders to beletten; in een eigenhandig schrijven verzocht zij den maarschalk Narvaez, om zijn leven, hetwelk zoo veel waarde had, zoo nuttig voor de monarchie en zoo noodzakelijk voor den persoon van het staatshoofd was, niet bloot te stellen. ii Op Vrijdag den 1 Oden October, den verjaardag der Koningin, was er groot bal ten hove. Hare Majesteit bejegende er den maarschalk Narvaez met veel onderscheiding en met eene zoo in 't oog loopende gunst, dat de maarschalk O'Donnell zich het aantrok en daarover klaagde. Hij moet zich tot de Koningin gewend hebben met de vraag, of hij wel werkelijk voorzitter van den ministerraad was, of de maarschalk Narvaez; hij zou daarbij gevoegd hebben, dat hij eene groote verandering in de gezindheid der Koningin opmerkte, dat hij zich den volgenden morgen met zijne zou verstaan, en dat hij de eer zou hebben Hare Majesteit nader3 over de zaak te onderhouden. Deze gezegden werden door de Koningin onverschillig aangehoord. Van toen af was het blijkbaar, dat het ministerie van 14 Julij afgedaan had, en dat de maarschalk O'Donnell in het gemoed der Koningin reeds door den maarschalk Narvaez vervangen was. il Den volgenden morgen hielden de maarschalk O'Donnell en zijne ambtgenootcn overleg over hunne gesteldheid; en zij besloten, allen gelijktijdig en onverwijld hun ontslag aan de Koningin aan te bieden, tenzij Hare Majesteit voor goed wilde afzien van haar voornemen oneerlang de uitvoering der wet tot vrymaking der in de doode hand zijnde goederen geheel te staken, ook ten aanzien van de goederen des. Staats, der gemeenten en der instellingen voor openbaar onderwy's en voor liefdadige bedoelingen. ii De uitvoering dier wet was reeds, gelijk men weet, door de Koningin op voordragt van de ministers geschorst, doch alleen ten aanzien der kerkelijke goederen. Dit was het gevolg van een vergelyk tusschen de verschillende gevoelens, welke sedert de vorming van het ministerie O'Donnell dienaangaande geuit waren geworden. Door sommigen was beweerd dat de desamortisatie in vollen omvang en zonder eenige uitzondering uitgevoerd behoorde te worden, omdat zij door eene wet bevolen was. Anderen, in die wet eenen bij uitstek revolutionairen maatregel ziende, hadden voorgesteld haar als niet bestaande te beschouwen onder voorbehoud om zich nader met de Cortes te verstaan over ds 'goederen die in veiling zouden moeten gebragt worden. Emdebjk had de Koningin zich vereenigd met den middenweg, die door de meerderheid van den ministerraad voorgesteld was; maar zij had daarmede enkel voorloopig genoegen genomen, zich voorbehoudende in het vervolg de zaak op nieuw in overweging te brengen. Zoo doende had de Koningin ten gevalle harer ministers van haar persoonlijk gevoelen afgezien; want haar oordeel was, dat de uitvoering der wet in allen deele geschorst diende te worden. De vraag was derhalve aanhangig gebleven, en daaruit ontstond eene onzekerheid , die den minister van finantien nieuwe moeijelijkheden berokkende. 11 Aan die onzekerheid wilden dc maarschalk O'Donnell en zijne ambtgenooten een einde maken, in de hoop van aan het publiek te toonen, hoe veel invloed zij hadden en hoe zeer zij het vertrouwen der Koningin bezaten. Dit is den ministers niet gelukt; Hare Majesteit heeft zich niet willen verbinden om aan de wet tot desamortisatie haren loop te laten ten aanzien der goederen van den Staat, van de gemeenten en openbare instellingen. Zy heeft het aangeboden ontslag aangenomen en den maarschalk Narvaez met de zamenstelling van een nieuw bewind belast. » Hij is daarin zonder moeite geslaagd: het voorzitterschap van den ministerraad zonder portefeuille heeft hij aan zich gehouden, even als in 1847, toen hij voor de tweede maal aan het hoofd des bewinds geplaatst werd; en hij heeft voor de buitenlandsche zaken den markies Pidal tot ambtgenoot gekozen; voor het departement van gratie, justitie en eeredienst den heer Arrazola; voor de binnenlandsche zaken den heer. Nocedal; voor het krijgswezen den generaal Urbistondo; voor de marine den generaal Lersundi; voor de finantien den heer Seijas-Lozano. De generaal Sanz is tot kapitein-generaal te Madrid, en de generaal Pezuela tot directeur der cavalerie benoemd. » Het zou gewaagd zijn, nu reeds berigt te geven omtrent het programma van het nieuwe kabinet en zijne gedragslijn; maar men denkt, dat het aan de Koningin voorstellen zal, de onlangs uitgevaardigde bepalingen tot aanvulling der constitutie van 1845 weder in te trekken, en zich eenvoudig aan die constitutie, zoo als zij daar ligt, te houden; dat het eerlang de Cortes zal zamenroepen, onder voorbehoud om hun de hervormingen, die noodig geacht zullen worden, voor te dragen; dat de reglementen der beide kamers eene doortastende wijziging zullen ondergaan, strekkende om de langwijlige en nutteloozo discussien af te snyden en de beraadslagingen korter en meer vruchtbaar te maken, en dat de uitvoering der wet tot desamortisatie geheel zal worden gestaakt." Dat de desamortisatie geheel gestaakt is, gelijk de berigtgever van het Journal des Débats verwachtte, is reeds gisteren, op grond eener telegraphische depêche, gemeld. Heden is door den telegraaph berigt ontvangen van andere gewigtige besluiten van het nieuwe ministerie, die eergisteren (Donderdag) in het officiële dagblad van Madrid afgekondigd zijn. Daarbij is de additionele acte der constitutie van 1845 ingetrokken; de inrigting der koninklijke hof- en huishouding, die onder het bewind der progressisten-partij vereenvoudigd en onder het toezigt van de ministers gesteld was, weder op den vroegeren voet gebragt; aan de bisschoppen vrijheid gegeven om overeenkomstig de bepalingen van het concordaat priesters te wijden, welke vrijheid door de progressisten bepeikt was met het doel om het huns inziens te groote aantal geestelijken weder met de behoefte der bevolking in overeenstemming te brengen; en eindelijk het verbod tegen het opnemen van nieuwelingen ïn de vrouwenkloosters opgeheven. — Dat het ministerie O'Donnell niet reeds veel eerder afgetreden is . wordt door den Parijschen berigtgever der Londensche Globe aan de vriendschappelijke vertoogen van Keizer Napoleon toegeschreven, alsmede aan de aarzeling van den maarschalk Narvaez, die vreesde dat hij zou gebezigd worden om voor de zedelooze en reactionaire staatkunde, die de revolutie van 1854 uitlokte, weder den weg te banen, en die zich, zonder dat hem eigenlijke waarborgen gegeven zijn, over die beduchtheid heen gezet heeft in het vertrouwen op zijne eigene kracht en wegens den aandrang van de Koningin en van hare moeder. Keizer Napoleon had, volgens den berigtgever van de Globe, de kabinetsverandering afgeraden, niet omdat hij tegen de zamenstelling van het nieuwe bewind bedenkingen had. maar omdat het ministerie O'Donnell nu eenmaal tot eene zekere mate van vastheid gekomen was en het Spaansche volk zich daardoor gewillig liet regeren, terwijl de wederoptreding van den maarschalk Narvaez vrees voor verder gaande reactie en alzoo bepaalde tegenkanting zou kunnen gaande maken.
---

NEDERLANDEN.
28 Jnlij 1856, Wij WILLEM 111, bij de gratie Gods, Koning n°. 68. dek Nederlanden, Prins van Oranje-Nassad, Groot-Hertog van Luxemburg, enz., enz., enz. Beschikkende op het aan Ons ingediend verzoekschrift van C. A. von Hemert, W. Bamann, M. H. Insinger en C. Aug. Muller, allen te Amsterdam, daarbij, de drie eersten als directeur, de laatste als directeurplaatsvervanger eener aldaar op te rigten Koninklijke Nederlandsche Stoomboot-maatschappij, daartoe Onze bewilliging verzoekende, onder overlegging van het ontwerp der acte van oprigting dezer naamlooze Vennootschap; Op de voordragt van Onzon Minister van Justitie, van den 23sten Julij 1856, n°. 102, en van Onzen Minister van Binnenlandsche Zaken van den 25sten Juhj 1856, n°. 197, 6de afdeeling; Gelet op de artikelen 36 tot en met 56 van het Wetboek van Koophandel, Hebben goedgevonden en verstaan: I°. Onze bewilliging te verleenen tot oprigting der Koninklijke Nederlandsche Stoomboot-maatschappij voormeld, op den voet van het overgelegd ontwerp der acte van oprigting; 2°. te verklaren, dat deze Onze bewilliging geene verandering brengt in de voorwaarden, welke verbonden zijn of zullen worden aan de , door Ons, of van Onzentwege, aan de adressanten of aan een of meer hunner verleende ofte verleenen concessien voor de stoombootdiensten, waartoe de vennootschap betrekking heeft. Onze Minister van Justitie is belast met de uitvoering van dit Ons besluit, waarvan afschrift tot narigt zal worden medegedeeld aan Onzen Minister van Binnenlandsche Zaken. Het Loo, den 28sten Julij 1856. WILLEM. De Minister van Justitie, J. J. L. v. d. Brugghen. [De in bovenstaand besluit bedoelde acte wordt hierachter medegedeeld.]
Bij Zijner Majesteits besluit van den 16den October jl., n°. 124, is aan jhr. D. J.L. Strick van Linschoten, opzijn daartoe gedaan verzoek, eervol ontslag verleend uit zijne betrekking van griffier by het kantongeregt te Utrecht.
Bij Zijner Majesteits besluit van den 12den October 1856, n°. 104, is de heer J. G. Schutte, te Amsterdam, erkend als consul-generaal van het Vorstendom Lippe in het Koningrijk der Nederlanden.
---

