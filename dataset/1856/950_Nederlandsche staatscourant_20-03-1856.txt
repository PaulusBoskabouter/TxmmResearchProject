NEDERLANDEN.
Bij besluit van 18 Maart jl., n°. 90, heeft Zijne Majesteit goedgevonden , de benoeming van mr. J. D. Dibbits, burgemeester van Borger, tot secretaris dier gemeente, met Zijne goedkeuring te bekrachtigen. Bij Koninklijk besluit van den sden Maart 1856, n°. 74, is aan Dirk van Duin of Duijn, gewezen geregtsdienaar te Leyden, ten laste van den Staat, een pensioen verleend van f 174 'sjaars, opgrond van artt. 5 en 43 der wet van den 9den Mei 1846 (Staatsblad n°. 24), zoo als zij is gewijzigd bij de wet van den 3den Mei 1851 (Staatsblad n°. 49).
---

BUITENLANDSCHE BERIGTEN. FRANKRIJK.
De Parijsche Conferentie heeft gisteren (Dingsdag) weder zitting gehouden; de gevolmagtigden van Pruissen waren voor het eerst daarbij tegenwoordig. .. . . . — Keizer Napoleon heeft bij een besluit van gisteren, naar aanleiding van de bevalling der Keizerin, verligiing of kwijtschelding van straf verleend aan 803 crimineel veroordeelden, die zich in den galeikerker door goed gedrag onderscheiden hebben; aan 755 militairen, en verder aan personen die de verordeningen op de jagt, op de dienst der burgerwacht of op de invoerregten overtreden hebben. Eene amnestie voor politieke misdrijven, waarvan het gerucht sprak, schijnt, althans voor alsnog, niet in des Keizers plan te liggen. — Een bij de Indépendance Beige ontvangen schrijven uit Parijs weerspreekt het berigt dat de wapenstilstand door het Congres vier weken verlengd zou zijn. » Ik heb vroeger reeds gemeld (zegt de doorgaans wel onderrigte briefschrijver) dat de gevolmagtigden thans, nu zij het over de hoofdzaken eens zijn, zonder bedenking tot eene verlenging van den wapenstilstand zouden besluiten, indien zij al de punten, die in het vredesverdrag geregeld moeten worden, niet vóór 1 April mogten kunnen afdoen. Maar ik geloof niet, dat die verlenging thans reeds noodzakelijk bevonden en vastgesteld is, Integendeel zetten de gevolmagtigden den arbeid met zoo veel ijver en vrucht voort, dat eene spoedige afdoening te verwachten is." — Terwijl drie Fransche linieschepen, gelijk reeds gemeld is, uit Toulon naar den Bosporus vertrokken zijn, hebben de overige schepen van het te Toulon liggende eskader bevel ontvangen om zich voor dezelfde bestemming gereed te houden.
---

ENGELAND.
De Economist, een Londensch weekblad, hetwelk onder de leiding van een der Britsche bewindslieden geschreven wordt, vermaant inzijnnommer van jl. Zondag het Britsche publiek om niet te veel van de Britsche gevolmagtigden ter Parijsche conferentie te verwachten. » Wij behooren van lord Clarendon niet te weinig maar ook niet te veel te vergen (zegt dat blad). Wij moeten het doel, waartoe hij naar Parijs gezonden is, niet vergeten, maar evenmin het oog sluiten voor de bezwaren, welke de bereiking van dat doel moeijelijk maken. Wij mogen verwachten dat hij den wezenlijken inhoud der praeliminairen in het definitive vredesverdrag overbrengt; maar dat zulks iuist naar onzen zin geschiede en in de eigen bewoordingen die ons verkieslijk zouden schijnen, dat kunnen Wy niet vergen. » Men vergete niet, dat lord Clarendon niet almagtig is en niet alleen staat. Hij moet met drie bondgenooten en één bemiddelaar te rade gaan, en tevens aan eene sluwe tegenpartij het hoofd bieden. » Bij elke schrede moet hij raadplegen met ambtgenooten, wier toestemming noodig is en die welligt over gewigtige punten anders denken. Hij moet geene voor hen volstrekt onaannemelijke vorderingen te berde brengen; want daardoor zou hij alleen bewerken dat hij ten laatste geheel alleen staat. Hij loopt gevaar van te veel aan zijne tegenpartij of te weinig aan zijne vrienden toe te geven, en hij moet tusschen deze beide gevaren den juisten middenweg weten te vinden. De handen sijn hem, als 't ware, gebonden: dit is een nadeel van het bondgenootschap ; maar daar wij de vruchten van hetzelve geplukt hebben, daar wij door dappere en magtige bondgenooten in den strijd ondersteund Zljn geworden, hebhen wij noch regt noch magt om hunne meeningen en wenschen bij de vredesonderhandelingen in den wind te slaan." De Times heeft dienstig geacht dit artikel over te nemen en alzoo Bader onder de aandacht van de geheele natie te brengen. .' ..In de vorige week is door eene uit parlementsleden en andere aan- aienhjke mannen bestaande deputatie van het Engelsche genootschap der grienden van Polen een adres aan lord Palmerston overhandigd, houdende verzoek om in het aanstaande vredesverdrag ook bedingen ten öjmste van Polen te maken. In dat adres werd betoogd dat zulks niet "-en voor de zaak des regts en der liberale regeringsbeginselen vereischt werd, maar ook voor de instandhouding van het Europesche evenwigt, daar Polen de natuurlijke bondgenoot van Turkije tegen Rusland en tevens door zijne ligging het bolwerk van Europa tegen de uitbreiding der Russische heerschappij was; zoodat de wederoprigting van Polens zelfstandig volksbestaan onmisbaar voor de bereiking van het doel van den tegenwoordigen oorlog geacht moest worden , hetzy hij voor Europa's onafhankelijkheid en vrijheid of ook maar alleen voor de instandhouding van het Turksche rijk ondernomen ware. Lord Palmerston luisterde zeer aandachtig naar de vertoogen der deputatie, maakte nu en dan aanmerkingen die van belangstelling in, en van bekendheid met het onderwerp getuigden, maar bepaalde zich ten slotte tot de verklaring, dat de zaak door Harer Majesteits gouvernement ernstig overwogen zou worden. De ministeriele Londensche Globe gaat verder, en zegt dat het Poolsche vraagstuk op de Parijsche Conferentie niet kan te berde gebragt worden; dat de oorlog gevoerd is om waarborgen te bekomen tegen de uitbreiding van Ruslands magt in het Oosten; dat alzoo thans het Oostersche vraagstuk en de herziening der verdragen van 1841, niet het Poolsche vraagstuk en de herziening van het Weener tractaat te Parijs aan de orde van den dag zijn, en dat het aldaar te maken vredesverdrag zich schier geheel bepalen zal tot de aangelegenheden van Turkije in verband met Europa's toekomst. Wel boden de tegenwoordige omstandigheden eene schoone gelegenheid aan om aan Ruslands heerschappij ook in Midden-Europa paal en perk te stellen, maar daarvan is geen gebruik gemaakt; dit is volgens de Globe zeer te betreuren maar alleen aan Duitschlands onzijdigheid te wijten. — De Times geeft aan het Britsche gouvernement den raad om het voorstel tot afkoop van den Sondtol aan te nemen. Die tol brengt jaarlijks gemiddeld 2,300,000 rijksdaalders op, terwijl Denemarken tegen eene vergoeding van slechts 35,000,000 rijksdaalders, eens te betalen, aanbiedt de heffing van denzelve te staken; tot dit kapitaal zou Engeland, naar de berekening van de Times, eene som moeten bijdragen waarvan de jaarlijksche rente 45,000 L. st. zou bedragen , terwijl de Britsche scheepvaart thans jaarlijks gemiddeld 70,000 L. st. aan Sondtol-regten betaalt. De kapitalisatie van den Sondtol zou volgens de Times ook uit het politieke oogpunt wenschelijk zijn, daar Denemarken de opbrengst van dien tol niet missen kan en zich voor de instandhouding van denzelve aanmatigingen van andere mogendheden, vooral van Rusland , getroosten moet. De door Denemarken voorgestelde operatie zou alzoo deszelfs politieke onafhankelijkheid verzekeren, en hetzelve tevens voor een bankroet behoeden. — Den 7den Februarij jl. is door den gouverneur-generaal van Britsch Indie eene proclamatie uitgevaardigd, waarbij de inlandsche vorst Tan Oude afgezet en dat land bij het Britsche ryk ingelyfd wordt.
---

SPANJE.
KJ JL ___. J-l -* -_-!« In een bij de Londensche Times ontvangen schry ven uit Madrid leest men het volgende: n De nieuwe voordragt tot herziening van het tarief der invoerregten, die door den tegenwoordigen minister van finantien, den heer Santa Cruz, bij de Cortes ingediend is, wordt door het officiële blad van het gouvernement heden (10 Maart) openbaar gemaakt. Zij is van minder liberalen aard dan het ontwerp van den heer Bruil; en de reden, waarom deze de portefeuille van finantien neergelegd heefti was, naar mij verzekerd wordt, even zeer in de tegenkanting tegen de door hem voorgedragen tariefshervorming gelegen als in de afkeuring welke zyn voorstel tot aanvulling van het tekort vond. » De heer Bruil verwachtte dat de invoerregten, wanneer dezelve naar zijn voorstel verlaagd en gewijzigd wierden, jaarlijks veertig millioen realen meer aan de schatkist zouden opbrengen dan tot nog toe. De heer Santa Cruz schijnt van zijne tariefsherziening vooreerst geene bate voor de schatkist te verwachten, maar eenige hoop op vermeerdering der opbrengst in de toekomst te hebben. Hij heeft het ontwerp van zijnen voorganger op vele van de minst belangrijke punten onveranderd gelaten doch 73 artikelen van het algemeene tarief en 30 van dat voor katoenen goederen heeft hij in een minder liberalen geest gewijzigd, en daaronder behooren juist de handelsartikelen van het meeste belang, met name katoenen , wollen en zijden manufacturen, ijzerwaren, papier, gemaakte kleedingstukken enz. » Het is klaarblijkelijk, al wordt het ook niet door den minister erkend, dat het gouvernement vooral door redenen van politieken aard genoopt is om zijne voordragt te wijzigen; en lieden, die zelven de tariefshervorming voorstaan, verzekeren dat de Cataloniers gereed waren onin opstand te komen, indien het plan van den heer Bruil, zoo dreigend voor hunne fabrieken en sluikhandel, ware doorgezet geworden. Waarschijnlijk zullen de nu voorgedragen hervormingen der tariefwetgeving door de Cortes met eene groote meerderheid van stemmen worden aangenomen."
— Het volgende schrijven uit Madrid van 13 Maart, bij den Parifschen Consiitutignnel ontvangen , toont hoe wijd de gevoelens bij de Spaansche Cortes uiteen liepen over de middelen tot aanvulling van het tekort, waarover de openbare beraadslaging Maandag jl. aangevangen is. » De Cortes hebben heden de beraadslaging over de organieke wetten op het gewestelijk en het gemeentebestuur hervat en bijkans ten einde gebragt. Daarna zullen zij overgaan tot de openbare behandeling van het budget der staatsinkomsten. i).ln de algemeene commissie voor het budget bestaan verschillende gevoelens over het door den heer Santa Cruz voorgestelde plan tot aanvulling van het tekort, hetwelk door de afschaffing der accijnsen veroorzaakt is. Het voorstel des ministers strekt om de accijnsen in de groote steden des lands met zekere wijzigingen weder in te voeren en om de steden, waar geen accijnsen zullen geheven worden, aan eenen omslag te onderwerpen. Over het eerste gedeelte van het ontwerp is de meerderheid der commissie het met de regering nagenoeg eens geworden; over het tweede is zij niet tot onderlinge eenstemmigheid gekomen, en het gevolg daarvan is dat er zeven onderscheiden rapporten opgemaakt zijn. » Twaalf leden vereenigen zich met het voorstel des ministers, maar willen de door het gouvernement verlangde som met twintig millioen realen verminderd hebben , daar de minister van finantien zich in staat en bereid verklaard heeft om die som door besnoeijing der koloniale uitgaven te vinden. » Drie andere leden der commissie meenen dat men niet beter doen kan dan de accijnsen eenvoudig weder in te voeren, hetgeen door den heer Bruil voorgesteld was. » Vijf' andere leden willen het tekort aangevuld hebben door eene verhooging van de grondbelasting en van het patentregt en door eene korting op de jaarwedden der ambtenaren en der geestelijkheid. » Nagenoeg dezelfde middelen worden door twee andere leden voorgesteld met by voeging van eene belasting van tien per cent op de rente der staatsschuld, alsmede van eene door de koloniën op te brengen belasting van dertig millioen. » Een lid wenscht eene directe belasting, die door de steden, naar gelang harer bevolking, opgebragt en door de stedelijke overheid over de ingezetenen, naar mate hunner gegoedheid, omgeslagen zou worden.' » De drie overige leden der commissie verklaren zich tegen de invoe-' ring van nieuwe belastingen ; een van hen geeft den raad om het middel van den tabak te verpachten, en meent dat met behulp van een beter beheer der invoerregten en andere openbare inkomsten het noodige tot 'aanvulling van het tekort zou kunnen gevonden worden; de beide anderen, behoorende tot het demokratisch-gezinde deel der Cortes-vergadering., zijn onvoorwaardelijk tegen het denkbeeld om het volk voor zijne nooddruft meer belasting te doen betalen, en meenen dat eene doortastende besnoeijing der staatsuitgaven het eenige en ware middel tot herstel van het finantieel evenwigt is. » Waarschijnlijk zal een van de beide laatstgemelde gevoelens, als hot verst van de voordragt der regering afwijkende, by de openbare beraadslaging het eerst in discussie komen."
---

