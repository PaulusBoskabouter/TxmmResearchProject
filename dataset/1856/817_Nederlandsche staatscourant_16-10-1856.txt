MINISTERIE VAN BINNENLANDSCHE ZAKEN.
De Minister van Binnenlandsche Zaken, In aanmerking nemende dat het getal leerlingen voor de telegrafie, na het laatste vergelijkend onderzoek benoemd, bij het toenemend telegrafisch verkeer niet toereikend is voor de behoefte, en, ter voorziening daarin, willende overgaan tot een nader onderzoek,
Brengt ter kennis van de belanghebbenden: I°. Tot opleiding en oefening van telegrafisten voor de dienst van den Rijkstelograaf' wordt, na vergelijkend onderzoek , een aantal van hoogstens tien leerlingen toegelaten, om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van ée'n gulden daags en kunnen, na voldoende blijken van geschiktheid gegeven te hebben, dingen naar de betrekking van telegrafist der derde klasse, op eene jaarwedde van acht honderd gulden. 3<>. Voor het vergelijkend onderzoek om als leerling te worden toegelaten, moet men zich vóór of uiterlijk op den 15den November 1856 bij het Departement van Binnenlandsche Zaken hebben aangemeld, met een op zegel geschreven adres, bevattende naauwkeurige opgaaf van naam, voornamen en woonplaats. Gelijktijdig moeten worden overgelegd bewijsstukken , waaruit blijkt dat men is: a. Nederlander; b. geboren in een der jaren 1826 tot 1835 ingesloten ; c. van gezond lïgchaamsgestel en zonder gebreken, als doofheid en bijziendheid, volgens schriftelijke verklaring van een erkend geneesheer, wiens handteekening door het gemeentebestuur zijner woonplaats moet sijn gewaarmerkt; d. van onberispelijk gedrag, volgens schriftelijke verklaring, na den lsten Januarij 1856 afgegeven door of van wege het gemeentebestuur van des verzoekers vaste woonplaats. 4°, Het vergelijkend onderzoek, waartoe de belanghebbenden nader worden opgeroepen, heeft plaats te 's Gravenhage, op den 2den December 1856 en volgende dagen. . s°. De mededingenden moeten blijken geven van ervaren te znn in: a. het schrijven van zeer leesbaar schrift; o, de Nederlandsche, Hoogduitsche, Engelsche en Fransche talen; c. het maken van een opstel in eene dezer vier talen ; d. de beginselen der cijferkunst met de leer der evenredigheden, die der gewone en tiendeelige breuken, de kennis van de Nederlandsche Blaten en gewigten en het rekenen zonder fouten; e. de eerste beginselen van stel- en meetkunst; f. de eerste gronden van het regtlijnig teekenen; g. de beginselen van het boekhouden. 6°. De adressen om tot het vergelijkend onderzoek te worden toegelaten, worden buiten beschikking gehouden, zoo zij of, als ongezegeld, Vallen in de termen van art. 8 der wet van 3 October 1843 (Staatsblad n°. 47), óf verzoeken behelzen om ontheven te worden van eene of' meer bepalingen , hierboven onder 3 en 5 aangewezen , hetzij nopens de grenzen van den ouderdom, hetzij omtrent de vakken, waarvan de kennis wordt 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaand vergelijkend onderzoek wenschen te worden toegelaten, daartoe op nieuw bij gezegeld verzoekschrift aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n°. 3. He Minister van Binnenlandsche Zaken, Simons.
---

BUITENLANDSCHE BERIGTEN. ITALIË.
Zoo men de Londensche Times gelooven mag, zouden de Westersche •Mogendheden thans zonder verder verwijl tot stappen jegens Napels overgaan. Volgens de verzekering van dat blad is door het Fransche gouvernement een ultimatum naar Napels afgezonden, welks verwerping de terugroeping van het Fransche gezantschap en de verschijning Van een Fransch eskader in de Golf van Napels tot onmiddellijk gevolg Jou hebben, en zal het Britsche gouvernement geheel op dezelfde wijze aandelen. Hiermede stemmen berigten uit Weenen van gisteren, alsmede brieven uit Parijs van eergisteren in de hoofdzaak overeen. Zoo schrijft de Parijsche berigtgever van de Brusselsche Emancipation: » Heden, den 13den , was onze effectenbeurs in eene vrij onrustige stemming, en de prijs der fondsen dalende. De oorzaak daarvan was het gerucht van het uitloopen onzer vloot naar Napels. Er bestaat eenige grond voor dat gerucht; want het tijdstip, waarop het ultimatum van de Westersche mogendheden aan Koning Ferdinand overgebragt zal worden , is niet ver meer af. Daarop volgt waarschijnlijk de terugroeping der gezanten; maar deze maatregel, welke een openlijk blijk der vriendschap3breuk is, zal met alle omzigtigheid te werk gesteld worden. Er zal slechts een enkel vaartuig van de kleinste soort naar Napels gaan, eenen ambtenaar van het Fransche ministerie van buitenlandsche zaken , den heer Desault, aan boord hebbende, die het ultimatum moet overbrengen aan den Franschen gezant te Napels, den heer Brenier; deze zal het aan den voorzitter van den Napelschen ministerraad mededeelen, en, indien hij een afwijzend antwoord ontvangt, met het Engelsche gezantschap Napels verlaten aan boord van het vaartuig, hetwelk den heer Desault overgevoerd heeft. Vervolgens komt het vereenigde eskader, om de onderdanen van Frankrijk en Engeland, die op het Napelsche grondgebied verblijf houden, in bescherming te nemen ; maar het zal op grooten afstand van de kust kruisen, en nagenoeg buiten het gezigt der hoofdstad blijven, ten einde hare bevolking niet in gisting te brengen, doch tevens bij de hand te zijn, indien het door de omstandigheden tot eene meer werkdadige tusschenkomst gedrongen mogt worden. » Ziedaar den juisten loop, dien do zaken, naar ik geloof, zullen nemen. ïntusschen is Koning Ferdinand, naar gezegd wordt, zoo gerust, dat hij niet schroomt zich met bijteuden spot over de Westersche mogendheden uit te laten."
Volgens een berigt van de Indépendance Beige is het nagenoeg zeker, dat den 41den dezer van de zijde der Westersche mogendheden instructien naar Napels gezonden zijn, ten gevolge waarvan het Engelsche en het Fransche gezantschap in het midden der nu volgende week Napels zullen verlaten, indien zij dan nog geen voldoend antwoord van den Koning ontvangen mogten hebben. Aan de Londensche Globe wordt uit Parijs geschreven, dat in deze week een eskader van Fransche en Engelsche oorlogsschepen voor Napels verschijne zal, tenzij de Koning nog tijdig de door zijn gouvernement in diplomatieke nota's gebezigde uitdrukkingen van beleedigenden aard teru"-nam en zich op zijn Koninklijk woord verbond om de hem aanbevolen hervormingen in te voeren. Het even genoemde orgaan van het Engelsche kabinet wederspreekt het berigt, dat Koning Ferdinand in eigenhandige brieven aan Koningin Victoria en aan Keizer Napoleon den wensch zou hebben te kennen gegeven , om de Napelsche aangelegenheid aan de beslissing van het Parijsche Congres te onderwerpen. In een schrijven uit Londen van den Uden dezer, bij het Parijsche dagblad TUnivers ontvangen, werd reeds gezegd dat de voorgenomen demonstratie tegen Napels hoogst waarschijnlijk zou uitgevoerd worden, omdat het Engelsche kabinet daarop onverzettelijk aandrong. » De vrienden van lord Palmerston (schrijft de berigtgever van dat ultramontaansche blad) zeggen openlijk , dat, indien zijn plan tot uitvoering komt, het eene groote overwinning voor de staatkunde van onzen minister zal zijn. Zelfs zal het eene dubbele zege zijn, indien de_ hier in hooge kringen gekoesterde hoop vervuld wordt, dat de verschijning van het vereenigd eskader de door Engeland zoo lang gewenschte revolutie in Italië zal doen uitbarsten. Zoo hoopt men eindelijk eenen slag toe te brengen aan de wereldlijke magt van het Pausdom, die men niet regtstreeks durft aanvallen. Kortom, men verklaart hier ronduit, dat het thans voor Engeland eene goede gelegenheid is om de verliezen, welke zijn invloed in Europa geleden heeft, te herstellen." — Een brief uit Syracuse van 28 September jl., door de Deutsche Allgemeine Zeitung medegedeeld, zegt dat aldaar, even als te Napels, de lieden van de laagste volksklasse, onder de leiding van de ambtenaren, van de geestelijken en van eenige adellijken, op de been gekomen waren om de stad des noods te verdedigen en om aan de liberalen vrees aan te jagen. — Den 9den dezer is met plegtigheid de eerste hand geslagen aan de werkzaamheden tot daarstelling van den ontworpen spoorweg tusschen Rome en Civita-Vecchia. — De Univers berigt, dat aan het Roomsche hof in den laatsten tijd veelvuldige raadsvergaderingen gehouden zijn ter overweoin"- der besluiten, die door de Oostenrijksche bisschoppen in de conferentie te Weenen zijn genomen met het doel om uitvoering aan het Oostenrijksche concordaat te geven, en welke de goedkeuring van den Heiligen Stoel behoeven. Het aangehaalde blad zegt, dat voor de invoering dier besluiten zekerlijk de medewerking van den Keizer van Oostenrijk ingeroepen zal worden, en vertrouwt dat het concordaat al de vruchten zal dragen, die men zich daarvan voor de kerk en de burgermaatschappij belooft.
---

SPANJE.
Blijkens een telegraphisch berigt uit Madrid van gisteren (Dingsdag) was de maarschalk Narvaez nog bezig zijn kabinet voltallig te maken, en andere wijzigingen in het personeel der hooge staats- en hof-ambtenaren te brengen. Van de eerste maatregelen des nieuwen bcwinds verneemt men nog niets. Ook ziet men nog verlangend uit naar meer uitvoerige berigten omtrent de plotselinge, ofschoon niet geheel onverwachte kabinetsverandering, ïntusschen wordt uit Parijs gemeld, dat aldaar vreugde en hoop heerscht onder de vijanden van den constitutionelen regeringsvorm in Spanje. Anderen beschouwen den maarschalk Narvaez als den eenigen man, die in staat is om in Spanje de maatschappelijke orde met eene naar ne vatbaarheid der bevolking getemperde vrijheid op den duur te doen zamen gaan. — Te Sarragossa is door de militaire overheid eene proclamatie uitgevaardigd, houdende strenge bepalingen tegen het brand stichten in veldgewassen en graanschuren; welk misdrijf in die omstreek veelvuldig gepleegd werd, en wel, naar hot scheen, uit verbittering over de duurte, der levensmiddelen en uit haat tegen de gegoede standen.
---

NEDERLANDEN.
Bij besluit van den 13den October 1856, n°. 40, heeft Zijne Majesteit goedgevonden het besluit van 17 September jl., n°. 46, waarbij mr. J.G. 't Hooft tot schoolopziener in het zevende district van Gelderland benoemd was, op diens verzoek in te trekken.
Bij besluit van 13 October 1856, n». 41, heeft Zijne Majesteit goedgevonden tot schoolopziener in de eerste afdeeling van het derde schooldistrict van Noordbrabant te benoemen den heer dr. F. J. Trosêe, rector van het gymnasium te Boxmeer.
---

