FRANKRIJK.
De ministeriele dagbladen van Parijs blijven vol hoop op den goeden uitslag der vredesonderhandelingen. De Constitutionnel weerlegt in zijn Hommer van gisteren een ander Parijsch dagblad hetwelk den oorlog op de vrijmaking van Polen , Hongarye en Lombardye wenschte te zien uitkopen. Het ministeriele blad betoogt dat de oorlog geheel van aard veranderen, een Westersche en revolutionaire oorlog worden zou, indien de geallieerde gouvernementen zulk eene verandering van het lïuropesche Staten-stelsel tot stand brengen wilden; dat daarentegen de door Rusland aangenomen voorwaarden den wensch van allen, die het eigenlijke en van den beginne af openlijk verkondigde doel des oorlogs voor oogen houden, volkomen voldoen. Verder zegt de Constitutionnel, dat Pruissens deelneming aan de beraadslagingvan het aanstaande vredes-congres thans minder waarschijnlijk is dan ooit, en dat de wensch naar vrede te St. Petersburg niet minder opregt is dan te Parijs en Londen. Eir.delijk deelt het genoemde blad, uit een bij hetzelve ontvangen schrijven uit "Weenen van 28 Januarij jl., het volgende mede: » Engeland maakt weinig baast om de door Rusland aangenomen voorwaarden door zijne onderteekening tot formele praeliminairen voor den vrede te maken; maar juist daarom mag men verwachten dat, wanneer eenmaal die onderteekening plaats gehad heeft, van Engelands zijde geen verdere bezwaren tegen den vrede zullen oprijzen; en er is thans alle grond om te hopen dat Engeland de praeliminairen onderteekenen zal zonder dat daarin de nadere bedingen , die het krachtens het vijfde artikel van het Oostenrijksche voorstel vorderen wil, opgenomen zijn. » Dat die nadere bedingen ook dan nog, wanneer zij eerst na het onderteekenen der praeliminairen te berde gebragt worden, een hinderpaal voor den vrede zouden kunnen worden, is onzes oordeels niet te vreezen. Immers het voorbehouden regt om nadere bedingen te stellen, is niet onbeperkt: ten eerste zegt het ultimatum uitdrukkelijk, dat die bedingen het algemeen belang van Europa moeten ten doel hebben; en ten tweede spreekt het van zelf, dat zij op den tegenwoordigen staat der zaken moeten gegrond zijn. Derhalve heeft Engeland geene vrijheid om, bij voorbeeld, de slooping van Kronstadt, de ontmanteling der Poolsche vestingen te vorderen. Zoodanige eischen zouden gelijkstaan met eene verklaring dat men aan de zijde der Westersche mogendheden geen vrede wil, maar zijn dan ook niet van een regtschapen en edelmoedig man als Keizer Napoleon te verwachten; en het eergevoel van het Britsche gouvernement is ons borg daarvoor dat het, eenmaal de praeliminairen onderteekend hebbende, het werk des vredes niet moedwillig storen zal. » Mogt desniettemin bij de Westersche mogendheden het voornemen bestaan om bedingen te stellen die niet door het algemeene belang van Europa gevorderd worden of die met den staat der zaken, welke door den oorlog te weeg gebragt is, niet strooken, dan zou Oostenrijk in allen gevalle zijne ondersteuning aan die bedingen weigeren: dat is stellig en zeker." Een artikel van een ander ministerieel dagblad van Parijs, de Pays , komt op hetzelfde neer als het bovenstaande, alhoewel op een bijzonder punt daarvan verschillende. Het zegt dat tusschen Frankrijk en Engeland volkomen eenstemmigheid bestaat en dat Rusland blijken van opregte zucht naar vrede geeft, en het vervolgt aldus: » De te behandelen punten zijn nu duidelijk omschreven; men zal zich daarbij houden en zorgen niet in de behandeling van algemeene stelsels en onbepaalde theorien te geraken. "Waarschijnlijk zullen de bij art. 5 van het ultimatum voorbehouden bedingen uitgedrukt worden in de praeliminairen zelve; zijn deze eens onderteekend, dan is de vrede zoo goed als gesloten , en zal er niets meer vast te stellen zijn dan eenige bepalingen ter regeling van de uitvoering van het vredesverdrag. Het congres van Parijs zal dan ook zijne taak in weinige dagen kunnen volbrengen; hetgeen zeer wenschelijk zou zijn, daar de krijgstoerustingen en alle lasten en opofferingen, welke de staat van oorlog medebrengt, eerst zullen ophouden, wanneer het definitive vredesverdrag onderteekend is." In een schrijven uit Parijs, bij de Londensche Times van haren correspondent ontvangen , leest men het onderstaande; het verdient eenige opmerking, omdat het toont welke bedenkingen sommigen aan de zijde der Westersche mogendheden hebben tegen Pruissens deelneming aan de vredesonderhandelingen. i) Men verzekert dat er nog geen bepaald besluit genomen is ten aanzien der vraag of Pruissen op de conferentien vertegenwoordigd zal worden of niet. Hot is mogelijk, dat er nog geen officiële mededeeling van eenig besluit dienaangaande heeft plaats gehad; maar het is zeker, dat men zeer tegen die mogendheid ingenomen is en daarvan geen geheim maakt. Geen voorstel is haar gedaan, en er zal ook, naar men verzekert, geen voorstel aan haar gedaan worden; waarschijnlijk zullen Frankrijk en Engeland eveneens hunnen gang gaan als of Pruissen niet bestond; heeft het tot hiertoe eene roemlooze en afgezonderde positie verkozen, het zal in zijne rust niet gestoord worden. Intusschen spaart Pruissen geen moeite om hetzij zelf of althans door tusschenkomst van anderen aandeel in de gewigtige onderhandelingen te bekomen. Dat Engeland zich daartegen verzet, is zeker; Frankrijk verklaart er zich niet voor, en Oostenrijk weifelt tusschen den wensch naar vrede en zijn eigen belang, hetwelk door de uitsluiting van eenen mededinger bevorderd zou worden. u Er bestaan vele redenen tegen, en geen enkele voor Pruissens toelating; het heeft geen zweem van regt daarop, en heeft niet het geringste verrigt waardoor het geacht zou kunnen worden eene begunstiging te hebben verdiend. Buitendien is er eene andere en afdoende bedenking: indien twee gevolmagtigden van Pruissen op het congres toegelaten wierden, zou het even goed zijn als of men aan vier Russische gevolmagtigden stem gaf; Pruissen zou op het congres de zaak van onzen vijand evenzeer voorstaan als het tot nog toe gedaan heeft; het zou zich zelven tot het einde toe gelijk blijven. Rusland zou dus vier stemmen op het congres hebben, dat Ï3 evenveel als Frankrijk en Engeland te zamen, en het zou alzoo een tegenwigt tegen de Westersche mogendheden daarstellen. Daarbij komt dat Piemonts gevolmagtigden in de tegenwoordige omstandigheden, welke aan dat land alle vooruitzïgt op aanwinst van grondgebied ontnemen , waarschijnlijk het herstel des vredes niet zullen bevorderen. In allen gevalle is het noodig Pruissens invloed te weren, al grieft zulks ook de vertegenwoordigers van eenige kleine Staten van Duitschland, die met alle magt voor Pruissens belang werkzaam zijn." — Het slot van het door den telegraaph vermelde berigt der Oesterreichische Correspondenz, waarvan gisteren gewag gemaakt werd, luidt woordelijk als volgt: ii De thans gesloten vredespraeliminairen zullen in de zitting der Duitsche Bondsvergadering van aanstaanden Donderdag door den voorzittenden Oostenrijkschen gezant medegedeeld worden. Het kan aan geenen twijfel onderhevig zijn, dat die hooge vergadering zich in naam van den Duitschen Bond met warme belangstelling aan het gelukkig verkregen resultaat zal aansluiten."
---

NEDERLANDEN.
Bij Koninklijk besluit van den 30sten December 1855, n°. 65, is de gegageerde soldaat van het leger in Oost-Indie J. Bormann, benoemd tot ridder der 4de klasse van de Militaire Willems-orde, ter zake zijner verrigtingen bij de affaire te Kamang, ter Westkust van Sumatra, in Julij 1833. Bij besluit van 8 Februarij jl., n°. 61, heeft Zijne Majesteit goedgevonden, de bij Hoogstdeszelfs besluit van 13 Januarij jl., n°. 65, onder andere gedane benoeming van mr. J. G. Luijken Glashorst, tot plaatsvervangend lid van den militieraad voor de ligting der nationale militie van 1856, zitting houdende te Zutphen, in te trekken, en tot plaatsvervangend lid van den gemelden militieraad te benoemen mr. H. J. Ardesch van Hamel, burgemeester en lid van den raad der gemeente Warnsveld. Bij besluit van dezelfde dagteekening. n». 62, heeft Zijue Majesteit goedgevonden tot honorair lid der provinciale commissie van onderwijs in Zuidholland bij continuatie te benoemen jhr. mr. G. A. Melort. Bij Zijner Majesteits besluit van den lsten Februarij jl., n». 75, is aan mr. G. J. Verloren, op zijn daartoe gedaan verzoek, eervol ontslag verleend uit zijne betrekking van regter-plaatsvervanger in de arrondissements-regtbank te Utrecht. Bij Zijner Majesteits besluit van den 4den Februarij 1856, n°. 33, is benoemd tot notaris te Gorinchem, mr. S. C, van Appeltere, acvocaat en candidaat-notaris aldaar. By Koninklijk besluit van 3 Februarij 1856, n°. 72, is aan den heer J. L. A. Jacobze, op zijn verzoek, eervol ontslag verleend als ontvanger der registratie voor de burgerlijke acten te 's Gravenhage, behoudens aanspraak op pensioen ; en zijn voorts benoemd tot ontvangers der registratie te 's Gravenhage voor de burgerlijke acten, de heer J. Keiler, thans ontvanger der registratie voor de geregtelijke en admiftistrative acten te 's Gravenhage; voor de geregtelijke en administrative acten, de heer mr. J. C. van de Watering, thans ontvanger der registratie en domeinen te Delft.
---

BUITENLANDSCHE BERIGTEN. ENGELAND.
Volgens telegraphïsche berigten uit Londen is bij een besluit der Koningin eene nieuwe ridderorde voor de land- en zeemagt ingesteld. Zij heet de Orde van Verdiensten, heeft geen hoogeren en lageren rang, maar een en hetzelfde ridderteeken voor al hare leden, en zal terstond aan degenen die zich in den oorlog tegen Rusland onderscheiden hebben, verleend worden. Insgelijks verneemt men door den telegraaph, dat de Times gisteren, 4 Februarij, weder een zorgbarend artikel over de geschillen tusschen Engeland en de Vereenigde Staten bevatte; volgens hetzelve heeft men dagelijks de terugroeping van den Noord-Amerikaanschen gezant uit Londen, en het vertrek°van den Engelschen gezant uit Washington te verwachten. De Times is van oordeel dat Engeland het regt aan zijne zijde heeft en volharden moet, en dat het zelfs voor het verschrikkelijke gevaar van eenen oorlog met de Vereenigde Staten, welke door lord Derby in het Hoogerhuis dezer dagen een wederkeerige zelfmoord genoemd werd , niet mag terugdeinzen. De ministeriele Londensche Globe is wegens de geschillen met de Vereenigde Staten niet zoo bezorgd; zij grondt haar oordeel vooral op het gezond verstand der Noord-Amerikaansche natie, en hoopt dat deze aan het roekelooze drijven harer eerzuchtige bewindslieden paal en perk zal stellen. De Globe vereenigt zich met een artikel van een Londensch weekblad , den Economist, waarin het volgende voorkomt: » Wij weten met zekerheid, dat de President Pierce bij het meerendeel der Noord-Amerikaansche burgers evenmin in gunst is als hier te lande. Men zou haast zeggen dat een ieder in de Vereenigde Staten, die eenig aanzien en invloed in zijn land heeft, niet van de gunst der tegenwoordige bewindslieden afhankelijk is, en met iemand hier te lande briefwisseling houdt, van de jongste brievenmaal gebruik heeft willen maken om ons te verzekeren dat alleen de heer Pierce maar geenszins het Noord-Amerikaansche volk twist met Engeland zoekt; en dat is de waarheid, naar het ons voorkomt."
---

