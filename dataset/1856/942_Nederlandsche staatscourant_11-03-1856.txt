NEDERLANDEN.
Bij Zijner Majesteits besluit van den 7den Maart 1856, n". 65, is aan den heer J. H. Coster, op zijn daartoe gedaan verzoek .eervol ontslag verleend uit zijne betrekking van lid van het collegie van regenten over het huis van arrest te Almelo, en voorts in deszelfs plaats benoemd tot lid van hetzelve collegie de heer 11. A. Kloppenburg, burgemeester en secretaris der gemeente Ambt Almelo. Bij Koninklijk besluit van 8 Maart 1856, n°. 96, zijn de volgende controleurs der directe belastingen, in-en uitgaande regten en accijnsen verplaatst, als: naar Amsterdam, voor de active dienst der in- en uitgaande regten en accijnsen, do heer W- J- Verkuijl, thans te Lobith; naar Rotterdam, om belast te worden met de verificatie van het kantoor der rijks-accijnsen aldaar en van het ontvangkantoor te Kralincen, de heer J. J. C. Pfister, thans te Amsterdam; en zulks naar aanleiding van zijn verzoek tot verplaatsing naar Rotterdam , tevens ter vervanoinc van den controleur der Iste klasse E. B. J. Moise de Chateleux, die weder zal overgaan bij de active dienst der in- en uitgaande regten en accijnsen in eerstgenoemde stad, ter vervanging van den heer Kruseman ; . naar Amsterdam, om belast te worden met de verificatie van de beide kantoren der rijks-accijnsen aldaar, de heer J. Akkeringa, thans te Delfshaven.; Bij Koninklijk besluit van 8 Maart 1856, n". 97, is benoemd tot ontvanger der directe belastingen , in- en uitgaande regten en accijnsen te Eibergen c. a., de heer G. R. A. J. van Hasselt, thans ontvanger der directe belastingen en accijnsen te Brakel.
---

BUITENLANDSCHE BERIGTEN. FRANKRIJK.
De Parysche conferentie heeft Zaturdag jl. hare zesde zitting gehouden. Een doorgaans wel onderrigt correspondent van de Indépendance Beige Schrijft uit Parijs onder dagteekening van 8 Maart, datteToulon 20,000 man Fransche infanterie gereed gehouden worden om naar het Oosten scheep te gaan, maar dat zij het bevel tot inscheping, naar het zich thans laat aanzien, niet zoo spoedig zullen ontvangen als dezer dagen aangekondigd werd. Dezelfde berigtgever meent schier met volle zekerheid op spoedige herstellin"- des vredes te mogen staat maken. Volgens hem is het gerucht, °dat Rusland en de Westersche mogendheden het over alle hoofdzaken eens geworden zijn , allezins gegrond. Dehalf-officiele Moniteur de la Flotte betoogt dat de Alandseilanden, uit het krijgskundig oogpunt, eene uitmuntende positie zijn, en dat daarvan, hoe weinig waarde die eilanden ook schijnen te hebben, door eene mogendheid als Rusland veel partij zou kunnen getrokken worden. In den Franschen Moniteur van gisteren is medegedeeld dat het gouvernement, bij het bestaande vooruitzigt op vrede, talrijke plannen van industriële ondernemingen en aanvragen om concessie ontvangt, maar in den loop dezes jaars geene concessie zal verleenen, welke de daarstclling van aandeelbewijzen of nieuwe effecten van eenigen aard zou medebrengen. Dit besluit, strekkende om de drift der speculatie te matigen en de geldmarkt voor uitputting te behoeden, wordt in de finantiele wereld als een wijze en tijdige voorzorgmaatregel beschouwd. ; j)e Londensche Morning Post zegt, met zekerheid te kunnen berigten dat de Paus in de maand Junij eerstkomende eenen kardinaal uit Rome naar Parijs zal afvaardigen met last om aldaar godsdienstige plegtigheden Van hoog gewigt te verrigten. In li-pansch Guyana was de ondernemingszucht der bevolking sedert eenigen tijd gaande gemaakt door de ontdekking van stofgoud in en langs eenige stroomen. In hét officiële dagblad dier kolonie is den 24sten Januarij jl. afgekondigd dat op bevel van de regering des mpederlands alle pogingen van particulieren of van particuliere maatschappijen tot exploitatie der goudhoudende terreinen in Guyana, wier uitsluitend bezit aan den Staat voorbehouden is, zal worden belet.
---

ENGELAND.
In de zitting van het Britsche Lagerhuis van den 6den dezer werd door lord John Russell een plan tot verbetering en uitbreiding van het lager onderwijs in Engeland en Wales ontwikkeld. Gedachtig aan de Vruchtelooze pogingen, door hem zelven en anderen tot de bereiking van dat algemeen gewenschte doel vroeger menigmaal te werk gesteld, achtte hij het raadzaam thans geen uitgewerkte bill in te dienen maar alleen de hoofStrëkken van zijn plan voor te dragen, met het doel om dezelve na de Paasch-vacantie in discussie en stemming te brengen, en ze, indien het Huis zich er mede vereenigde, tot grondslag voor eene later in te dienen bill te nemen. Dat in Engeland en Wales geen voldoend lager onderwijs, zoo als in Zwitserland, Nieuw-Engeland en andere van de meest verlichte landen der wereld gegeven werd, stelde lord John op den voorgrond: er waren in Engeland en Wales meer dan 4,000,000 kinderen en jongelieden tusschen den ouderdom van vijf en vijftien jaren, doch er waren slechts 2,000,000 die op de schoollijsten stonden, en 1,750,000 die school gingen ; en onder de door dezen bezochte scholen waren er vele zóó slecht, dat er naauwlijks gelegenheid tot het opdoen van kundigheden bestond; terwijl de scholen, waar het toezigt des Staats een waarborg van goed onderwijs was, te zamen slechts ruim 500,000 scholieren telden. Verder werd tot aanwijzing van het gebrekkige van het schoolwezen door lord John aangevoerd, dat er vele schoolmeesters waren die slechts elf shilling, en schoolonderwijzeressen die slechts acht shilling in de week verdienden; dat onder de personen, die scholen of schooltjes hielden, zeven honderd waren geteld, welke niet in staat waren om hunnen naam te schrijven maar met een kruismerk onderteekenden; en dat knapen en meisjes boven den ouderdom van tien jaren veelal geheel geen schoolonderwijs meer ontvingen. Hierbij erkende de spreker dat het volksonderwijs in de laatste jaren , vooral in hoedanigheid, verbeterd was, hoofdzakelijk door de bemoeijingen des Staats, die subsidien uit de schatkist verstrekte, toezigt op de gesubsidieerde scholen hield en goede onderwijzers aankweekte. Doch wat er ook in de laatste jaren gewonnen ware, het ontbrak nog, naar het oordeel van lord John, aan een nationaal schoolwezen, aan voorzieningen voor de opvoeding van allen. Er behoorde gezorgd te worden dat niemand in Engeland van goed schoo'.onderwijs verstoken bleef; dat moest het doel zijn; om hetzelve te bereiken wilde hij het bestaande stelsel tot grondslag nemen en verbeteren, niet afbreken. In de eerste plaats wilde hij den invloed, dien de hooge regering thans I door het subsidieren en inspecteren van scholen uitoefent, uitbreiden |en vergrooten, door haar in het verleenen der subsidien van al te beperkende regelen te ontslaan en door het benoemen van niet minder dan tachtig schoolopzieners nevens de reeds bestaande. Verder wenschte hij eene wijziging der bestaande wetsbepalingen betrekkelijk liefdadige stichtingen, met het dool om gelden, welke thans tot nadeel of althans zonder nut voor het algemeen in aalmoezen, brooduitdeelingen enz. besteed werden, voor het onderrigt der armen en van den middenstand dienstbaar te maken. AVanneer in eenige plaats door bijdragen der liefdadige stichtingen, door vrijwillige giften der ingezetenen, door subsidien uit de schatkist en door het schoolgeld geen genoegzame geldmiddelen konden worden bijeengebragt om in de behoefte aan volksonderwijs te voorzien, dan wilde lord John Russell aldaar de toevlugt tot eene plaatselijke schoolbelasting nemen. Hij meende echter dat het aanwenden van dit middel niet van het goedvinden der ingezetenen en der plaatselijke overheden afhankelijk mogt blijven, daar hij vreesde dat alsdan juist in die plaatsen, alwaar de grootste behoefte aan onderwijs bestond, daarin niet zou voorzien worden: hij achtte alzoo noodig te bepalen, dat ieder schooldistrict, alwaar na 1 Januarij 1858 de middelen tot volksopvoeding door de bevoegde overheid of door de hooge regering ontoereikend verklaard wierden, aan eene schoolbelasting onderworpen zou worden; zullende in dat o-eval ook de regeling van het schoolonderwijs en de benoeming der onderwijzers aan gemagtigden van de belastingpligtigen opgedragen worden. Dat scholen, die uit eene door> alle ingezetenen opgebragte belasting bekostigd werden, niet voor de staatskerk of voor eenig ander kerkgenootschap uitsluitend dienstbaar gemaakt konden worden, leed bij den spreker geen twijfel, en evenmin dat het volksonderwijs er niet tot wereldlijke kundigheden beperkt mogt worden: de zedelijke vorming van den mensch en burger moest, naar zijne overtuiging, hoofddoel zijn. Zedelijke vormingnu zonder godsdienst of Christendom wenschte lord John niet; hij erkende dat er deskundigen waren die op de volksschool zedelijke vorming zonder godsdienstige elementen mogelijk en wenschelijk achtten , en dat dit stelsel elders, met name in de Vereenigde Staten, in de daad, en, naar verzekerd werd, met goede vrucht, in toepassing gebragt was. » Indien het waar is (zeide lord John) dat bij zulk een schoolwezen het Christelijk karakter des lands in stand blijft, indien door hetzelve broederliefde en Christenzin onder de bevolking bevorderd worden, dan kan ik het welslagen van dat stelsel niet anders dan met blijdschap zien. Maar in ons eigen land, geloof ik, zou dat stelsel niet kunnen ingevoerd worden zonder aan te druischen tegen de denkwijze van het publiek en van vele deskundigen, wier gevoelen groot gezag onder ons heeft." Stond het alzoo vast dat het volksonderwijs in Engeland tot zedelijke en wel bepaaldelijk tot godsdienstige en Christelijke vorming strekken moest, het was zeer moeijolijk dat beginsel te verwezenlijken. » Laten wij de regeling van dat punt aan het plaatselijk schoolbestuur over (zeide lord John), dan zal het schijnen dat wij de hoofdzaak onbeslist laten; en zoo wij te veel bepalingen maken of' zoo wij hetzij aan de staatskerk of aan eenig ander kerkgenootschap voordcelen geven, schenden wij het groote beginsel der godsdienstvrijheid. Ik kan alzoo, alles overwegende, tot geen andere slotsom komen dan deze: daar het gezag der Heilige Schrift hier te lande algemeen door alle Christenen erkend wordt, kan het Parlement met regt en reden bepalen dat in alle door den Staat gevestigde volksscholen de Heilige Schrift dagelijks gelezen zal worden, maar dat scholieren, voor wie dat godsdienstonderrigt door hunne ouders of voogden niet wenschelijk geacht wordt, zich gedurende hetzelve zullen mogen verwijderen. i) De Staat kan en moet voortgaan subsidien aan kerkgenootschappelijke scholen te geven; maar geheel anders is het, waar men alle klassen der bevolking belasting Voor het bekostigen eener school doet opbrengen: zulks kan men bezwaarlijk doen, zonder eensdeels dagelijksche bijbellezing voor te schrijven en van den anderen kant den ouders vrijheid te geven om hunne kinderen gedurende het bijbellezen te verwyderen. Dat is de slotsom waartoe ik voor mij gekomen ben: ik ontveins mij de mogelijkheid niet, dat het Huis een ander gevoelen omhelst; maar ik zal evenwel aan hetzelve de volgende verklaring voorsteljen: » » In iedere school, die geheel .of gedeeltelijk uit eene schoolbelasting bekostigd wordt, zal dagelijks een gedeelte van de Heilige Schrift, in het schoollocaal en in de schooluren, voorgelezen worden, en zullen verder zoodanige voorzieningen voor het godsdienstonderrigt worden gemaakt, als do plaatselijke schoolcommissie zal dienstig achten; maar geen kind zal mogen gedwongen worden om eenig godsdienstonderrigt te ontvangen of eenige godsdienst-, oefening bij te wonen, waartegen bij deszelfs ouders of voogdengemoedsbezwaren; bestaan." " Verder wilde lord John het schoolgaan van kinderen boven tienjarigen ouderdom bevorderen, deels door voorschriften voor de fabrikanten die kinderen bezigen, en deels door aanmoediging, door het uitloven van prijzen, het verlagen van het schoolgeld enz. Lord John erkende dat de verwezenlijking van zijn plan van nationale opvoeding eene aanmerkelijke vermeerdering der openbare uitgaven zou medebrengen ; hij berekende dat het schoolonderwijs voor ieder scholier op achttien shilling in het jaar te staan komt; dat er in Engeland minstens 3,600,000 schoolgaande kinderen behoorden te zijn, en dat alzoo een nationaal schoolwezen 3,210,000 pond sterling in het jaar zou moeten kosten. Doch wat waren linantiele bezwaren, wanneer het te doen was om de verstandelijke, zedelijke en godsdienstige, dus ook om de politieke verheffing des lands? Dit denkbeeld met kracht aan de vergadering op het hart gebonden hebbende, ging de spreker onder algemeene en aanhoudende toejuiching van het Huis zitten. Daarop volgde eene discussie, waarbij de heeren Henley, Pakington en andere leden van de conservative partij hot voorgestelde plan in het algemeen aanprezen, maar tegen onderscheidene bijzonderheden bedenkingen inbragten. Een van de warme liberalen, de heer Roebuck, zeide, dat lord John Russell, door het bijbellezen in de scholen in te voeren, alle Roomschkatholijke kinderen uit dezelve weren, en alzoo geenszins een nationaal schoolwezen stichten zou. De kinderen den Bijbel te doen lezen en hun, wanneer zij naar den zin van het gelezene vroegen, ophelderingen te weigeren, zou ongerijmd zijn; en zoódra men ophelderingen gaf, zou men in aanraking met het leerstellige komen en op punten stooten waarover de kerkgenootschappen twist voeren. Daar het aanroeren van betwiste punten der godsdienstleer zoo moeijelijk te vermijden, en toch zoo doodelijk voor den vrede en de vriendschap onder de ingezetenen was, wilde de heer Roebuck dat het lager onderwijs zich tot de wereldlijke kundigheden bepalen zou, waarbij het zijns oordeels tevens eene zedelijke strekking zou kunnen hebben. De heer Gibson, een lid van de zoogenaamde Manchestersche of vrijhandelsschool, zeide dat het volksonderwijs, voor zoover het uit gedwongen bijdragen van allen bekostigd werd, zich tot wereldlijke kundigheden zou behooren te bepalen: op algemeene kosten kon onderrigt gegeven worden in hetgeen door allen aangenomen en goedgekeurd werd, maar het onderwijs in zaken, waarover verschil van gevoelen bestond, moest aan de vrijwillige bomoeijingen van derzelver voorstanders overgelaten worden. Hij erkende dat zijn stelsel niet populair was en dat de naam van wereldlijk onderwijs aan vele vrome lieden eone huivering aanjoeg, als of het gelijkbeduidend met ongodsdienstig of goddeloos onderwijs ware ; maar hij vroeg of datgene waartoe lord John Russell het godsdienstige element in zijn nationaal schoolwezen scheen te willen bepalen, te weten bijbellezing zonder verklaring, genoegzaam was om aan den wensch van vrome lieden naar degelijk godsdienstonderrigt te voldoen. Zijns inziens zou het nationaal godsdienstige schoolstelsel van lord John in de praktijk eigenlijk weinig van het wereldlijke stelsel verschillen. Mogt er echter door het plaatselijk schoolbestuur aan de bijbellezing ander godsdienstonderrigt toegevoegd worden, dan zou de openbare school eene kerkgenootschappelijke school worden, ingerigt naar den wensch van de meerderheid der ingezetenen, maar eene bron van grieven en verbittering voor.de minderheid. De heer Gibson verhaalde verder, hoe hij, een Protestant, en zijne vrienden te Manchester met het beste gevolg eene modelschool voor enkel wereldlijk onderwijs opgerigt hadden : zij had grooten toeloop van scholieren, meer dan voor alsnog opgenomen konden worden, en geen van dezelve miste de gelegenheid om op de Zondagsscholen of elders godsdienstonderrigt te ontvangen. De heer Miall, een van de Roomsch-katholijkc leden, meende dat een nationaal schoolwezen eene onbillijkheid zou zijn tenzij alle godsdienstonderrigt uitgesloten wierd. De heer Hadfield zeide dat het voorgestelde plan eener schoolbelasting een eind zou maken aan alle vrijwillige bijdragen tot bekostiging van schoolonderwijs. Lord Palmerston bragt aan lord John Russell lof en dank toe wegens diens bemoeijingen voor het volksonderwijs ; hij wenschte dat dezelve thans met een beteren uitslag dan vroeger bekroond mogten worden; maar hij drukte zich in zeer algemeene bewoordingen uit, die büjkbaar de strekking hadden om het oordeel des gouvernements over het voorgestelde plan vrij te houden. » Wij hebben velerlei gevoelend hooren uiten (zeide de minister) over de vraag, in welke mate op de volksschool zedelijke vorming en godsdienst-onderrigt aan dé ontwikkeling des verstands gepaard moeten worden. Geen verstandig man, geloof ik, zal ontkennen, dat verstandsontwikkeling- alleen het doel der opvoeding niet is; maar ongelukkig is het godsdienstig element van het volksonderrigt de klip waarop tot hier toe allo pogingen ter verbetering der volksopvoeding schipbreuk geloden hebbon. Het is te hopen dat er een uitweg uit die groote mooijclijkheid zal gevonden worden; en ik geloof dat hel» plan van mijn edelen vriend, ook al is het niet gegrond op de ruime inzigten van sommigen, bij den eersten oogopslag en voor zoover naar eene vlugtige uiteenzetting een oordeel mag geveld worden, eenen weg schijnt te openen , die ons althans vrij wat nader tot het beoogde doel zal kunnen brengen." — In het Lagerhuis heeft lord Palmerston op eene interpellatie geantwoord dat het gouvernement bij de .vredesonderhandelingen bedingen zou maken met het doel om schending van de graven der Britsche krijgslieden in de Krim te beletten. De bereidwilligheid van het Russische gouvernement om daartoe de hand te leenen, achtte hij boven allen twijfel verheven ; en hierbij roemde hij de » hoffelijkheid" waarmede deze oorlog door Rusland gevoerd was, bepaaldelijk de » zeer menschlievende en edelmoedige" behandeling van het garnizoen van Kars. Met deze lofspraak stemdede heer Evans, een uit de Krim teruggekomen generaal, van harte in. — Een der leden van het Lagerhuis, de heer Bowyer, deed in de zitting van 7 Maart een voorstel strekkende om het Hoogerhuis beter tot vervulling zijner taak als opperste bof' van appèl in staat te stellen. Deze aanval op den anderen tak der wetgevende magt, hoewel op goedo en algemeen erkende gronden steunende, werd door do vero-aderin"-met blijkbaar misnoegen aangehoord; en toen de heer Bowyer zijne rede geëindigd had , verhief geen enkele stem zich voor zijn voorstel. Het kon alzoo bij gebreke van ondersteuning geen onderwerp van verdere discussie uitmaken. — Het geschil tusschen Engeland en de Vereenigde Staten wordt door het ministeriele Londensche raorgenblad, de Post, in zijn nommer van jl. Vrijdag voorgesteld als op weg zijnde tot eene schikking, en geen zorg langer barende. — De weekstaat der Bank van Engeland, den lsten dezer opgemaakt, toont dat op de geldmarkt de schaarschheid en de levendige vraag voortduurden , maar tevens dat de verhooging -van het disconto , die voor het handelsverkeer zoo drukkend is, de winst der Bank aanmerkelijk doet aangroeijen en aan dé aandeelhouders vooruitzigt op een ongemeen ruim dividend geeft.
---

