BUITENLANDSCHE BERIGTEN. FRANKRIJK.
De ministeriele dagbladen van Parijs behelzen thans gelijktijdig over net voortdurende verblijf der Oostenrijksche troepen in de Donau- Vorstendommen artikelen, welke doen denken dat het Fransche gouvernement daarin niet berusten zal, en dat deze zaak thans door de diplomatie behandeld wordt. Zoo zegt do Constitutionnel in zijn nommer van gisteren: » Alle ons uit de Levant toekomende berigten verzekeren, dat het Weener kabinet voornemens is de Oostenrijksche troepen nog voor een onbepaalden tijd in Moldavië en Wallachye te houden. Wij gelooven, dat men Oostenrijk belastert; er is niets dat ons regt geeft om de goede trouw dier mogendheid in twijfel te trekken; en indien het waarlijk dat voornemen had, dan zou het, zoo spoedig reeds na het sluiten van het Parijsche tractaat, de overige mogendheden voorgaan met eene schending van dat verdrag, hetwelk het vrijwillig en na rijpe overweging onderteekend heeft. n Immers het bepaalt, dat de door Engeland, Frankrijk, Sardinië of Oostenrijk gedurende den oorlog bezette gedeelten van het Turksche grondgebied zoo spoedig doenlijk ontruimd moeten worden. Wel heeft het daarvoor geen bepaald tijdstip vastgesteld, maar Engeland, Frankrijk en Sardinië hebben hunne krijgsmagt reeds voorlang uit Turkije verwijderd: en wat voor hen doenlijk was, kon Oostenrijk voorzeker ook, en met minder moeite, doen. Dit is dan ook door den graaf von Buol, namens Oostenrijk, op het Parijsche Congres erkend: hij gaf in de zitting van 4 April, gelijk het daarvan opgemaakte protocol getuigt, de uitdrukkelijke verzekering » dat de verwijdering der Oostenrijksche troepen uit de Vorstendommen, minder moeijelijk zijnde dan de inscheping der in de Krim gelegerde troepen, plaats zou hebben vóór dat de legers der oorlogvoerende mogendheden het Turksche grondgebied geheel zouden hebben kunnen ontruimen." i) Toen is (vervolgt de Constitulionnel) door Frankrijk, Engeland en Sardinië eene nadere overeenkomst met de Porte gesloten, waarbij de vroeger voor de verwijdering hunner troepen gestelde termijn met hoogstens zes maanden verlengd is; doch Oostenrijk heeft geene overeenkomst van dien aard aangegaan: klaarblijkelijk achtte het dus voor zich de verlenging van den termijn onnoodïg. » Oostenrijk heeft geene enkele reden, geen enkel aannemelijk voorwendsel, om zijne troepen nog langer in de Donau-vorstendommen te laten. Beweert het voor de uitvoering van het Parijsche verdrag te moeten waken voor zoo veel de vaststelling der nieuwe grensscheiding tusschen het Russische en het Turksche gebied betreft, dan vragen wij, of Oostenrijk de eenige belanghebbende bij die zaak is ; of het bijzonderen last heeft om voor de naleving der bepalingen van het Parijsche verdrag te zorgen; of het alleen uitspraak heeft te doen over het bezit van het Slangen-eiland, van Bolgrad en van het terrein aan den mond van den Donau. Neen, het is door de overige mogendheden niet gevraagd of gemagtigd om gewapenderhand werkzaam te zijn tot vereffening van moeijelijkheden van minder gewigt, die door de diplomatie gemakkelijk zullen worden weggeruimd. » Zoo de Oostenrijksche troepen nog langer in de Donau-vorstendommen bleven, zou het welligt het voorkomen eener gewapende tusschenkomst hebben: zoo iets nu mag, volgens eene uitdrukkelijke bepaling van het Parijsche verdrag, in geen geval anders plaats hebben dan krachtens eene voorafgaande overeenkomst tusschen de Porte en de overige contraherende mogendheden. » Het Oostenrijksche gouvernement zal zich dan ook voorzeker thans haasten, de opgewekte verwachtingen en de gegeven beloften te vervullen i en aan de aangegane verpligtingen te voldoen, door ten spoedigste een eind te maken aan zijne gewapende voogdijschap over de Donau-vorstendommen , waarover inzonderheid Engeland misnoegd schijnt te zijn." In denzelfden geest spreken de Pays en de Patrie. Deze ministeriele bladen doen buitendien opmerken, dat de terugroeping der in Turkije gelegerde troepen van andere mogendheden door het Parijsche verdrag onvoorwaardelijk voorgeschreven en niet afhankelijk gesteld is van de vereffening van een of ander geschilpunt; dat in allen gevalle het oordeel over het gewigt van oprijzende geschilpunten niet aan eene van de contraherende mogendheden toekomt; en dat het, zoo krag de Oostenrijksche troepen in de Vorstendommen zijn, niet mogelijk is hun bestuur overeenkomstig den wensch hunner bevolking te regelen, gelijk het Parijsche verdrag verlangt. De Pays zegt verder: » Waarschijnlijk is het met goedvinden der Porte, dat Oostenrijk zijne troepen aan den Beneden-Donau houdt, onder inroeping der bijzondere overeenkomst, die het in Junij 1854 met Turkije heeft gesloten betrekkelijk het bezetten der Vorstendommen. Deze heeft echter uitdrukkelijk bepaald dat » zoodra haar doel door het herstel des vredes bereikt zal zijn, door den Keizer van Oostenrijk maatregelen genomen zullen worden om zijne troepen ten spoedio-ste van het grondgebied der Vorstendommen te verwijderen." Welligt zal men beweren, dat het aan de beide mogendheden, welke die overeenkomst aangegaan hebben, vrij staat haar door eene stilzwijgende vernieuwing in werking te laten blijven; doch alleen dan, wanneer zij niet tegen het Parijsche verdrag streed, zou dat kunnen worden volgehouden."
---

ITALIË.
De Parijsche Constitutionnel ontleent aan een Fransch dagblad, hetwelk inzonderheid aan het regtswezen gewijd is, le Droit, het volgende berigt uit Napels van den 4den dezer. » Het vonnis van het criminele geregtshof in zake van Mignona en degenen die met hem van eene zamenspanning tot omverwerping des gouvernements beschuldigd waren, heeft hier algemeene verwondering gewekt; want men verwachtte eene strenge veroordeeling, vooral na de conclusie
van den openbaren aanklager, bij monde van den heer Nicolctti, den procureur-generaal, voorgedragen. Het bevreemdende feit wordt op de volgende wijze verklaard. ii De heer Grimaldi, voorzitter van het hof, en de heer Canofari, regtcr-commissaris voor het geding, werden in den ochtend van den dag, waarop het hof moest bijeen komen om uil spraak te doen, ontboden bij den heer Pionati, het hoofd van het departement van justitie: hij verklaarde hun, dat de Koning voor dit maal eene zachte uitspraak verlangde, en dat dit Zijner Majesteits uitdrukkelijke wil was. ii Alzoo wisten de heeren Grimaldi en Canofari, hoe zij zich te gedijen hadden; en zonder moeite haalden zij twee andere regters, de 'heeren del Forno en Vitale, tot hun gevoelen over. De vier overige regters, mot name Galluppi, Sabatelli, d'Agostïno en Guhilosi, geen kennis van het wachtwoord dragende, handelden naar het oude bevel, en stemden voor de schuldig-verklarïng der aangeklaagden aan het hun te laste gelegde misdrijf', en verder voorde veroordeeling tot de strengste straffen. Hoe verbaasd en vertoornd zij waren , toen zij met het gevoelen hunner ambtgenooten bekend werden, laat zich begrijpen. Maar niemand was meer verbaasd dan de heer Nicoletti; toen hij de uitspraak van het hof boorde , kon hij zijne spijt en verwondering niet verbergen, en Mj deed de lieden vatten, die na de voorlezing van het arrest leve het hof ! riepen. » De vijf vrijgesprokenen zijn nog in de gevangenis. i) Men zegt dat dit het gevolg is van de vrees, welke de verwacht wordende komst van een Engelsch-Fransch eskader bij het gouvernement opwekt; het wil tevens doen gelooven , dat de Napelsche regters niet veroordeelcn wanneer zij geene bewijzen van schuld hebben ; hierdoor zal men , naar het hoopt, ook geneigd worden om te gelooven dat in de politieke processen der laatstvorige jaren naar regt uitspraak gedaan is. » Ook vindt men eene reden voor de zachte uitspraak van het hof in de ordelijke maar veel beduidende houding der bevolking : de gedachte , dat er welligt een doodvonnis zou uitgesproken worden, had de gemoederen in beweging gebragt en eene groote spanning veroorzaakt; het gouvernement werd daardoor ongerust, en dit is eene van de redenen, waarom het aan de regters het bovengemelde bevel heeft gegeven."
---

NEDERLANDEN.
17 Junij 1856, Wh WILLEM 11, bij de gratie Gods, Koning n°. 53. der Nederlanden, Prins van Oranje-Nassaü, Groot-Hertog van Luxemburg, enz., enz., enz. Beschikkende op het verzoek van de concessionarissen tot daarstelling van het Noord-Willems-Kanaal, tusschen Groningen en Assen, om Onze bewilliging tot oprigting eener Noord-Willems-Kanaal-Maatschappij, die gevestigd zal zijn te Groningen, en welker statuten, gelijk die door de vennooten zijn ontworpen, bij het verzoek zijn overgelegd; Op de voordragt van Onze Ministers van Justitie, van den 11 den Junij 1856, n°. 127, en van Binnenlandsche Zaken, van den 14den daaraanvolgende, n°. 3, afd.; Gelet op de artt. 36 tot en met 56 van het Wetboek van Koophandel, Hebben goedgevonden en verstaan: Onze bewilliging te verleenen tot oprigting der Noord-Willems-Kanaal- Maatschappij, op den voet als bij het overgelegd ontwerp van de statuten dezer naamlooze vennootschap bepaald is. Onze Minister van Justitie is belast met de uitvoering van dit besluit, waarvan afschrift tot narigt zal worden medegedeeld aan Onzen Minister van Binnenlandsche Zaken. 'sGravenhage, den 17den Junij 1856. WILLEM. De Minister van Justitie, D. Donker Curtius, [De in bovenstaand besluit bedoelde acte wordt hierachter medegedeeld.] Bij Zijner Majesteits besluit van den 12den October jl., n°. 99, zijn benoemd: tot procureur bij het provinciaal geregtshof in Utrecht en de arrondissements-regtbank te Utrecht mr. D. J. H. van Eeden, advocaat aldaar, en tot procureur bij het provinciaal geregtshof in Groningen en bij de arrondissements-regtbank te Groningen mr. B. D. H. Teilegen, advocaat aldaar; en bij Hoogstdeszelfs besluit van dezelfde dagteekening, n°. 100, tot procureur bij de arrondissements-regtbank te Zierikzee mr. J. P. N. Ermerins, advocaat aldaar.
---

MINISTERIE VAN BINNENLANDSCHE ZAKEN. RIJKTELEGRAAPH.
Te Baken, in Moldavië, is een telegraaphkantoor met doorloopende nachtdienst geopend. Vermits deze plaats in den 2den kring ligt van het Moldavische grenspunt bij Nemeritscheni, wordt voor een enkel berigt daarheen aan alle Nederlandsche kantoren 12.00 gl. betaald.
Te Hudikswall, in Zweden , is mede een telegraaphkantoor geopend. De kosten voor een enkel berigt daarheen zijn gelijk aan de vroeger voor Stockholm bekendgemaakte, en bedragen mitsdien voor Arnhem, Assen , Deventer, Groningen, Harlingen, Leeuwarden, het Loo, Meppel, Zutphen en Zwolle 8.37 gl., en voor de overige Nederlandsche kantoren 9.57 gl.
De tijdelijk gedurende den zomer geopende Beijersche telegraaphkantoren te Berchtesgaden , Kissingen, Liebenstein en Reinhardsbrunn zijn weder voor de dienst gesloten.
Blijkens eene mededeeling van den raad van administratie der- Hollandsche IJzeren-Spoorweg-maatschappij, wordt het spoorweg-telegraaphkantoor te Leyden, in plaats van ten 7 ure des voormiddags, zoo als vroeger is bekend gemaakt, voortaan eerst ten 7 ure 30 minuten geopend. In de aankondiging van den 4den October jl. zijn de verzendingskosten naar Lissa, in Posen, voor alle Nederlandsche kantoren ten onregte als 7.20 gl. opgegeven, terwijl voor een enkel berigt daarheen te Arnhem, Assen, Deventer, Groningen, het Loo, Meppel, Roermond, Zutphen en Zwolle 6.00 gl. en aan de overige Nederlandsche kantoren 7,20 gl. wordt betaald. 's Gravenhage , den 13den October 1856. De Minister van Binnenlandsche Zaken, Simons.
---

