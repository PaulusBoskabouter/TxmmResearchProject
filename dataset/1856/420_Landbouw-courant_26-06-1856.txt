(Met Afbeelding.) NIEUWE WIJZE OM ZWARE HEESTERS MET DE KLUIT TE VERPOTEN.
Aangezien het rooijen en poten van zware Eiken heesters in het vorig jaar ten gevolge had, dat allen gedurende eenigen tijd kwijnden en velen niet aangingen, deed mij zulks naar een weinig kostbaar en doelmatig middel omzien, om dat nadeel te Voorkomen, en hierin tegen de verwachting mijner arbeiders (wien ik mijne gedachten mededeelde, en die als niet waard verwierpen), allergelukkigst geslaagd zijnde, zoo deel ik de wijze, Waarop de verplanting dit jaar in April plaats had, mede. Zij had ten gevolge, dat al de heesters op dit °ogenblik , in rijkdom van blad, voor die, welke het vorig jaar gepoot werden, in niets onderdoen. De heesters waren hoog 4.5 el, en voor de borst was de stam 11 span in omvang. De heesters werden op 5 palm van den stam, in de rondte afgestoken en losgegraven , vervolgens met beleid op zijde gehaald, om de zeer zware takken te kunnen inkorten. Voorts werd (nn den stam, ter hoogte van 3 tot 6 palm van den grond, ten einde beschadiging te voorkomen, eene lap van een koftljzak gebonden, en daar"er gegespt de riem (A.) Verder werd de singel (D) om de kluit heen getrokken en aan een der haken (C) vastgehaakt. Daarna werd de heester in zijne vorige stelling gerigt en door eiken strop (B) een stevige wagenboom gestoken. 4 arbeiders plaatsten zich aan het uiteinde der boomen , legden dezen op hunne schouders, tilden gelijkelijk den heester op, en droegen ze naar de bestemde standplaats, plaatsten hein in het gat, en lieten niet los vóór dat de heester goed gerigt was. Was die nu goed gerigt, dan bleef ze staan, door de zwaarte der kluit, en het verder toegooijen van het gat vond plaats, als al de heesters verpoot waren. Bij het verdragen, was een 540 arbeider noodig, om door middel van een gavel, den heester in balans te houden. In den beginne klaagden de arbeiders dat het verdragen hun te zwaar viel, dat zij het niet konden uithouden door de drukking op hunne schouders. Hierin voorzag ik, door te nemen 4 arbeiders van genoegzaam gelijke grootte, door een drukkussen te maken (F), en dat op hunne schouders vast te maken niet eenen riem (E), en door de draagboomen Zoo lang mogelijk te nemen. Sedert ging het van een lijen dakje, en ik verheug mij dagelijks in het zien der verplante heesters. Barneveld, 26 Mei Dr. J. R. 'VAN MAANEN. .
---

LANDBOUWKUNDIGE MEDEDEELINGEN VAN DIEVER (PROVINCIE DRENTHE).
Eenige zoogenaamde negenvveeksch e aardappelen, tamelijk groot van stuk, met 9 Ned. dm. lange kiemen, door mij gepoot in het midden van Maart jl. met de kiem naar boven en bedekt met 4 Ned. dm. aarde in eenen vruchtbaren, naar het Zuiden hellenden , en van alle zijden beschutten grond, hebben thans eene gemiddelde lengte van 21 N. dm. In aanmerking genomen nu, dat algemeen, althans in deze omstreken, de aardappelen pas boven den grond zijn, dan kan men aardappelplanten van genoemde lengte in dezen tijd van 't jaar inderdaad vroeg noemen. En aangezien de ondervinding ons telkenjare leert, dat vroegtijdige planten de meeste en beste aardappelen opleveren, zoo heb ik gemeend mijne handelwijze, die zich maar tot weinige aardappelen bepaalde, vroeg genoeg te moeten mededeelen , ten einde op een volgend jaar daarmede proeven te kunnen doen, en, bij welslagen, op grootere schaal toe te passen. Landbouwers, in het bezit van gronden, die van nature naar het Zuiden hellen en van alle zijden omringd zijn van beuken en andere heggen, of met dennezoomen , die genoegzame beschutting geven, zijn het best in staat op gemelde wijze proeven te nemen. Men zorge echter bij elke proefneming voor eenen goed omgezetten, vruchtbaren en naar het Zuiden hellenden grond, die van alle zijden voor de noodige beschutting omplant is met heggen of ander plantsoen. Voorts neme men eene vroege soort van aardappel, met behoorlijk lange, gave en stevige kiemen en pote de aardappels, in bet midden of laatst van Maart, niet al te diep in den grond, met de kiem naar boven, en bedekke de kiem met 2 'a 4 Ned. dm. aarde.
De ontkieming geschiedt volgens mijne ondervinding het best in warme kuilen en kelders, met zooveel zand tusschen de aardappels, dat de kiem zich behoorlijk in het zand kan ontwikkelen. Ik geloof, dat deze ontkieming de natuurlijkste is en betere kiemen verwekt, dan dat men de aardappels in warme, en tevens te prikkelende stoffen te kiemen legt. In de overtuiging, dat de hier gemelde wijze van aardappelpoten, op grond der wetenschap en mijne, ofschoon weinige, ondervinding zeer de spoedige ontwikkeling der aardappelplant bevordert, noodig ik het landbouwend publiek tot nadere proefneming uit. Het zaaijen der boekweit op rijen komt hier meer in gebruik en bevalt goed. De zaaijing op rijen brengt, behalve andere bekende, nog dit voordeel aan, dat de vrucht meer zijdelings aan de plant groeit en daardoor minder is blootgesteld aan de hitte der zon en harden wind. Vele lieden zaaijen hier nog de boekweit uit de hand op kweek- en andere onkruidachtige gronden, om den grond zuiver te maken, terwijl men op de Friesche zandgronden den grond, voor boekweit bestemd, eerst van alle onkruid zuivert. Van het zaaijen der Brabandsche klaver wordt meer en meer gebruik gemaakt. De later ontgonnene leemachtige heidegronden zijn voor dit voedergewas ook beter geschikt dan de oude bouwlanden. liet poten van erwten en stamboonen op de eschgronden , ook al een gevolg der aardappelziekte, geeft goede uitkomsten. Men zaait de erwten om de 10 of 12 voren op rijen tusschen de aardappels, of men zaait uit de hand eenige erwten over den mest, en ploegt ze bij het poten der aardappels er onder. Paardeboonen met erwten op denzelfden grond door elkander gezaaid, gebeurt hier zelden. Het schijnt, dat de grond voor paardeboonen te zanderig is. Eene beleeming van den grond met leemerig zand en daarna bezaaid met paardeboonen , heeft goede resultaten opgeleverd. Wenschelijk ware het, dat men zich algemeen de grondvermenging meer eigen maakte, ten einde vooreerst meer soorten van vruchten te kunnen verbouwen op denzelfden grond, waardoor men veel grondkracht zonde kunnen besparen, maar ook opdat de landbouwer in het bezit gerake van meerdere soorten van vruchten tot instandhouding van zijn bedrijf. Paardeboonen b. v., zijn half vermengd met rogge en dan gemalen tot vetmesting van varkens zeer geschikt. Ook zijn ze een heerlijk paardenvoeder en worden hier door de landbouwers tot beide einden veel aangekocht en evenwel hier niet geteeld, omdat de grond hier voor paardeboonen te zanderig is. Ten gevolge de hooge prijzen der boekweit, heeft men zich in de laatste jaren alhier bijzonder toegelegd op het verbouwen van veenboekweit. Het gunstige weder in de beide laatste jaren bij het branden en inoogsten heeft op nieuw menigen kleinen landman aangemoedigd, om deze handelwijze uit te breiden, zoodat op eene, alhier onlangs gehoudene, verkooping van boekweiten-veen, voor eene waarde van f 8000 met graagte is verkocht. Op dit 000.b enhlik is het weder ongunstig op het boekweitenveen en zal er, zonder spoedig ophandene droogte, veel veen ongebrand blijven. Veel oud veen zal echter nog genoeg kool en asch voor nog e:e n e n oogst bevatten. Het v eenbran den zon veel spoediger ge. beuren en men zou minder behoefte hebben aan langdurige droogte, indien men het nieuw omgehouwene en algemeen bultachtige veen bij de eerste voodaarsdroogte meer aan kleine hoopen zette. Nog altoos houdt men hier meer van de kool dan van de asch. Ik geloof, dat te veel asch, door het loogzoutige, de boekweit verbijt, maar dit pleit juist voor hare deugdelijkheid. Diever, , W. N. BOLT. 25 Mei 56.
---

