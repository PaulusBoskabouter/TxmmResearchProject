NEDERLANDEN.
Bij besluit van 6 Februarij jl., n°. 57, heelt Zijne Majesteit goedgevonden, ter vervulling van door de aftreding van burgemeesters op 1 Januarij 1856 ontstane vacatures, tot burgemeesters te benoemen: in Noordbrabant : Voor de gemeenten: Gassel, M. Poos; Mill en St. Hubert, H. Verstraaten; Vierlingsbeek, P. F. van den Bosch ; Haps, H. Mooren ; in Geldeeland: Borcnlo, B. Luijmes ; in Utkecht: Doorn, Cothen, Langbroek en Maarn en Maarsbergen, H. J. van Bennekom; in Gboningen: Baflo, W. G. RiekeU. Bij Zijner Majesteits besluit van den 6den Februarij 1856, n°. 52, is aan mr. G. Nilant Bannier, op zijn daartoe gedaan verzoek, eervol ontslag verleend uit zijne betrekking van president der arrondissementsregtbank te Deventer. Bij Zijner Majesteits besluit van den 6den Februarij 1856, n°. 53, is aan mr. C. L. de Vos, op zijn daartoe gedaan verzoek, eervol ontslag verleend uit zijne betrekking van lid der commissie van administratie over het burgerlijk en militair huis van verzekering te Utrecht, onder dankbetuiging voor de door hem in die betrekking bewezen diensten, en voorts in deszelfs plaats benoemd mr. J. W. Romer, officier van justitie by de arrondissements-regtbank te Utrecht.
---

MINISTERIE VAN FINANTIEN.
De Minister van Finantien brengt ter algemeene kennis, naar aanleiding van art. 7 der wet van den 26sten April 1852 (Staatsblad n°. 90), dat de navolgende kapitalen aanwezig zijn tot verzekering van de verzilvering van het in omloop zijnde bedrag van f 10,000,000.00 in muntbiljetten. Inschrijvingen op het Grootboek van nationale schuld: I°. op het 21/2 % Grootboek een kapitaal van f 18,788,000.00 naar den koers aangewezen bij art. 5 der wet, van 50 ten honderd, uitmakende eene waarde van f 9,394,000.00 2°. op het3<>/o Grootboek een kapitaalgrootf 1,010,300.00 naar den koers aangewezen bij art. 5 der wet, van 60 ten honderd , uitmakende eene waarde van .... 606,180.00 f 10,000,180.00 's Gravenhage, den 2den Februarij 1856. De Minister voornoemd, Vkolik.
---

BUITENLANDSCHE BERIGTEN. ENGELAND.
Het ministeriele Londensche avondblad de Globe zegt dat Piemont even zeer als de overige verbonden mogendheden twee gevolmagtigden naar de conferentie te Parijs zal zenden, namelijk den graaf Cavour, den voorzitter van den ministerraad, en den markies de Villamarina, lid van den Senaat. De heer d Azegho, die eerst bestemd was om als eenige vertegenwoordiger van Piemont de conferentie bij te wonen, wordt, volgens het berigt der Globe, door den slechten staat zijner gezondheid belet om die taak te aanvaarden. Hetzelfde blad beantwoordt een artikel van de ministeriele Berlijnsche Zeit over Pruissens deelneming aan de beraadslagingen der Parijsche conferentie (zie de Staats-courant van den sden dezer) en zegt hoofdzakelijk : » Het schijnt dat dit onderwerp niet langer een vraagstuk genoemd kan worden , maar reeds een uitgemaakt punt is. Door zich vroeger af te zonderen, heeft Pruissen zich nu uitgesloten. Was die afzondering met Pruissens eer vereenigbaar, dan kan het bezwaarlijk beweren dat thans met de uitsluiting zijne eer gemoeid is. Heeft het in de daad door zijnen invloed te St. Petersburg de aanneming van het ultimatum grootelijks bevorderd, dan volgt daaruit onzes oordeels niet, dat het regt heeft om het vredesverdrag te helpen maken, maar integendeel dat het berisping verdient omdat het niet eerder zijnen invloed te St. Petersburg in de schaal des vredes geworpen heeft. n Zoo eene kleingeestige en armzalige afgunst jegens Oostenrijk het Berlijnsche kabinet belet heeft, zich voor dezelfde zaak te verklaren, die eerder door Oostenrijk omhelsd was, wat waarborgt óns dan dat diezelfde afgunst niet bij de vredes-onderhandelingen aan den dag komen en een nadeeligen invloed uitoefenen zou ? Of meent men dat Engeland en Frankrijk met hun zwaard het terrein voor de vreedzame bemoeijingen der diplomatie geëffend hebben, om hetzelve eene kampplaats voor den wedstrijd tusschen Oostenrijk en Pruissen te laten worden? Is niet naijver jegens Oostenrijk maar ingenomenheid met Rusland tot hiertoe Pruissens drijfveer geweest, hoe kan men dan vergen dat Frankrijk en Engeland op de aanstaande conferentie twee stemmen meer aan Rusland zullen geven ? » Door het half-officïele blad van Berlijn wordt ook aangevoerd dat het verdrag van 1811, welks bepalingen door het aanstaande vredesverdrag groote wijzigingen zullen moeten ondergaan, door Pruissen mede onderteekend en gewaarborgd is, en alzoo niet anders dan met deszelfs medewerking en toestemming geheel of ten deele opgeheven kan worden. Daartegen merken wij op, dat dit verdrag reeds vroeger geheel of ten deele opgeheven is, namelijk toen het door Keizer Nikolaas geschonden en verscheurd werd. 11 Destijds had Pruissen zijne waarborging gestand behooren te doen. Eene overeenkomst, die Pruissen zelf erkennen moet niet te hebben vervuld , en welke vooral ten gevolge van Pruissens verzuim krachteloos geworden is, kan door die mogendheid niet als een regtsgrond te haren voordeele ingeroepen worden. » Eindelijk zegt het Berlijnsche blad, dat het aanstaande vredesverdrag, indien het zonder Pruissens medewerking gemaakt wordt, deszelfs waarborging en daarmede een belangrijk element van duurzaamheid zou missen. Doch wij hebben nu duidelijk genoeg gezien , wat Pruissen doen wil om een door hetzelve gewaarborgd verdrag te handhaven: protocollen maken, praeliminairen onderteekenen, maar vooral geen dadelijkheden \ ii Wanneer het vredesverdrag vastgesteld is, dan zal Pruissen het, des verkiezende, kunnen onderteekenen; zoo het dat niet verkiest, zal Europa deszelfs medewerking even goed kunnen ontberen als het die nu sedert achttien maanden ontbeert." — Het Parijsche Journal des Débats zegt: » Het werk des vredes gaat goed; doch belangrijk nieuws dienaangaande zal er waarschijnlijk niet mede te deelen zijn voor dat de conferentie te Parijs geopend is. Inmiddels is het de groote vraag, althans voor de Duitsche dagbladpers, wat aandeel de Duitsche Bond aan de onderhandelingen zal hebben. De Bondsvergadering is door Oostenrijk uitgenoodigd om zich de door Rusland aangenomen vredesvoorwaarden toe te eigenen en te verklaren dat dezelve voor het herstel des vredes noodzakelijk zijn; maar het is twijfelachtig of dit voorstel van Oostenrijk ondersteund wordt door Pruissen, hetwelk op dit punt eigen inzïgten en eene bijzondere staatkunde schijnt te hebben. Zoo men de jongste berigten uit Berlijn gelooven mag, moeten ook de Duitsche Staten van den tweeden rang, die de onzijdigheid verkieslijk achten, eene eigene wijze van zien hebben: zij zouden aan Oostenrijks uitnoodiging willen voldoen, doch onder verklaring: I°. dat de Bondsvergadering het vijfde artikel van het ultimatum (waarbij het regt aan de oorlogvoerende partijen voorbehouden is om bij de hoofdvoorwaarden bijzondere bedingen te voegen) niet zonder nadere omschrijving omhelzen kan, en 2°. dat zij door eigen gevolmagtigden op de conferentie wil vertegenwoordigd worden; het eerste van deze twee punten zou, naar men verzekert, bij Pruissen geen tegenstand vinden. Wat hiervan zij, zal weldra blijken; doch dan is het nog de vraag, hoe de verlangens der Duitsche Staten door de Westersche mogendheden, aan welke de eindbeslissing staat, zullen opgenomen worden, en hoe zij zouden kunnen worden overeengebragt met het onderstelde plan van Oostenrijk om zelf op de Parijsche conferentie ook als vertegenwoordiger van den üuitschen Bond op te treden. „ Deze verschillende verlangens, deze twisten over vormen en wijze van procederen, welke zoo zeer in het Duitsche volkskarakter vallen, vermelden wij met het vaste vertrouwen dat zij geen hindernis noch vertraging in den goeden gang der onderhandelingen zullen brengen; en dat is voor ons de hoofdzaak. n In de eerste zitting van het Britsche Lagerhuis is, gelijk men weet, door lord Palmerston verklaard dat Harer Majesteits gouvernement, wel verre van het Parlement tot na den afloop der vredesonderhandelingen te willen verdagen, gelijk het gerucht zeide. zich in een zoo belangrijk tijdsgewricht gaarne door de vertegenwoordigers der natie omringd zag. Sedert hebben de beide Huizen ten aanzien der vraag van vrede of oorlog eene omzigtigheid en bezadigdheid in acht genomen, waardoor de verklaring van lord Palmerston volkomen geregtvaardigd wordt. De onderscheiden partijen in het Parlement hebben, stilzwijgend en uit eigen beweging, als het ware eenen wapenstilstand gesloten, ten einde het gouvernement niet te bemoeijelijken en den gang der vredesonderhandelingen niet te belemmeren. Dit is een blijk van de wijsheid en vaderlandsliefde waarmede onze bondgenooten het parlementaire staatsstelsel plegen toe te passen. De houding van het Britsche Parlement in de tegenwoordige omstandigheden is in de daad een merkwaardig en hartverhefiend schouwspel, hetwelk aan het gouvernement en de volksvertegenwoordiging beiden tot eere strekt, en bewijst dat het constitutionele beginsel, wanneer het goed begrepen en verstandig toegepast wordt, niet onvereenigbaar is met een goed bestier van de staatszaken en zelfs van de grootste aangelegenheden der Europesche politiek."
---

