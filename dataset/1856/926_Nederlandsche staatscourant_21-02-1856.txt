NEDERLANDEN.
Bij Zijner Majesteits besluit van den 16den Februarij 1856, n°. 73, _y'n , met ingang van den eersten April aanstaande, benoemd tot scheepsklerken bij de Nederlandsche zeemagt: F. T. Courier dit Dubekart, J. H. Breijtspraak, L. F. C. Seelking, en C. J. P. Furnée.
---

MINISTERIE VAN FINANTIEN.
By den Minister van Finantien is ontvangen een coupon groot f 1.235, door een onbekende, onder het postmerk 's Gravenhage , ten behoeve van 's Rijks schatkist ingezonden. 's Gravenhage, den 19den Februarij 1856. De Minister voornoemd, Vkolik.
---

BUITENLANDSCHE BEIUGTEN. ENGELAND.
De nieuwe Engelsche geldleening zal niet op dezelfde wijze plaats hebben als de laatstvorige. Toen werd voor elke 100 pond sterling in geld, die de schatkist ontving, aan den geldschieter eene obligatie van 100 L. st., rentende 3 percent, toegezegd , benevens eene jaarlijksche uitkeering voor een bepaalden tijd, wier bedrag naar de aanbiedingen der gadingmakenden zou worden geregeld. Die ongewone handelwijze moest strekken om noodelooze vergrooting van het kapitaal der staatsschuld te vermijden, maar was aan de Londensche effectenbeurs niet welgevallig. Thans keert de kanselier der schatkamer tot de gebruikelijke wijze terug: aan de geldschieters worden alleen 3 per cents staatsschuldbrieven aangeboden, en het zal van de aanbiedingen afhangen, welk bedrag aan staatsschuld zij ontvangen zullen voor elke 100 L. st., die zy in geld aan de schatkist verstrekken. De nieuwe leening moet in vijf termijnen gestort worden ; de laatste termijn verschijnt reeds op den 24sten April eerstkomende. De interest der nieuw uit te geven staatsschuldbrieven zal gerekend worden te loopen van den sden Januarij jl. Het gouvernement heeft zich verbonden om vóór den 24sten April geene andere geldleening aan te gaan. Volgens een telegraphisch berigt uit Londen van gisteren is de schoutbij-nacht Dundas, die ten vorigen jare het opperbevel over do Britsche vloot in de Oostzee gevoerd heeft, op nieuw daarmede bekleed. Lord Clarendon, de Britsche minister van buitenlandsche zaken, ontving eenige dagen vóór zijn vertrek naar Parijs eene memorie van de kamer van koophandel van Manchester, waarin gezegd werd dat het Weener Congres in 1815 de belangen des handels grovelijk en schandelijk had veronachtzaamd, maar dat de Parijsche conferentie eene schoone gelegenheid aanbood om dat verzuim te herstellen. De kamer verzocht alzoo den minister om bij de vredesonderhandelingen te Parijs bedacht te zijn op al hetgeen de belangen van den Britsehen handel bevorderen en de markt voor Britsche producten uitbreiden kon. De minister heeft geantwoord dat hij dezen wenk zorgvuldig in gedachtenis zou houden. — De Londensche Moming Post behelst in haar jongste nommer weder een oorlogzuchtig artikel. „ De verbonden mogendheden (zegt het ministeriele blad) hebben thans drie dingen te doen : duidelijke instructien aan hare gevolmagtigden te geven; geene afwijking van die instructien te gedoogen; de middelen tot voortzetting des oorlogs in ruime mate gereed te houden. » De gevolmagtigden moeten bepaald weten, wat zij te doen hebben: zy moeten door hun gouvernement geruggesteund worden ; en de toerustingen voor den oorlog te land en ter zee moeten voortgaan tot dat de laatste acte onderteekend en het laatste zegel geplaatst is. Dan hebben wij bewijsgronden die bij Rusland zwaar zullen wegen ; zij zullen die mogendheid in ongerustheid houden, beletten dat zij overdreven teergevoelig of minder ernstig gestemd worde, en haar doen zien dat zij, een bloedigen oorlog gesticht hebbende, niet zoo fier en vrij de kampplaats kan verlaten als zij die intrad. » Aangaande ons land lijdt het geen twijfel dat zulk een geest alle handelingen bestiert. Ons gouvernement is onderling eensgezind en wordt door alle partijen in bet Parlement, gelijk door de publieke opinie, ondersteund. Als één man wil onze natie den vrede, maar eenen vrede die met hare eer, met haar aandeel in den gevoerden strijd, met de eer en de gesteldheid onzer bondgenooten, en eindelijk met Europa's belang strookt. » Kunnen onze gevolmagtigden alzoo duidelijke en bepaalde instructien hebben en zeker zyn dat zij niet door hun gouvernement in den eteek zullen gelaten worden, — zij mogen ook rekenen op de Britsche wapenen die niet achterlyk zullen zijn zoodra het onmogelyk bevonden wordt vrede te maken.
)i Nog maar zes weken, en wij zullen de Russische havens in de Oostzee weer kunnen sluiten, nieuwe krijgsbedrijven in de Zwarte en de Azowsche Zee beproeven, en gezamenlijk met onze bondgenooten onze legermagt in de Krim op 300,000 man brengen. H Maar zullen wij ons dit jaar tot de blokkade bepalen ? Dan zouden al onze kanonneerbooten , al onze nieuwe verdelgings-toestellen zonder doel gemaakt zijn. Neen , Rusland vleije zich niet met de gedachte , dat hetgeen wij voorgenomen hebben dit jaar in de Oostzee te verrigten niets meer zou zijn dan eene herhaling van de beide laatstvorige jaren. Het bedenke wel, voor welke partij het mislukken der vredesonderhandelingen de ergste gevolgen zou hebben. Zoo het niet gezind is om een nog bloediger strijd te voeren dan ooit gezien is, en om alle aanspraak op den roem van wijsheid, menschlievendheid en eergevoel te verliezen, dan zal het te goeder trouw met de verbonden mogendheden onderhandelen om op de reeds gelegde grondslagen tot herstel des vredes te geraken."
---

RUSLAND.
Een bij de Londensche Times over Konstantinopel ontvangen berigt meldt, dat het fort St. Nikolaas, op den zuidkant der haven van Sebastopol, den 4den dezer door de Franschen gesloopt is; zij hadden het ondermijnd, en de uitbarsting der mijnen had ten volle de gewenschte uitwerking. In een door den Parijschen Constitulionnel medegedeeld schrijven uit Sebastopol van 4 Februarij leest men het volgende: » Nooit is er zoo veel op de puinhoopen van Sebastopol gevuurd als sedert Ruslands toetreding tot het ultimatum. Voor een paar weken zijn de onzen begonnen de haven van Kazatsch (een der inhammen ten zuidwesten van Sebastopol) te versterken; en reeds zijn twee groote schansen bijkans voltooid. De bewapening der fortificatielijn van Kamiesch wordt tot de dubbele sterkte gebragt door de toevoeging van groote batterijen, wier daarstelling insgelijks aangevangen is. Aan de fortificatien rondom Kamiesch wordt ijveriger dan ooit gearbeid. ii Het fort St. Nikolaas is door onze sapeurs ondermijnd en gisteren middag in de lucht gesprongen. Vier heerlijke uitbarstingen hebben het in puin verkeerd. De Russen verwachtten dien slag niet, en hebben zich niet geroerd. »De dokken zijn vernield; nu moet nog de schoone waterleiding, waar* door zij water uit de rivier Tschernaya ontvingen, gesloopt worden."
---

FRANKRIJK.
De Fransche Moniteur berigt dat de baron von Brunnow, een van Ruslands gevolmagtigden ter Farijsche conferentie, Maandag jl. door Keizer Napoleon in eene bijzondere audiëntie ontvangen is. Door het officiële blad wordt de opmerkzaamheid des publieks gevestigd op de omstandigheid dat de Keizerin in de negende maand harer zwangerschap bijzonder welvarend is en jl. Zaturdag een liefdadig gesticht, hetwelk op haren last in eene der voorsteden van Parijs ten behoeve der arbeidende volksklasse opgerigt wordt, heeft kunnen bezoerken en naauwkeurig opnemen.
---

DUITSCHLAND.
De Frankfurter Postzeitung geeft thans het officiële korte verslag van het verhandelde in de jongste zitting der Bondsvergadering van den Ï4den dezer. Daaruit blijkt niets van een besluit, hetwelk de vergadering volgens' sommige dagbladen ten aanzien van het Oostenrijksche voorstel betrekkelijk de vredesonderhandelingen genomen zou hebben; integendeel wordt van dat onderwerp in het verslag geenerhande melding gemaakt.
---

BELGIE.
In de zitting der Belgische Kamer van Volksvertegenwoordigers van jl. Maandag is beraadslaagd over het ontwerp van wet, waarbij aan den Graaf van Vlaanderen , den tweeden zoon van Koning Leopold , eene jaarlijksche toelage van 150,000 francs uit 's rijks geldmiddelen verleend wordt. Het is door driejeden, allen van de linker zijde, bestreden; zij beweerden dat er vooral in de voor vele belastingschuldigen zoo drukkende tijdsomstandigheden geen genoegzame reden voor die nieuwe uitgave bestond, en dat zij in de daad eene verhooging der civile lijst zou uitmaken en alzoo in strijd was met de bepaling der constitutie dat het inkomen der Kroon telkens wanneer een andere Souverein den troon beklimt , voor den geheelen duur zijner regering moet vastgesteld worden. De sprekers erkenden dat zij zich door die bepaling in 1853 niet hadden laten weerhouden van te stemmen voor de wet ter verleening eener jaarlijksche toelage aan den oudsten zoon des Konings; maar zij beweerden dat de aard der zaak en verscheiden bepalingen der constitutie beletten den vermoedelijken erfgenaam der kroon op ééne lijn met de overige kinderen des Konings te stellen, en dat de dotatie voor den Hertog van Brabant dan ook in der tijd aangevraagd was op gronden die door de regering uitdrukkelijk verklaard werden alleen van hem te gelden. Hierbij betuigden de sprekers dat zij in gehechtheid aan den Koning en zijn geslacht voor niemand onderdeden, en verlangden naar eene gelegenheid om daarvan op eene betere en minder gemakkelijke wijze te doen blijken , dan door geld uit den zak der belastingschuldigen te nemen. De heer Verhaegen ging zoo ver, te zeggen dat hij het ministerie verantwoordelijk stelde voor de gevolgen van den onberaden stap dien het zijns inziens met het indienen van dit wetsvoorstel gedaan had; hij voegde er waarschuwend bij , dat de vorsten geen gevaarlijker vyanden hadden dan vleijers en hovelingen. Daarop heeft de minister van finantien eenige woorden gesproken, zich bepalende tot eene herhaling van de algemeene gezegden der toelichtende memorie; en de voordragt is met 53 tegen 6 stemmen aangenomen, terwijl een lid zich buiten'stemming hield. Van de tegenstemmenden behooren vijf tot de linker zijde, en een , namelijk de eerste vice-president der Kamer, tot de regter zijde.
---

