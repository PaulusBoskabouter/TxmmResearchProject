NEDERLANDEN.
n°. 10.) BESLUIT van den Sden Maart 1856, waarbij voor . den invoer langs den Rhijnspoorweg een expeditiekantoor wordt gevestigd te Zevenaar, alsmede betalings-kantoren aldaar, te Arnhem, Utrecht, Amsterdam en Rotterdam. W_T WILLEM 111, BIJ DE GRATIE GODS, KONING DEK NeDERtANDEH, PBIXS VAK OrASJE-NaSSAÜ , GrOOT-HeRTOG VAN LUXEMBURG, SHZ., ENZ., ENZ. Op de voordragt van Onzen Minister van Finantien, van den Ssten Maart 1856, n". 57 (I. en U. R.); Gelet op artt. 37, 38, 42, 66 en 75 der algemeene wet van 26 Augustus 1822 (Staatsblad n\ 38) en op art. 62 der wet van 26 Augustus 1822 (Staatsblad n°. 94); Herzien de Koninklijke besluiten van den lOden December 1822 (Staatsblad n\ 50), 4 September 1855 (Staatsblad n°. 117) en September 1855 u°. 121, Hebben goedgevonden en verstaan: Art. 1. Met wijziging van het Koninklijk besluit dd. 4 September 1855 (Staatsblad n°. 117), het kantoor te Zevenaar open te stellen als expeditie-kantoor langs den Rhijnspoorweg, voor het inkomen en als ikantoor van laatste visitatie bij het uitgaan , alsmede voor den doorvoer, overeenkomstig de artt. 37, 66 en 75 der genoemde algemeene wet; en tevens voor den uitvoer langs dien spoorweg van binnenlandsch gedistilleerd, met afschrijving ven den accijns. Art. 2. In de gemeenten Zevenaar, Arnhem, Utrecht, Amsterdam en Rotterdam worden kantoren van betaling gevestigd, bij het inkomen langs dien spoorweg, overeenkomstig art. 42 der meergenoemde algemeene wet. Onze Minister voornoemd is belast met de uitvoering van dit besluit, -hetwelk in het Staatsblad zal worden geplaatst. WILLEM. De Minister van Finantien, Vbolik. Uitgegeven den elfden Maart 1856. De Directeur van het Kabinet des Konings, De Koek. Bij Zijner Majesteits besluit van den 9den dezer, n° 74 ,is aan den kapitein-luitenant-ter-zee titulair/. A. B. Tadsen , equipagemeester der marine te Amsterdam, vergund het aannemen en dragen der versierselen Van ridder der Zwaard-orde, hem door Zijne Majesteit den Koning van Zweden en Noorwegen geschonken. Zijne Majesteit heeft bij besluit vanden 9den dezer, n°. 77, ingewilligd het verzoek van den kolonel der artillerie E. van Lnbe.nSels, buitengewoon adjudant van Z. K. H. Prins Frederik der Nederlanden, chef van het bureau der artillerie bij het Ministerie van Oorlog, om toestemming tot het aannemen en dragen van de versierselen van ridder der orde van den Rooden Adelaar 2de klasse, hemdoor Zijne Majesteit den Koning van Pruis3en geschonken. Bij Koninklijk besluit van den 12den Februarij 1856, n°. 68, is aan den gepensioneerden onder-intendant der lste klasse van de militaire administratie van het leger in Oost-Indie W. Kreling, vergunning verleend tot het blijven dragen van de activiteits-uniform van het corps , waarbij hij laatstelijk heeft gediend.
---

BUITENLANDSCHE BERIGTEN. FRANKRIJK.
De Parijsche conferentie heeft jl. "Maandag hare zevende zitting gehouden. Volgens een schrijven uit Parijs van 10 Maart, bij de Indépendance Beige van een veelal wel onderrigt correspondent ontvangen, wordt het •Beer en meer zeker dat de vredesonderhandelingen den gewenschten Uitslag zullen hebben, en straalt deze zekerheid in de handelingen van liet Fransche gouvernement gelijk in de houding der Russische gevolmagtigden door. Zoo moet de graaf Orlofl, volgens dien berigtgever, dezer dagen tot een van de Fransche bewindslieden woordelijk het volgsnde gezegd hebben : » Thans nu ik Keizer Napoleon ken, is er niets wat mij meer smart dan dat wijlen mijn meester, Keizer Nikolaas, hem niet gekend heeft. Zoo hij ook maar een halt uur met Keizer Napoleon gesproken had, zou niet alleen de oorlog verhoed zijn maar zouden de beide souvereinen en de heide landen onderlinge vriendschap gesloten hebben. Keizer Napoleon heeft juist die hoedanigheden welke bij Keizer Nikolaas indruk gemaakt *0 invloed op hem gehad zouden hebben."
De berigtgever voegt daarbij de aanmerking dat het karakter van den Russischen gevolmagtigde belet die betuiging voor hoofsche vleitaal te houden. In de Times van jl. Maandag leest men eenen brief van den Parijschen correspondent van dat blad, waarin het volgende voorkomt:» Ik meen met volle zekerheid te kunnen mededeelen dat de staat der onderhandelingen van het begin af tot nu toe, over het geheel genomen, geen wezenlijke veranderingen ondergaan heeft. De kans op herstelling dea vredes is geenszins verminderd noch de tegengestelde kans grooter geworden. Insgelijks ben ik in staat gesteld om hierbij te voegen dat van nu af de gang der zaken sneller zal zijn dan aanvankelijk verwacht werd, en dat wij hoogst waarschijnlijk tegen het eind der aanvangende week meer dan vermoedens omtrent den einduitslag der onderhandelingen zullen kunnen mededeelen. ii Het behoort thans tot de Russische staatkunde, over den vrede als eene uitgemaakte zaak te spreken en den goeden uitslag der conferentien als ontwijfelbaar voor te stellen. Hiermede hebben de Russen en hunne vrienden blijkbaar geen ander doel dan de verwachting van vrede zoo stellig en zoo algemeen te maken, dat deze verwachting zelve een beletsel tegen een anderen afloop wordt. 11 Het publiek alhier maakt dan ook staat op spoedige herstelling des vredes; maar dit weet ik uit de beste bron, dat de gang der onderhandelingen van iiu al sneller zal zijn dan aanvankelijk ondersteld werd; en hieruit kan opgemaakt worden, dat er reeds sommige belangrijko vraagstukken beslist zijn." — In het officiële gedeelte van den Franschen Moniteur leest men eene mededeeling, inhoudende dat Keizer Napoleon den 9den dezer uit handen van den nuntius een schrijven van den Paus, alsmede uit handen van den Zweedschen gezant brieven van den Koning en de Koningin van Zweden ontvangen heeft. Men wil hierin eene officiële bevestiging zien van het berigt dat de Paus en de Koningin van Zweden doopgetuigen voor het eerste kind dea Keizers zullen zijn. — Onder de bij den Franschen1 Staatsraad aanhangige wets-ontwerpen wordt een genoemd hetwelk strekken zou om met de Parijsche Maatschappij van geldschieters op vast goed eene overeenkomst aan te gaan, krachtens welke die crediet-vereeuiging aan grondeigenaren en grondgebruikers voor het aanleggen van ondergrondsche waterlozingen gelden zou voorschieten ten gezamenlijken bedrage van hoogstens honderd millioen francs. Eerlang, zegt het dournal der Débats, zal dat ontwerp, naar men verzekert, bij het Wetgevend Ligchaam ingediend worden.
---

ENGELAND.
Zaturdag jl. zijn te Shornclifïe plegtig vaandels uitgereikt aan een regement van het Engelsch-Diütsche legioen, hetwelk thans op het punt staat om uit Engeland naar het Oosten te vertrekken. Dat legioen zal weldra voltallig zijn en alsdan uit tien duizend man krijgsvolk te voet en te paard bestaan. Omstreeks het midden dezer maand wordt Koningin Victoria te Portsmouth verwacht, om de aldaar vereenigde schroefkanonneerbooten in oogenschouw te nemen. Volgens de Londensche bladen van jl. Maandag verwacht men dat de Britsche vloot te Portsmouth en elders, zoodra er officiële tijding van de geboorte van eenen erfgenaam der Fransche kroon komt, deze gebeurtenis met een algemeen koninklyk saluut, het uitsteken der wimpels enz., zal vieren.
---

ITALIE.
Aan het Journal des Dêbats wordt uit Rome onder dagteekening van 4 Maart geschreven, dat de Paus peet van het eerste kind van den Keizer der Franschen zijn _zal, en bij den plegtigen doop door den nuntius te Parijs zal vertegenwoordigd worden. Verder gewaagt dat schrijven van een te Rome omloopend gerucht, volgens hetwelk het pauselijke gouvernement, aangemoedigd door het voorbeeld der Oostenrijksche overheden inLombardye, aan eene amnestie voor politieke misdadigers denken zou. - Van het bovenstaande wordt gewag gemaakt in de berigten uit Rome, die door het Parijsche blad l'Univers medegedeeld worden. Dezelve loopen tot 6 Maart, en behelzen niets belangrijks behalve het volgende: ii In den laatsten tijd is er sprake geweest van een plan om eenen gelastigde van den Paus naar Konstantinopel te zenden. In de tegenwoordige tijdsomstandigheden zou zulk eene zending heerlijke vruchten kunnen hebben. Wij weten niet, hoe ver er grond voor dat gerucht kan bestaan; maar wij kunnen zeggen dat de Heilige Stoel bestendig bedacht is op de groote aangelegenheden van godsdienstig belang, die in Turkije's hoofdstad aanhangig zijn ; met het oog op dezelve zal hij misschien besluiten, in die stad den sedert zoo veel eeuwen omgeworpen zetel van den Latijnschen patriarch weder op te rigten. Dit is eene zaak die stof geeft tot zeer gewigtige beschouwingen en tot zeer gunstige verwachtingen voor het toekomstig lot van het Katholicismus in het Oosten; het is te hopen dat zij door de Europesche diplomatie niet zal vergeten worden."
---

