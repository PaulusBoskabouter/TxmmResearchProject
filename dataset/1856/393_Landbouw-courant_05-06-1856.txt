(Met Afbeeldingen.) STIERNSWARK'S LUCHTKARN.
Sedert de wereld-tentoonstelling in 1855 te parijs gehouden, is ook ons de lucht-boterkarn van den Zweedschen majoor en landeigenaar STIERNSWARE) bekend geworden. Bovenstaande afbeelding daarvan, maakt de inrigting vrij duidelijk. De bolle pols, door STIERNSIVARD vervaardigd van metaal , is aan haar ondereinde voorzien van een ventilator , waardoor, bij eene snelle beweging, de lucht onder in de karnton en door de melk wordt geleid. Wijders is de pols voorzien van drie met gaten doorboorde vleugels, terwijl in de karn zelve eveneens drie aldus doorboorde plankjes Zijn aangebragt, die als tegenslagers van de eerste, beletten dat de melk in eenen zachten maalstroom Wordt rondgevoerd. De karn is geplaatst in eene kuip, waarin water wordt gegoten, om de melk or. de noodige temperatuur te brengen, zijnde de karn van gegalvaniseerd of verzinkt ijzer. De kracht wordt door twee konische raderen in versnellende beweging aan de pols overgebragt. De groote waarde van deze nieuwe vinding zonde hoofdzakelijk daarin bestaan, van met deze karninrigting, uit versche zoete melk, boter te kunnen karnen, in plaats van deze dik en zuur te laten worden, zoo als zulks voor de gewone karntoestellen gebruikelijk is, en de overblijvende Ittelk als zoete melk te kunnen gebruiken. Daarenboven zou de boter, op deze wijze bereid, minder aan bederf onderhevig zijn. Het zal zeker onnoodig zijn deze en de daaraan verbondene meerdere voordeelen nader te doen uitkomen, mag men het feit als waarheid aannemen. De hier en daar genomene proeven met deze karn , stemmen hieromtrent evenwel niet geheel overeen, dewijl eenigen derzelve als gunstig, anderen daarentegen als ongunstig mededeelen. Sedert eenigen tijd mij onledig houdende met vergelijkende proeven te nemen met twee onderscheidene karninrigtingen , werd ik intusschen eenigzins nader bekend met den karntoestel van STIERNSWARD, door eene mededeeling daarvan in No. 1,2, jaargang 1856, van het tijdschrift de Folksvlijt. Mijn verlangen werd daardoor opgewekt , om ook deze inrigting te onderzoeken, en dewijl een der karnen, waarmede mijne vergelijkende proeven werden genomen, eveneens eene centrifugale beweging heeft en daartoe dus eene geschikte gelegenheid gaf, besloot ik na lectuur der gunstige mededeeling in de FollBvlijt, eene proef met de inrigting van STIERNSWARD te nemen. Bij gebrek aan eene teekening daarvan op dat oogenblik , liet ik eene pols van hout vervaardigen en deze hol maken door eenvoudig uitboren, en bevestigde daaraan eene naar eigen gedachte zamengestelde ventilator. Aan de pols noch in de karn bragt ik echter de doorboorde vleugels en plankjes, doch liet deze geheel zoo als de mijne, tot proefneming ingerigte pols en karn , was zamengesteld en straks nader zal omschrijven. Immers de oorzaak van deze boterafscheiding uit versche zoete melk zoude gelegen zijn in den toevoer van lucht, staande de bewerking, in plaats van de inwerking der lucht, door de melk daaraan ongeroerd bloot te stellen, tot er dien ten gevolge eene zekere mate van verzuring plaats grijpt, en minder in de mechanische bewerking volgens STIERNSWARD'S inrigting; althans zoo werd de zaak door mij beschouwd en bepaalde mij daarom alleen bij de inrigting voor luchttoevoer. De karn, waarbij ik dezen luchtaanvoerder of ventilator gebruikte, is ingerigt om er 80 'a 100 kannen melk mede te kunnen karnen, wordt door een paard gedreven met eene snelheid van ongeveer 130 omwentelingen van de pols in de minuut. De proef werd genomen in April jl. met 50 kannen zoete melk van koeijen, die voor eenigen tijd gekalfd hadden, en waarvan 30 kannen 8 uren en 20 kannen 20 uren vóór de bewerking waren gemolken; door bijvoeging van warm water werd zij op eene temperatuur gebragt van 72° FAHn. Na 15 minuten werkens was de boter afgescheiden, en gaven deze 50 kannen melk eene hoeveelheid van één N. pd. boter, van goede hoedanigheid. Na verloop van 8 uren was de afgekarnde melk reeds zuur, en hoewel niet dik wordende, werd toch beproefd, of er nu nog boter zoude zijn uit af te scheiden, vooral doordien 1 N. pd. een te geringe opbrengst was. Zij werd ten dien einde, door bijvoeging van heet Water, wederom op eene warmte van 70° FAHR. gebragt en een half uur gekarnd, doch zonder gevolg; geen enkele kruimel boter liet zich zien, tot eindelijk de overtuiging van niet gelukken het improductive werk deed staken.
Onmiddelijk na afloop der proef met zoete melk, werd de karn voorzien van 100 kannen dik en zuur geworden melk, van dezelfde koeijen gemolken als de gekarnde zoete melk, en deze op eene warmte van 70° FAHR. gebragt door bijvoeging van warm water. Mijne pols zonder ventilator werd er ingebragt en na 26 minuten karnen was de boter afgescheiden ter hoeveelheid van 3.50 N. pd. Daarna werd de pols volgens STIERNSWARD beproefd in dikke en zuur gewordene melk, eveneens van dezelfde koeijen gemolken. Deze melk werd ook door bijvoeging van heet water, op 68° FAHR. gebragt en de pols met ventilator in beweging gebragt. Hiermede werd de boterafscheiding verkregen in 30 minuten en de hoeveelheid gelijk aan de vorige. In de hoedanigheid van de bij deze drie proeven verkregen boter was geen onderscheid merkbaar. Sedert gezegde proeven zijn genomen, werd ik nader bekend met de inrigting van STIERNSWARD, door bovenstaande teekening, en zag tot mijn genoegen, dat mijn ventilator vrij gelijk aan deze was uitgevallen, met dit onderscheid, dat mijne cellenverdeeling iets ruimer was gesteld. Bij gemis van eene aftnetingsschaal, kan ik geen nadere vergelijking maken, en zag daarom alleen, dat de diameter van mijnen ventilator de halve lengte heeft van dien van den bodem der karn. De oorzaak van mijne straks genoemde vergelijkende proeven met twee onderscheidene karninrigtingen , waarvan de eene met eene centrifugale en de andere met op en neérgaande beweging, was daarin gelegen, om te onderzoeken of de veel spoediger afscheiding der boter door eene alhier aangewende centrifugale beweging, ook verkregen werd ten koste van eene mindere opbrengst. De niededeeling dezer uitkomsten moge, als welligt niet geheel zonder belang, ook hier zijne plaats vinden. Vooraf moet ik echter opmerken, dat de pols voor de centrifugale beweging van eigenaardige constructie is. Aan de verticale houten spil zijn spaken in eenen schuinschen stand en naar den loop van eene schroef geplaatst, zoodanig, dat de benedenste spaak eenen melkstroom opvoert tot op de hoogte van den tweeden, doch door hunnen onderlingen afstand niet geheel door dezen kan worden opgenomen, maar den melkstroom des eersten doorsnijdt, en zoo vervolgens van den eenen op den anderen naar boven werkende. Een maalstroom wordt tegen gegaan door vijf smalle regeltjes, aan den wand der karn geplaatst. De melk wordt door deze pols aan den wand vrij hoog opgevoerd, en veroorzaakt in het midden eene vochtledige plaats ter halver diepte van de melkkolom; de melk wordt geducht geklotst en valt, wanneer de opvoerende kracht door haar gewigt wordt overwonnen, van de opgevoerde hoogte van den wand naar het midden wederom naar beneden, en wordt zon, onder gedurige opvoeren en nederstorten, aan eene sterke mechanische werking onderworpen en aan ruimen invloed van lucht blootgesteld. De andere karn-inrigting is de algemeen verspreide zoogenaamde stampkarn , met één op en neérgaande pols, voorzien van eene met gaten doorboorde druif; te over bekend om eene nadere beschrijving te behoeven. Beide karnen zijn ingerigt voor paardenkracht en hebben eene inhoudsgrootte, om er 100 kannen melk in te kunnen karnen. De proeven werden genomen in Januarij jl., met melk van koeijen , die in April moesten kalven. Beide karnen werden telkens ieder met 80 kannen zuur gewordene melk voorzien, van dezelfde koeijen gemolken, en van volkomen gelijke gehalte, geschiedende de vulling door beurtelings voor elke karn 1 kan uit dezelfde gaarton te scheppen. Eveneens werden beide op gelijke warmte van 68° FAHR. gebragt door bijvoeging van warm water. De bewerking had telkens nagenoeg op hetzelfde °ogenblik plaats, zoodat ik de stellige overtuiging had, dat zij geheel onder gelijke omstandigheden en invloeden werkten. Na herhaalde proeven was de uitkomst, dat beide karnen eene gelijke hoeveelheid boter gaven, nl.: van 80 kannen melk 3.75 N. pd. van gelijke hoedanigheid. In tijd van bewerken won echter de centrifugale beweging, waardoor de boter in 27 minuten groot werd, terwijl de stampkarn daarvoor eenen tijd eischte van 52 minuten, zijnde blijkens onderscheidene proeven, deze voor beide de normale tijd. Doch ongerekend deze kortere tijd voor de centrifugale beweging, moest de moteur voor de op en neérgaande beweging daarenboven ongetwijfeld nog 4. meerder kracht inspannen dan voor gene. Daar de graad van warmte, waaronder de melk wordt gekarnd, van invloed is op de hoedanigheid der boter, onderzocht ik of beide karn-inrigtingen ook in dezen eenig onderscheid zouden eischen. Ten dien einde werden zij op hetzelfde oogenblik beproefd met melk, die op 60° FAHR. was gebragt, voor ieder 75 kannen van volkomen gelijke gehalte. Na verloop van den normalen tijd, was bij gene echter de boter groot, en werd de beweging bij dezen warmtegraad volgehouden, tot voor ieder de normale tijd met 4. was verlengd. Maar ook toen nog de boter niet scheidende, werd de melk verwarmd op 65° FAM.; na eenig werken begon nu de boter te scheiden, hetwelk echter niet volledig plaats had vóór dat de melk op 68° .FAHR. was gebragt, als wanneer de boter in beide zeer schielijk en zuiver was afgescheiden. De verkregene hoeveelheid boter was van beide gelijk en in hoedanigheid geen onderscheid te bespeuren. De door de koudere temperatuur langer benoodigde tijd, was bij beiden geëvenredigd aan haren normalen tijd. Tot het nemen van meerdere vergelijkende proeven volgens het stelsel van STIERNSWARD ontbrak mij tot heden de gelegenheid, en de genomene gaven geen regt tot bepaalde uitspraak; doch afgaande op de verkregen uitkomsten, dan geven zij geneigdheid het gevoelen uit te spreken, dat de lucht, staande de bewerking, voor zoo ver althans zuur geworden melk aangaat, op de boterafscheiding geenen grooten invloed heeft, zoo min op kwantiteit en kwaliteit, als tijd van bewerken, en hierbij alleen aan eene mechanische bewerking moet worden gedacht. Ik vlei mij echter door nadere proeven dezer vraag, althans voor mij, te kunnen beslissen en geef daarvan welligt te zijner tijd eene korte mededeeling. Met het oog op mogelijke inlichtingen, neem ik intusschen de vrijheid te vragen: "Wat moet men in gevolge van gemelde proeven gelooven van het kam-proces? 'Waarom is de boter uit zoete melk, met STIERNSWARD'S ventilator gekarnd, in 15 minuten afgescheiden, hetzij dan ook in mindere hoedanigheid, en waarom heeft zij bij zure melk geen invloed op tijd en hoeveelheid van afscheiding? Welke zijn de redenen, dat uit de overgeblevene zoete melk, waaruit met de ventilator slechts één N. pd. boter was gekarnd, bij later zuur worden en tweede bewerking geen boter meer was af te scheiden? Wat is de oorzaak van de zooveel schielijker werking van de genoemde centrifugale beweging, in vergelijk van de op- en neérgaande? Kan de scheikunde hiervan geen afdoende verklaring geven en van het karnproces in zijn geheel? liet blijft tot heden als het ware een rondtasten in het duister; en staan wij niettegenstaande het bezit dier veel vermogende wetenschap, ten dezen nog niet op hetzelfde standpunt van voor 25 jaren of vroeger? De eene karninrigting van den lateren tijd verdwijnt na de andere; elke nieuwe brengt het geheim mede; doch welk? en wat gegeven! De ouden houden hare plaats, en wij blijven in het onzekere. Bevestigen zulks niet de vragen sub N.. 61 en 62 le afd. (zuivelbereiding), van het programma voor het aanstaande te houden Xl° landhuishoudkundig congres? Hoord Polder , C. REINDERS. Mei 1856.
---

