NEDERLANDEN.
Bij Zijner Majesteits besluit van den 4den December 1856, n». 67, is aan mr P Ten Behm Wentholt, op het daartoe door hem gedaan verzoek met 31 December aanstaande een eervol ontslag verleend uit zijne betrekking van regter in de arrondissements-regtbank te Heerenveen, onder dankbetuiging voor de in regterlyke bedieningen aan den lande bewezen diensten. Bij Koninklijk besluit van 4 December 1856, n°. 52, is het kantoor der directe belastingen en accijnsen te Assendelft c. a. ingetrokken en op den voet van één kantoor vereenigd met dat van Krommenie c. a., onder voortdurend beheer van den ontvanger W. D. van Gogh. Bii Koninklijk besluit van 4 December 1856, n°. 53, is aan den heer J F. van Geffen, op zijn verzoek, eervol ontslag verleend als ontvanger der in- en uitgaande regten te Wemhout, behoudens aanspraak op pensioen. Bij Koninklijk besluit van 4 December 1856, n°. 54, is aan den heer J. J. van de Poll, op zijn verzoek , eervol ontslag verleend als ontvanger der in- en uitgaande regten en entreposeur te Utrecht, behoudens aanspraak op pensioen.
---

MINISTERIE VAN BINNENLANDSCHE ZAKEN. RIJKSTELEGRAAF.
Blijkens mededeelingen der Oostenrijksche en Pruissische telegraafbesturen, zijn te Brody in Gallicie, te Glogau in Silezie en te Stargard in Pommeren telegraafkantoren geopend , dat in laatstgenoemde plaats met beperkten diensttijd. De kosten van overseinen van een enkel berigt zijn: naar Glogau, voor Amsterdam, Breda, Dordrecht, Goes, Gorinchem, 's Gravenhage, Middelburg, Rotterdam, Schiedam, Utrecht, Vlissingen, Wormerveer en Zaandam 7.20 gl., en voor de overige Nederlandsche kantoren 6.00 gl.; naar Stargard, voor Goes, 's Gravenhage , Middelburg, Schiedam en Vlissingen 7.20 gl., en voorde overige Nederlandsche kantoren 6.00 gl.; naar Brody 9.60 gl. voor alle Nederlandsche kantoren. In Baden is een spoorwegtelegraafkantoor te Waldshut geopend ; het is tot Mannheim langs de lijnen der Duitsch-Oostenrijksche vereeniging en verder, op de gewone voorwaarden, met den spoorwegtelegraaf bereikbaar. De telegraafkantoren te Ischl en te Guastalla zyn weder voor de dienst gesloten. De sedert eenigen tijd herstelde verbinding tusschen de Moldavische en Wallachysche telegraaflijnen te Fokschany heeft thans tot eene gedeeltelijke prijsvermindering van berigten naar dat kantoor aanleiding ge-even. De kosten van een enkel berigt naar Fokschany zyn namelijk langs den goedkoopsten weg, over het Wallachysche grenspunt byOber- Tömos, voor Arnhem, Assen, Culenborg, Deventer, Groningen s Hertogenbosch , Leeuwarden, het Loo, Maastricht, Meppel, Nijmegen, Roermond, Utrecht en Zwolle, tot 12.00 gl. verminderd, terwijl zij voor de overige Nederlandsche kantoren, hetzij bij de verzending over Ober-Tömos, of over Nemeritscheny, zijn bepaald op 13.20 gl. Bij de sluiting van het telegraafkantoor te Deulz is bepaald, dat derwaarts bestemde berigten, van Keulen kosteloos aan de geadresseerden worden bezorgd. Gelijke kostelooze bezorging vindt plaats voor berigten naar Ehrenbreitstein van Coblenz en naar Castel van Mainz. Aan de Russische telegraafkantoren worden voortaan regeringsberigten aangenomen in alle talen waarvan de letters door de gebruikelyke telegraphische teekens kunnen worden overgebragt. Het tarief lit. I voor bet onlangs geopende kantoor te Wormerveer, behoorende bij de aankondiging van den 24sten September jl., is aan te vullen met: het kantoor Germersheim in de 3de kolom (4den kring); ' het Zwitsersche grenspunt bij Castasegna in de sde kolom (6den kring), 's Gravenhage, den 4den December 1856. De Minister van Binnenlandsche Zaken, SIMOXS.
---

BUITENLANDSCHE BERIGTEN DUITSCHLAND.
In de Bcrlijiischc Zeit leest men: » Toen in 1853 de bekende overeenkomst betrekkelijk de Jahde tusschen Pruissen en Oldenburg gesloten werd, was de eenstemmigheid, waarmede de toenmalige Pruissische Kamers dit verdrag goedkeurden, een voldoend bewijs hoe zeer men de groote beteekenis van deze gebeurtenis wist te waarderen. Door de aanwinst van dat stukje lands was Pruissen in de rij der Noordzee-staten getreden, en kon het eene toekomstvan hoogeren politieken invloed te gemoet zien, te meer daar het zich bij hetzelfde verdrag de concessie van den kant van Oldenburg verzekerd had voor eenen spoorweg, die van den Keulen- Mindenschen-spoorweg regtstreeks naar de Jahde loopen, en dus het Pruissische grondgebied schier in onmiddellijke gemeenschap met de Noordzee stellen moest. Over den aanleg van dien belangrijken spoorwegtak wordt thans. onderhandeld tusschen Pruissen en Hannover, welks gebied door dien weg over eenen afstand van eene halve myl doorsneden zou moeten worden, hetgeen, naar men verneemt, tot dus verro door Hannover zeer bepaald is geweigerd." — De Kölnische Zeitung deelt de volgende proclamatie mede, die den lsten dezer te Luxemburg openbaar gemaakt is. » Wij Willem enz., Luxemburgers! Wij hadden de Kamer van Afgevaardigden uitgenoodigd om op loyale wijze mede te werken, ten einde in de staatsregeling van 1848 eenige veranderingen te brengen, welke niet op de willekeur, maar op de voor het land verbindende verdragen gegrond zijn. Tot ons leedwezen is die medewerking, in weerwil van de welwillende en verzoenende pogingen van Onzen veelgeliefden broeder en stedehouder, geweigerd geworden. Men heeft de goede bedoelingen der gematigde mannen verijdeld. Men heeft aan onze voorstellen de betamelijke ontvangst, zelfs wat den vorm betrelt, niet bewilligd; men heeft hun onderzoek willekeurig belet. Onze waardigheid , Onze praerogativen en de regten des lands zijn op die wijze ten zeerste geschonden. Uit kracht van Onze landsheerlijke regten, in het besef van Onze pligten jegens Onze bondgenooten en jegens Onze onderdanen, nemen wy derhalve de van Onze Kroon onafscheidelijke magt weder in bezit. Wy erkennen de door de verdragen aan het Groot-Hertogdom opgelegde yerpligtingen, en Wij verzekeren aan Onze onderdanen het genot van waarachtige vrijheden en waarborgen. .. Luxemburgers. De constitutie van 1848, het gewrocht van dagen van opgewondenheid en vrees, leed aan belangrijke gebreken. Wij zyn niet zoo gelukkig geweest van u door het orgaan uwer vertegenwoordio-ers aan eene verzoenende hervorming te zien deelnemen. Maar Wij zijn overtuigd, dat diegenen onder u, welke in hun hart opregtelijk aan hunnen Vorst en hun land gehecht zijn, de uitdrukking van Onzen wil met voldoening, en dat allen dien met eerbied en onderwerping zullen vernemen. Doet Ons daardoor de voorvallen vergeten, die eene treurige herinnering bij Ons hebben achtergelaten, en bewerkt door eendragt en vaderlandsliefde dat de vrijheden en waarborgen, welke Wij u heden uit volkomen vrijen wil verzekeren, heilrijke vruchten voor het land dragen. Zoo zult gij u de vaderlijke zorg en toegenegenheid waardig betooncn, die Wij steeds jegens u gekoesterd hebben, en die Wij Ons gelukkig zullen achten jegens u allen en een iegelijk onder u te kunnen blyven koesteren. ). 's Gravenhage, 27 November. * Willem." Gelijktijdig i 3 betrekkelijk de wijziging der staatsregeling eene vers. ordening van dezelfde dagteekening en van den volgenden inhoud verschenen: ii Wij Willem enz. .. Overwegende dat de staatsregeling van 9 July 1848, het gewrocht van onrustige tijden , bepalingen bevat, die in strijd zijn met de grondbeginselen van den Duitschen Bond, tot welken het groot-hertogdom Luxemburg uit kracht der verdragen behoort, waarbij hetzelve als onafhankelijke Staat erkend is; ~ Overwegende dat Wij de loyale medewerking der Kamer van Afgevaardigden hebben ingeroepen ter vervulling van den bondgenootschappelijken pligt om de staatsregeling van het groot-hertogdom met de gezegde grondbeginselen in overeenstemming te brengen; dat echter door het in de Kamer voorgevallene eene herziening in den door de staatsregeling voorgeschreven vorm onmogelijk gemaakt en tevens het overeenkomstig die staatsregeling zelve uitgeoefende praerogatief der Kroon ten zeerste ' geschonden is ; " » Willende den pligt vervullen, dien de eigenschap van eenen Bonds-Vorst Ons oplegt en tevens aan Onze Luxemburgsche onderdanen eene de ware vryheden en waarborgen beschermende regering verzekeren, » Hebben verordend: Art. 1. De Kamer van Afgevaardigden is ontbonden. Art. 2. De staatsregeling van 9 Julij 1848 wordt gewyzigd als volgt. (Volgende afzonderlijke bepalingen, die het boven genoemde dagblad nog niet mededeelt.) Art. 3. De tekst der volgens art. 2 gewijzigde staatsregeling zal ten vervolge dezes openbaar gemaakt worden, en maakt voortaan den eenigen offlcielen tekst uit van de staatsregeling des groot-hertogdoms. Art. 4. Wij behouden Ons voor, die wettelijke maatregelen te nemen welke de wijziging der staatsregeling of het belang van Ons groot-hertogdom vereischen, en de geregelde loop van de openbare dienst in afwachting van de bijeenkomst der Statenvergadering noodzakelijk mogt maken."
---

