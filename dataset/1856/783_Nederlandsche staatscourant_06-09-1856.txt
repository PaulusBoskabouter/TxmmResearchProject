NEDERLANDEN.
Bij Zijner Majesteits besluit van den 4den September 1856, n". 93, Ï8 benoemd tot plaatsvervangend kantonregter te Gorinchem, mr. P. Bomeyn, phil. theor. mag. juris utriusque et litt. hum. doctor, rector der Latijnsche scholen aldaar.
Bij besluit van 4 September jl., n°. 91, heeft Zijne Majesteit goedgevonden aan de Commissie uit de Staten van Zuidholland, belast met bet onderzoek van het door de Staten van Zuidholland en Utrecht ontworpen reglement voor het grootwaterschap van Woerden, magtiging te verleenen om hare werkzaamheden na de gehouden buitengewone vergadering der Staten voort te zetten.
---

BUITENLANDSCHE BERIGTEN. SPANJE.
Door middel van den telegraaph ontvangt men uit Madrid het reeds sedert eenigen tijd verwachte berigt, dat het besluit der Koningin tot ontbinding der tegenwoordige Cortes-vergadering, Woensdag jl., uitgevaardigd en in het officiële dagblad des gouvernements afgekondigd is. Wat het ministerie O'Donnell 'in de plaats der ontbonden kamer en der door haar gemaakte staatsregeling wil stellen, is nog niet officieel of met zekerheid bekend gemaakt. Volgens den Parijschen berigtgever van de Londensche Times zou het Spaansche ministerie de constitutie van 1845 onveranderd weder willen invoeren, en hare verbetering aan de tegen het eind des_jaars zamen te roepen Cortes overlaten, terwijl door de Kroon een nieuwe Senaat zou benoemd worden.
— Het officiële dagblad van Madrid berigt in zijn nommer van 29 Augustus, dat ten gevolge der door het gouvernement genomen maatregelen, de veiling der nationale en kerkelijke goederen in de Baskische provinciën thans even regelmatig en snel als in het overige van het land voortgezet wordt,
---

ITALIË.
Een door het Parijsche blad TUnivers medegedeelde brief uit Rome Van 28 Augustus zegt dat men aldaar niets weet van de zorgbarende gisting, die volgens sommige Westersche dagbladen onder de bevolking Van Napels zou heerschen. Een bij de Londensche Times ontvangen schrijven uit Napels, van dezelfde dagteekening, gewaagt weder van eene liberale proclamatie, in sommige gedeelten dier stad verspreid, maar erkent dat er geene uiterlijke blijken van misnoegen of gisting voorkomen, dat de liberalen erdoor de houding der Westersche mogendheden te leur gesteld zijn, en dat inzonderheid Engelands invloed in Napels thans gering is. — Het officiële dagblad van Verona, een erkend orgaan van de Oostenrijksche regering in Lombardye, prijst het Napelsche gouvernement omdat het de°vertoogen der Westersche mogendheden op vasten toon afgewezen heeft, en meent, dat het beginsel van interventie , hetwelk Engeland in Napels zou willen toepassen, met veel meer regt zou kunnen worden toegepast in lerland en in Britsch Indie, welke landen volgens het genoemde blad door Engeland slecht bestuurd en schromelijk verdrukt worden.
— Er worden thans ook in Frankrijk en Engeland bijdragen gevraagd Voor het fonds hetwelk in Piemont door eenige heethoofden bijeengebragt wordt om 10,000 geweren aan te koopen voor dat gedeelte van het overige Italië , hetwelk het eerst tegen zijne regering in opstand mogt komen. De uitnoodiging daartoe is van den heer Manin, gewezen yooraitter van het republikeinsche bestuur van Venetië, uitgegaan en in de dagbladen van Londen, ook in de Times, opgenomen. De heer Manin *egt dat zij, welke daarvoor bijdragen, hiermede eenvoudig verklaren, Italie's bevrijding van de heerschappij der buitenlanders te wenschen.
---

FRANKRIJK.
ï*e Moniteur de la Flotte, het blad van het Fransche ministerie van Marine, weidt uit over de snelle verwijdering der Fransche krijgsmagt Jjit het Oosten. Toen zes maanden geleden de vredespraeliminaii en onsteekend werden , had Frankrijk 100,000 man troepen, 1500 tot 2000 Paarden en meer dan 20,000 ton materieel uit het Oosten terug te voeren. **iertoe zijn 81 bodems van 's rijks marine gebezigd; den Uden April is de eerste, en den 12den Augustus de laatste bezending uit het Oosten Tertrokken, zoodat die groote operatie in vier maanden tijds voibragt is. ~'lt wordt door het genoemde blad als eene belangrijke gebeurtenis in ~° historie van het zeewezen en als een nieuw blijk van het vermogen fler Fransche marine beschouwd. —~ In de koningsgezinde dagbladen van Frankrijk is dezer dagen gehandeld over het plan tot aaneensluiting van de beide takken **er Bourbons-familie en tot zamensmelting harer aanspraken op *\en troon van Frankrijk, alsmede over de vraag of, in geval dat Plan verwezenlijkt wierd, de witte lolievaan, van ouds de banier dei Bourbons, of wel de driekleurvaan van de Orleans de vlag van den pretendent zou moeten zijn. Het publiek vond het behandelen van zulke vragen in de tegenwoordige tijdsomstandigheden vrij belagchelijk ; maar het Fransche gouvernement hecht daaraan meer gewigt, en bij eene ministeriele aanschrijving van 28 Augustus jl. zijn de overheden gelast de voortzetting dier discussie te beletten. Intusschen heeft de Graaf van Parijs, de oudste kleinzoon van wijlen Koning Lodewijk Philips, zijne meerderjarigheid bereikt, zonder een manifest uit te vaardigen of op eenige andere wijze de opmerkzaamheid van bet publiek op zich te vestigen.
---

ZWITSERLAND.
Men weet dat in het Zwitsersche kanton Neuchatel eene meer of min talrijke partij bestaat, welke de in 1848 op revolutionaire wijze afgebroken betrekking van dat vorstendom met de Kroon van Pruissen en met het huis Hohenzollern herstellen wil. Deze partij, of een gedeelte daarvan , heeft thans zelve tot gewelddadige middelen de toevlugt genomen en in den nacht tusschen den 2den en den 3den dezer door overrompeling de stad Neuchatel en hare citadel vermeesterd. Zoodra daarvan te Bern tijding kwam, zijn door de eedgenootschappelijke regering twee commissarissen naar Neuchatel gezonden; maar reeds voor hunne aankomst is de stad door de bewoners der omstreek hernomen en de koningsgezinde partij daaruit gedreven. Deze gebeurtenissen zijn nog alleen door telegraphïsche berigten bekend; zij schijnen zonder veel bloedstorting plaats gegrepen te hebben, daar de berigten alleen gewagen van twaalf gesneuvelden, allen tot de koningsgezinde partij of de zoogenaamde Pruissen behoorende.
---

DUITSCHLAND.
Prins Adalbert van Pruissen is, volgens een telegraphisch berigt, gisteren van Gibraltar te Southampton aangekomen hersteld van de wonde die hij in de ontmoeting met de Mooren op de Kiff-kust bekomen had.
---

DENEMARKEN.
Een Pruissisch dagblad, hetwelk geacht wordt mededeelingen van wege de bewindslieden te ontvangen, meldt het volgende: » De jongste berigten uit Kopenhagen kondigen den kort op handen zijnde afloop aan der onderhandelingen over den Sondtol. Nadat ook Engeland onlangs het beginsel der aflossing van den tol tegen schadevergoeding aangenomen had, houdt men zich thans nog bezig met de onderhandelingen over het bedrag en de wijze van betaling der schadevergoeding , welke eenen zoo gunstigen loop nemen, dat men hoopt binnen kort het doel te zullen bereiken."
---

TURKIJE.
Brieven uit Konstantinopel van 25 Augustus behelzen bijzonderheden omtrent de eerste ontmoeting van den nieuwen gezant van Rusland, den heer Buteniefï, met de Turksche bewindslieden. Daaruit blijkt dat de Russische diplomaat zich in volle uniform bij Fuad-Paeha, den minister van buitenlandsche zaken, en vervolgens bij den groot-vesier vervoegd en alle regelen der hoffelijkheid zorgvuldig in acht genomen heeft. De Turken merkten met innig genoegen op, hoe zeer zijn gedrag verschilt van de beleedigende trotschheid waarmede het Turksche gouvernement, en met name Fuad-Pacha, nog geen drie jaren geleden door een anderen vertegenwoordiger van Rusland, den vorst Mentschikoff. behandeld werd. Evenwel schijnt de komst van den Russiscben gezant de Grieken te Konstantinopel in hunne kwaadwilligheid jegens de Porte weder gesterkt te hebben. » Het is in de daad zonderling (zegt een bij de Indépendance Beige ontvangen schrijven uit de hoofdstad van Turkije), hoc vast onder de Grieken het geloof' geworteld is, dat de bevordering hunner belangen het eigenlijke doel der Russische staatkunde in het Oosten zijn zou. Door den terugkeer van het Russische gezantschap is de hoop, die door de p-ebeurtenissen van de laatste jaren geheel moest vernietigd zijn, weder bij hen verlevendigd ; en om reden alleen van de tegenwoordigheid van den heer Butenieff beelden zij zich in, dat zij weder op denzelfden voet, als in vroegere jaren, tegenover de Turksche regering staan. Gelukki" geeft het bekende karakter van dien diplomaat grond om te vertrouwen, dat hij geen voedsel zal willen geven aknhersenschimmige verwachtingen, die tot een voorbij gegaan en gesloten tijdvak behooren." Aan het even genoemde dagblad wordt uit Alexandrie geschreven, dat Elhann-Pacha, een neef' van den Onderkoning van Egypte, op weg naar Konstantinopel was , om eene dochter van den Sultan te huwen. Daar die Prins met zijnen oom niet bevriend scheen te zijn, vreesde men dat hij te Konstantinopel de plannen der Egyptische regering, en met name welligt ook het plan tot doorgraving der landengte van Suez, tegenwerken zou. Een bij de Parijsche Presse ontvangen schrijven uit Konstantinopel ze"t: » Sedert eenige dagen verzekert men , dat Said-Pacha, de Onderkoning van Egypte, hier komen zal. Zijne komst zou in verband staan met het plan tot kanalisatie der landengte van Suez; bij zou persoonlijk eene laatste poging by de Porte willen doen, om haar te overtuigen dat do uitvoering van dat plan aan Turkije niets anders dan voordeel kan aa&. brengen, en om daartoe vergunning van den Sultan te verwerven, welke vergunning trouwens naar veler oordeel niet onmisbaar is. Zeker is het dat de Onderkoning moeijelijkheden zal ontmoeten; immers het is dezer dagen niet onduidelijk gebleken, dat de Porte met dat plan niet ingenomen is; het werd door de hier uitkomende Presse d'Oriënt ondersteund, maar dit blad moet thans van wege de regering aanzegging ontvangen hebben, om er vooreerst niet weder van te spreken."
— Een van de ministeriele dagbladen van Parijs, do Pays, berigt dat de Europesche commissie, die krachtens eene bepaling van het Parijsche vredesverdrag met de verbetering van het vaarwater op den Beneden-Donau belast is, den 20sten der vorige maand te Sulina is_ aangekomen. Zy heeft, volgens dat berigt, den commissaris van Pruissen, den heer von Bitter, tot haren voorzitter verkozen en zou onverwijld bare werkzaamheden aanvangen.
---

