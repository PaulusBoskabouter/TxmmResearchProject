MINISTERIE VAN BINNENLANDSCHE ZAKEN.
Bij beschikking van den 22sten dezer, is aan de postwagen-ondernemers van Gend en Loos, te Rotterdam, voorloopig vergund, eene diligencedienst uit te oefenen tusschen de Lemmer, Sneek, Leeuwarden en Groningen, in verband met de stoombootdienst der Friesche Stoomboot-reederij te Harlingen, en zulks aanvangende terstond bij de hervatting van deze stoombootdienst. RAPPORT van de Commissie voor de internationale ruiling van voorwerpen van wetenschap en kunst, over het jaar 1855. (Zie de drie voorgaande rapporten in de Staats-courant van 22 April 1853, 11 Maart 1854 en 27 Maart 1855.) Aan Zijne Excellentie den Minister van Binnenlandsche Zaken. De Commissie heeft reeds meermalen zich gedrongen gevoeld, haar jaarhjksch verslag te openen met eene dankerkentenis aan Uwe Excellentie voor de ondersteuning haar bewezen. Terwijl zij de eer heeft, thans het verslag over den vierden jaarkring harer werkzaamheden uit te brengen, mag zij niet nalaten bij die dankerkentenis de verzekering te voegen, dat de verrijking van het boekenfonds, voor het buitenland bestemd, in het afgeloopen jaar voor het grootste gedeelte aan de zorg en welwillendheid van het departement van Uwe Excellentie is toe te schrijven. Uit nevensgaande lijst, waarin de voor dit fonds ingekomen boekwerken zÜn bijgeschreven, zal Uwe Excellentie kunnen ontwaren, dat niet slechts de meeste, maar ook de belangrijkste werken door hare beschikking aan het fonds zyn toegevloeid. Hiertoe behooren vooral de geschriften over Java, over Neêrlands tuinbouw en Fauna, over Aegyptische oudheden van het Leydsche museum, het Tijdschrift voor oude letterkunde (Mnemosyne), Riedels Oude historie, Magnin's Kerkelijke geschiedenis van Drenthe, van Duyse's Verhandeling over den Nederlandschen versbouw (Ilde deel) en een vervolgblad der groote topographische kaart van Nederland, door het Departement van Oorlog bewerkt en uitgegeven. Het heeft Uwe Excellentie niet alleen behaagd de vervolgen te zenden van boekwerken, die op kosten of met ondersteuning der Regering worden uitgegeven, maar daaraan ook nieuwe toe te voegen, en daarenboven een voorstel van den heer Rijks-archivaris goed te keuren, waardoor een bijna volledig exemplaar van de resolutien der Staten van Holland en van het Groot Placaatboek, die tot dusver als dubbelen op het Rijks-archief berust hadden, aan het ruilingsfonds zijn toegedeeld. Het zijn deze werkeu vooral, die het vertrouwen der Commissie blijven wettigen, dat de Nederlandsche agent te Parijs in zijnen welwillenden ijver voor onze belangen niet zal verflaauwen; waarvoor echter dè Commissie buitendien de meeste redenen heeft in zijne schriftelijke toezeggingen en voorstellen, en in de verzekering zijner vreugde en erkentelijkheid over de beschikking van. Uwe Excellentie (onlangs bij hernieuwing door 'sLands Vertegenwoordiging goedgekeurd), waarbij hem van rijkswege eenejaarlijksche toelage van f 500 verleend is geworden. Ook de Departementen van Finantien en van Koloniën hebben in het afgeloopen jaar het ruilingsfonds in gunstig aandenken g houden. Door het Departement van Finantien werd ten vervolge gezonden het Verslag over de ontvangsten en uitgaven voor de dienstjaren 1852 en 1853, tevens opleverende een overzigt van den toestand van 's Rijks schatkist op den lsten Januarij 1854 (6 exemplaren), en door het Departement van Koloniën het Staatsblad voor Nederlandsch Indie 1854 n". 41—48. Van bijzondere vaderlandsche instellingen en genootschappen mogt de Commissie de navolgende bijdragen ontvangen : van het Koninklijk Instituut voor civile Ingenieurs te 'sHage, zijne Verhandelingen en notulen over 1854 en 1855 (5 exemplaren); van het Provinciaal Utrechtsch Genootschap voor wetenschappen en kunsten, het verslag en de aanteekeningen der sectie-vergaderingen over 1854 en negen verhandelingen over meteorologische waarnemingen; van hét Meteorologisch Instituut te Utrecht, een exemplaar zijner werken; van de Overijsselsche Vereeniging voor provinciale welvaart te Zwolle , hetjaarlijkseh verslag der directie over 1854 (6 exemplaren); van de Maatschappij ter bevordering der Toonkunst te Amsterdam, Album n°. 17 (5 exemplaren), Handelingen 1854 (5 exemplaren), Verslag en programma 1854 (5 exemplaren). Op voorstel van den heer directeur van het anatomisch kabinet te Leyden, den hoogleeraar Halbertsma, werden door heeren curatoren der Leydsche hoogeschool (bij besluit van 30 Junij 1855) twee exemplaren van het Museum anatomicum van wijlen professor Sandifort ter beschikking gesteld; een werk dat voor de ruiling hoogst geschikt mag worden geoordeeld en dat, onder anderen, in Noord-Amerika nog met veel belangstelling ontvangen zou worden. De redactie van het Staathuishoudkundig Jaarboekje zond , ten vervolge, acht exemplaren van dat jaarboekje over 1854, en de hoogleeraar de Vriese zijn geschrift: Vlugtige blikken op den plantengroei van Suriname, en een exemplaar van het Jaarboek der Koninklijke Nederlandsche maatschappij van tuinbouw over 1854. De Commissie mag hier niet onvermeld laten, dat zij ook van een onzer hooggeplaatste landgenooten in het buitenland eene bijdrage voor het ruilingstonds mogt ontvangen, en zij maakt daarvan met te meer erkentelijkheid gewag , omdat dit de eerste bijdrage is van dien aard , die zij hoopt, dat ook door andere hooggeplaatste vaderlanders in den vreemde zal worden nagevolgd. De Nederlandsche gezant bij het Keizerlijk Russische hofj Zijne Excellentie baron Mollerus, zond ons een exemplaar der Mittheilungen der freien ökonomischen Gesellschaft zu St. Petersburg. Door al deze bijdragen zijn over het algemeen 50 boek-en andere werken, te zamen uitmakende p. m. 500 deelen , aan het ruilingsfonds toegevloeid , waarvan echter omstreeks 4/5 gedeelte enkel afkomstig is van hot Departement van Binnenlandsche Zaken, de bijdrage uit het Rijksarchief medegerekend. Wanneer wij deze vaderlandsche bijdragen en het getal der bijdragende instellingen en personen in het afgeloopen jaar vergelijken met die van het vorige, slaat de schaal der vergelijking ten nadeele van het jongstverloopen jaar over; het is in het oog vallend, dat in dit jaar minder door vaderlandsche instellingen en personen is bijgedragen dan in het jaar dat voorafging, en dat sommige begunstigers van het voorafgaande jaar, in het jongstverloopene achterwege zijn gebleven. Ofschoon de Commissie dezen uitslag niet zonder eenigen spijt heeft opgemerkt, vindt zij evenwel nog geene reden om die verminder! g van bijdragen en begunstigers toe te schrijven aan afnemende belangstelling van de rijde onzer instellingen, maar veeleer aan toevallige en bijzondere omstandigheden, waarvan deze er eene zal zijn, dat die instellingen in het jongstverloopen jaar geene werken uitgegeven of disponibel gehad hebben; en de Commissie meent zich zelfs verzekerd te mogen houden, dat, zoo er een toevallig verzuim in het toezenden van werken bij eenige dier instellingen mogt hebben plaats gehad, zulks in het loopende jaar welwillend hersteldzal worden. Hierbij mag niet onvermeld blijven, dat in het afgeloopen jaar reeds bepaalde uitzigten op bijdragen gegeven zijn door instellingen, welke ook vroeger het ruilingsfonds gunstig hadden bedacht; toezeggingen, wier verwezenlijking thans welligt zeer nabij is. Het bestuur namelijk der Maatsch: p >ij der Nederlandsche Letterkunde heeft aan de commissie het uitzigt geepend op eene belangrijke bezending werken door die maatschappij u,tg geven en bestemd om in Noord-Amerika wetenschappelijke banden met aldaar gevestigde inrigtingen aan te knoopen. Bovengenoemde werken zijn voor een groot gedeelte reeds door de Commissie naarden buitenlandschen agent verzonden, en het is te verwachten , dat zij door dezen met te meer welgevallen zullen ontvangen worden, omdat zij in aantal en waarde allezins kunnen opwegen tegen hetgeen door hem in het afgeloopen jaar aan de Commissie verstrekt is. De bezending die de Commissie van zijnentwege in het afgeloopen jaar voor Nederland ontvangen mogt, bedraagt omstreeks 50 onderscheidene ■werken en geschriften, te zamen p. m. 100 deelen. Daaronder bevinden zich de vervolgen der vroeger gezondene prachtwerken van Flandin _r Coste, Voyage en Perse, Niël, Porfrraits des Francais, en Perret, Catacombes de Rome; en als nieuwe geschenken van bijzondere waarde verdienen opmerking een pracht-exemplaar van het Musée des antiques van Bouillon [3 yolh fol.) Voyagepittoresque dans la Franco (la Champagne, 79 livrais, fol.), Morelies, Baratte et Bussiere, Le Nivernois, Album historique et pittoresque (2 voll. IVd pil. 4°.) en Coste , Voyage d' exploration sur le liltoral de la France et de V Italië (1855 fol. avec pil. et cartes). Overeenkomstig het door Uwe Excellentie goedgekeurde verdeelingsplan heeft uwe Commissie deze werken, voor zoover zij niet voor departementen van algemeen bestuur bestemd waren, onder de navolgende vaderlandsche inrigtingen van wetenschappen, letteren en kunsten verdeeld: de Koninklijke Bibliotheek te 'sHage, de acad. bibliotheken te Leyden, Utrecht en-Groningen, het Athenaeum illustre te Amsterdam, het Museum van Oudheden te Leyden , het Koninklijk Instituut voor eivile Ingenieurs te 's Hage, het Bataafsch Genootschap der proefondervindelijke Wijsbegeerte te Rotterdam; het Friesch Genootschap voor Letter-, Geschied- en Oudheidkunde te Leeuwarden; de Overijsselsche Vereeniging ter ontwikkeling van provinciale welvaart te Zwolle; het Genootschap voor zedelijke verbetering der Gevangenen, en de Maatschappij van Toonkunst te Amsterdam. De nevensgaande lijsten bevatten de boekwerken aan die onderscheidene inrigtingen verzonden. Vergelijken wij hetgeen in het jongstverloopen jaar door den agent aan de Commissie ter uitdeeling in Nederland is gezonden , met hetgeen in het voorafgaande jaar door hem werd overgemaakt, dan komen wij tot de uitkomst van eene verminderde toezending in het afgeloopen jaar ten bedrage van 4/., -wat het titelgetal der boekwerken betreft. De Commissie meent hieruit evenwel geenszins het gevolg te mogen trekken tot eene vermindering van ijver voor de Nederlandsche belangen bij dien agent. Reeds is door ons gewezen op onderscheidene door hem gezonden werken van bijzondere waarde en op nieuwe toezeggingen door hem gegeven, en de getalsvermindering in het verloopen jaar kan evenzeer aan toevallige omstandigheden toe te schrijven zijn, als wij daardoor de verminderde bijdragen uit Nederland zelf meenden veroorzaakt te wezen. Tot die omstandigheden moet de Commissie bepaaldelijk rekenen de veelvuldige werkzaamheden, waartoe hij ten gevolge van de wereldtentoonstelling te Parijs in het afgeloopen jaar geroepen werd en waarop hij zelf de commissie heeft gewezen. Van speculatiegeest, karigheid of bekrompenheid moet de Commissie den Nederlandschen agent evenzeer vrijwaren, als deze eigenschappen bij haar zelve nimmer hebben voorgezeten, en zij is ook overtuigd, dat, zoo deze immer in het beheer der internationale ruiling mogten binnendringen, zij ongetwijfeld haar karakter verliezen, in gewone koopmanschap ondergaan , — vernietigd worden zou. Maar bij de voortduring eener onbekrompen leiding is die vernietiging niet te vreezen, omdat de wetenschap der staathuishoudkunde op die instelling het zegel harer goedkeuring heeft gedrukt. Ook mag er eenige beteekenis aan gehecht worden, dat een staatsman als Guizot, in het afgeloopen jaar, in eene zitting van het Fransche Instituut, het stelsel der internationale ruiling openlijk en met aandrang ■\anbevolen heeft. Wanneer echter de vraag wordt opgeworpen, of aan die inrigting niet nog iets, niet nog veel ontbrak, of zij niet vruchtbaarder kon en behoorde te werken, of zij niet door veelzijdiger belangstelling behoorde geschraagd te worden, dan zou ons antwoord, ook met het oog op den afgeloopen jaarkring , slechts bevestigend kunnen uitvallen. De instelling is er nog ver van verwijderd, hare volkomenheid bereikt te hebben, niet slechts bij ons te lande, maar ook in Frankrijk zelf. De heer Vattemare schreef onlangs aan eene geleerde maatschappij in Nederland: »Le systême d'échange est désormais établi dans les Pays-Bas sur des fondements jsolides et, j'ose I'esperer, perpétuels. La Commission Neérlandaise pour les échanges internationaux fonctionne depuis plus de trois ans avec une régularitë et une ardeur " enz.; aan die uitspraak kan de Commissie in alle bescheidenheid wel hare toestemming geven, maar zij acht het geenszins genoeg, dat de instelling op goede grondslagen is gevestigd, dat hare Commissie er ijverig voor werkzaam blijft, dat zij vooral door het departement van Uwe Excellentie onbekrompen ondersteund en met het vertrouwen van 's Lands Vertegenwoordiging vereerd wordt; zij meent, dat het ruilstelsel bij ons te lande meer sympathie dan tot dusver behoort te ondervinden, dat bet meer als eene nationale zaak behoort beschouwd te worden, en dit te meer, omdat die instelling in Nederland het eerst eene bepaalde, zelfstandïg-Nederlandsche, gedaante heeft ontvangen. De Commissie meent, dat de vaderlandsche inrigtingen, vooral publieke, die aan wetenschap en letteren gewijd zijn, meer ijver konden betoonen, meer bijdragen konden zenden » a alimenter " gelijk de heer Vattemare ergens schreef, » cette souree d'ïntelligence et de bons vouloirs," opdat uit het Nederlandsche fonds meer bijdragen konden verstrekt worden om in het buitenland den naam en de eore, en wij mogen er bijvoegen, den beschavingstrap van Nederland, op het gebied des geestes, meer te helpen waarderen, en daardoor wederkeerig uit het buitenland steeds meerdere wetenschappelijke schatten herwaarts over te voeren, die anders nimmer, of zeldzaam of te spade zouden verkregen worden. Wij treden niet in het onderzoek der oorzaken waarom een stelsel, dat door de goedkeuring der uitstekendste en meest verlichte mannen in Europa is gehuldigd, evenwel in Europa nog zoo weinig algemeene medewerking heeft gevonden en nog zoo ver van zijne bestemming verwijderd blijft; wij matigen ons ook niet aan, de hinderpalen aan te wijzen, die aan eene meer algemeene en meer levendige belangstelling er voor in den weg staan. Maar zoo wij op ons vaderhand het oog vestigen, dan kunnen wij het vermoeden niet onderdrukken dat hiertoe schijnen te behooren, eensdeels onverschilligheid om zich bekend te maken met den waren aard en de nuttige strekking eener inrigting die, oppervlakkig beschouwd, geene geldelijke voordeden oplevert, en anderdeels mercantile vooroordeelen, die niet spoedig plegen overwonnen te worden. Toen voor vier jaren de Commissie voor de internationale ruiling door het Departement van Binnenlandsche Zaken was in het leven geroepen, werd er, gelijk reeds in ons jongste rapport is aangestipt, veel gesproken van vereenigingen, van subcommissien, van particuliere bijdragen, die de instelling zouden schragen, verheffen, doen bloeijen. Aan die gunstige uitzigten is weinig beantwoord. Zelfs bepaalde toezeggingen van bijdragen, die haar krachtig zouden hebben doen opwassen, bleven tot dusver onvervuld. Eene enkele wetenschappelijke instelling, vermogend tot dergelijke medewerking, wees de welwillende tusschenkomst van het ruilstelsel van de hand en eene andere ontving met zekere koelheid hetgeen haar ten gevolge van het internationale stelsel ten geschenke werd toegevoegd, terwijl zij met karigheid eenige weinige harer vele dubbelen tot wedergifte aanbood. De Commissie eerbiedigt gaarne de overtuigingen van anderen , en acht zich ook buiten magte meer aandrang tot deelneming aan te wenden, dan zij tot dusver heeft trachten in het werk te stellen, maar zij mag harerzijds ook de overtuiging niet verbergen, dat het wenschelijk zijn zou, dat besturen van bibliotheken en verzamelingen, wegens het belang zelf der hun toevertrouwde schatten, althans hunne dubbelen voor het Nederlandsche ruilingsfonds wilden afzonderen, en dat zij tevens aan de Commissie opgaven lieten toekomen van hunne defecte, vooral in Frankrijk uitgekomen, boek- en andere werken. Tot aanvulling van defecten, waarmede anders niet zelden groote moeite en kosten verbonden zijn, biedt het ruilstelsel eene uitstekende gelegenheid aan; dit maakt een deel zijner werkzaamheid uit, gelijk het zijn oorsprong geheel aan dit denkbeeld is verschuldigd. Dat de Commissie zich bereidwillig met de zorg voor die aanvulling zou belasten, volgt uit den aard harer roeping, en ofschoon zij reeds meermalen enkele opzigters van verzamelingen officieus aan het wenschelijke heeft herinnerd, om haar genoemde opgaven te doen toekomen, acht zij het niet ongepast, bij deze gelegenheid er de opmerkzaamheid van Uwe Excellentie op te vestigen. Maar bij de leemten, die zich ten aanzien van de ruimere werking van het ruilstelsel in Nederland noc voordoen, wordt door de Commissie niet uit het oog verloren, dat die ten naauwste zamenhangen mèt de meerdere ontwikkeling, bevestiging en uitbreiding van dat stelsel in het algemeen, met leemten ook die er, naar hare bescheidene meening, in Frankrijk bij het centraal bureau zullen zijn opgemerkt en gevoeld. In Frankrijk zelf heeft het stelsel, hoezeer,dooiden Staat begunstigd, nog niet dat officiële door den Staat erkende karakter verkregen, waardoor het als staatsligchaam veelvuldiger invloed uitoefenen en over uitgebreider hulpmiddelen zou kunnen beschikken. Met uitzondering van Noord-Amerika, hebben nog geene andere Staten werkdadig aan het stelsel deel genomen, en de hoop, door ons in vroegere rapporten uitgedrukt en door den agent zelven in uitzigt gesteld, dat zich vooral Noord-Duitsche Staten , bij wier toetreding de Nederlandsche belangen zoo zeer zouden winnen, met het ruilstelsel zouden vereenio'en , heeft zich in het afgeloopen jaar niet verwezenlijkt. Werden echter de opgenoemde wenschen en uitzigten vervuld, dan zou zeker ook aan ons vaderland rijker materieel uit de arsenalen der wetenschappen en kunsten worden toegevoerd, dan waarop wij tot dusver mogten bocen. Dat de oorlog in het Oosten, die nu meer dan twee jaren aan een groot gedeelte van Europa dure offers kostte en het in pijnlijke onzekerheid hield voor de toekomst, aan de uitbreiding en den bloei van het ruilstelsel niet voordeelig is geweest, wagen wij als onze overtuiging uit te spreken, maar des te grooter is thans ook onze hoop voor zijne toekomst, nu de langgewenschte vrede aan Europa schijnt hergeven te zullen worden, nu alom de wensch naar hernieuwde verbroedering der volken is ontwaakt, nu er nieuwe en grootsche wegen zijn en nog worden geopend tot uitwisseling van de vruchten der nijverheid en der beschaving, nu er uitziften zijn dat die der Europesche volken dieper dan ooit in het Oosten doordringen, er krachtiger dan vroeger wortel schieten zullen. Door die uitzigten mag aan het ruilstelsel eene betere, eene grootere toekomst voorspeld worden. De gedachte aan die toekomst verlevendigt den moed uwer Commissie, en zij hoopt niets vuriger, dan dat het verslag door haar in een volgend jaar aan Uwc Excellentie aan te bieden, de bewijzen zal bevatten , dat hare verwachting niet is te leur gesteld. 'sGravenhage, den 16den Februarij 1856. De Commissie voor de internationale ruiling van voorwerpen van icetenschap en kunst L. J. F. Janssen. J. W. Holtrop. R. C. Bakhuizen van den Brink.
---

NEDERLANDEN.
Bij Zijner Majesteits besluit van den 21sten Februari) jl. n°. 104 ,is aan J. Goossens, op zijn daartoe gedaan verzoek, eervol ontslag verleend uit zijne betrekking van griffier bij hét kantongeregt te Oirschot. Bij Zijner Majesteits besluit van den Isden Februarij jl., n°. 71, is aan J. C. van Kessel verleend eervol ontslag uit zijne betrekking van notaris te Rumpt. Bij Zijner Majesteits besluiten van den 22sten Februarij jl., n°. 75 en 78, zijn benoemd: tot substituut-officier bij de arrondissements-regtbank te Zutphen mr. E. G Colson Aberson, thans commissaris van politie aldaar; tot notaris te Rumpt, L. J. B. G. van Kessel, candidaat-notaris aldaar. Bij Zijner Majesteits besluiten van den 22sten Februarij jl., n". 76 en 77, is op derzelver daartoe gedaan verzoek eervol ontslag verleend: aan A. E. van Dam, uit zijne betrekking van plaatsvervangend kantonregter te Woubrugge , en aan mr. A. Boxman, uit zijne betrekking van regter-plaatsvervanger in de arrondissements-regtbank te Gorinchem. Bij besluit van den 17den Februarij 1856, n°. 80, heeft Zijne Majesteit goedgekeurd de beroepingen van predikanten, uitgebragt door de kerkeraden der gemeenten hierna genoemd, als: van de Hervormde gemeente te Kloetinge, onder de classis van Goes, op A. J. J- Warnsinck, predikant te 's Heer-Abts- en Sinoutskerke; van de Hervormde gemeente te Harich en Ruigahnizen, onder de classis van Sneek, op F. Z. Reneman, candidaat bij het provinciaal kerkbestuur van Utrecht; van de Hervormde gemeente te Nieuwolda, onder de classis van Winschoten, on.N. van der Tuuk, predikant te 't Zandt; van de Hervormde gemeente te Daerle, onder de classis van Zwolle, op H. G. Braam, theol. doctor, candidaat bij het provinciaal kerkbestuur van Drenthe; van de Kvangelisch-Luthersche gemeente te Wildervank en Veendam, op K. L. van Schouwenburg, candidaat bij het Evangelisch-Luthersch kerkgenootschap.
---

