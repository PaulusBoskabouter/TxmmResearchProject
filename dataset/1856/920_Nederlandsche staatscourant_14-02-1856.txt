NEDERLANDEN.
B\j Zijner Majesteits besluit van den 'Bsten dezer, n°. 61, is de heer D. Fabrizi, practiserend geneesheer te Stnyrna, benoemd tot ridder der orde van den Nederlandschen Leeuw. By' besluit van 12 Februarij jl., n*. 53, heeft Zijne Majesteit goed-I. aan J. A. Cremers, op zyn verzoek, eervol ontslag te verleenen als burgemeester der gemeente Jabeek ; 2°. tot burgemeester dier gemeente te benoemen J. L. Meertens; 3°. tot burgemeester der gemeente Baexem te benoemen C. Canoy. Bij besluit van 12 Februarij jl., n°. 54, heeft Zijne Majesteit goedgevonden, met intrekking van het besluit van 26 December 1855, n". 42, voor zooveel de benoeming van eenen burgemeester der gemeente St. Jansteen aangaat, tot burgemeester dier gemeente te benoemen N. B. IJsebaert. By besluit van 12 Februarij jl., n". 55, heeft Zijne Majesteit goedgevonden tot burgemeester der gemeente Avenhorn te benoemen P. Spaans Czn. Bij besluit van den 1-den February 1856, n°. 62, heeft Zijne Majesteit goedgevonden: l°f aan de na te melden officieren by de dienstdoende schutterijen, op hnn 'verzoek , eervol ontslag te verleenen , te weten : by de dienstdoende schutterij te Rotterdam: aan D. S. Bouwmeester als kapitein, en hem tevens te vergunnen om de uniform der schutterij met de onderscheidingstcekenen aan zijnen rang van kapitein verbonden, voortdurend te blijven dragen; en aan H. Rochussen, mede als kapitein; bij de dienstdoende schutterij te Leyd«n, aan mr. C. R. E. van Sijckevorsel, als2den luitenant, uit hoofde van verandering van woonplaats; bij de dienstdoende schutterij te Amsterdam, aan J. R. Oorver Hooft, bij de dienstdoende schutterij te Haarlem, aan W- G. de Brwjn Kops, als kapitein; en „'_,,,'". T„, , , , , . bij de dienstdoende schutterij te Enschede, aan J.Maseland, als lsten luitenant; ~.,,. , , '' .. 2°. aan de na te melden officieren by de dienstdoende schutteryen , behoudens de vervulling der op hen uit kracht der wet nog rustende schutterlijke verpligtingen als gewoon lid der schuttery bij de reserve > o p hun verzoek , eervol ontslag te verleenen: bij de dienstdoende schutterij te Amsterdam, aan L. M. Beels, als lsten luitenant; en bij de dienstdoende schutterij te Utrecht, aan J. C. R. Dufour , als 2den 3" mede eervol ontslag te verleenen aan mr. J. Albarda Czn., als lsten luitenant bij de dienstóoende schutterij te Leeuwarden, op grond van art. 64 der gemeentewet; _\ te benoemen : bij de dienstdoende schutterij te Rotterdam: tot kapiteins: H. Polak Kerdijk en C. van Gilse van der Pais, thans lste luitenants; tot lste luitenants: H. Erkelens en J. Veder, thans 2de luitenants; tot 2de luitenants: H. T. WUkens en J. P. Havelaar, thans schutters ; bij de dienstdoende schutterij te Leyden, tot 2den luitenant S.P.H. Noordendorp, thans schutter; bij de dienstdoende schutterij te Haarlem : tot kapitein C. J- de Moraaz Imans, thans lsten luitenant; tot lsten luitenant J. H. Brinkman, thans 2den luitenant; bij de dienstdoende schutterij te Leeuwarden: tot lsten luitenant H. J- Westenberg, thans 2den luitenant; tot 2den luitenant H. H. Menalda, thans schutter. Bii Zijner Majesteits besluit van den 12den Februarij 1856 , n". 74 is op het daartoe door mr. G. J. Moumer gedaan verzoek, ingetrokken besluit van den sden December 11., n°. 56, houdende zijne" benoeming tot regter in de arrondissements-regtbank te Gorinchem; en is voorts tot die functie benoemd mr. E. C. Vermeulen, advocaat en plaatsvervangend kantonregter te Gorinchem. Zijne Majesteit heeft bij besluit van den lOden dezer, n°. 71, goedgevonden den lsten luitenant C. J. Soeters Gosenson, thans op nonactiviteit, ingevolge zijn verzoek, op grond van art. 42, §1, lit. b, der wet van 28 Augustus 1851 (Staatsbladn°. 128), op pensioen te stellen, en het bedrag van dat pensioen, krachtens het bepaalde bij artt. 13, 146 en 19 van de wet van 28 Augustus 1851 (Staatsblad n». 129), te bepalen op zes honderd zeventig gulden (f 670); hebbende het Zijne Majesteit by gemeld besluit alverder behaagd, den voornoemden lsten luitenant C. J. Soeters Gosenson den rang van kapitein toe te kennen.
---

MINSTERIE VAN BINNENLANDSCHE ZAKEN.
De Minister van Binnenlandsche Zaken, In aanmerking nemende dat het getal leerlingen voor de telegrafie, na het laatste vergelijkend onderzoek benoemd , bij het toenemend telegrafisch verkeer, niet toereikend is voor de behoefte, en ter voorziening daarin willende overgaan tot een nader onderzoek, Brengt ter kennis van de belanghebbenden : I°. Tot opleiding en oefening van tolegrafisten voor de dienst van den Rijkstelegraaf, wordt na vergelijkend onderzoek een aantal van hoogstens twaalf leerlingen toegelaten , om op nader aan te wijzen plaatsen onderrigt te ontvangen. 2°. De leerlingen ontvangen eene bezoldiging van een gulden daags, en kunnen na voldoende blijken van geschiktheid gegeven te hebben, dingen naar de betrekking van telegrafist der derde klasse, op eene jaarwedde van zes honderd gulden. 3n. Voor het vergelijkend onderzoek om als leerling te worden toegelaten , moet men zich vóór of uiterlyk op den 15den Mei 1856 bij het Departement van Binnenlandsche Zaken hebben aangemeld, met een op zegel geschreven adres, bevattende naauwkeurige opgaaf van naam, voornamen en woonplaals. Gelijktijdig moeten worden overgelegd bewijsstukken, waaruit blijkt, dat men is:
a. Nederlander: b. geboren in een der jaren 1826 tot 1835 ingesloten; c. van gezond ligcliaamsgestel en zonder gebreken , als doofheid en bijziendheid, volgens schriftelijke verklaring van een erkend geneesheer, wiens handteekening door het gemeentebestuur zijner woonplaats moet zijn gewaarmerkt; d. van onberispelijk gedrag, volgens schriftelijke verklaring, na den lsten Januarij 1856 afgegeven door of van wege het gemeentebestuur van des verzoekers vaste woonplaats. 4°. Het vergelijkend onderzoek, waartoe de belanghebbenden nader worden opgeroepen, heeft plaats te 's Gravenhage op den 3den Juny 1856 en volgende dagen. s°, De mededingenden moeten blijken geven van ervaren te zijn in: a. het schrijven van zeer leesbaar schrift; b. de Nederlandsche, Hoogduitsche, Engelsche en Fransche talen; c. het maken van een opstel in eene dezer vier talen; d. de beginselen der cijferkunst met de leer der evenredigheden, die der gewone en tiendeelige breuken, de kennis van de Nederlandsche maten en gewigten en het rekenen zonder fouten; e. de eerste beginselen van stel- en meetkunst; ƒ. de eerste gronden van het regtlijnig teekenen; g. de beginselen van het boekhouden. 6°. de adressen om tot het vergelijkend onderzoek te worden toegelaten worden buiten beschikking gehouden, zoo zij öf als ongezegeld vallen in de termen van art. 8 der wet van 3 October 1843 (Staatsblad n°. 47), óf verzoeken behelzen om ontheven te worden van eene of meer bepalingen , hierboven onder 3°. en s°. aangewezen, hetzij nopens de grenzen van den ouderdom, hetzij omtrent de vakken, waarvan de kennis wordt verlangd. 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande vergelijkend onderzoek wenschen te worden toegelaten, daartoe op nieuw bij gezegeld verzoekschrift aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n°. 3. 's Gravenhage, den 9den Februarij 1856. Van Rkexknt.
Op de verzoeken van Oene Oedses Gorter, te Leeuwarden, is hem, in plaats van de voorloopige vergunning, vermeld in de Staats-courant van 7 November 11., bij beschikking van den Bsten dezer, vergunning tot wederopzegging verleend voor eene dagelijksche wagendienst tusschen Leeuwarden en Meppel en omgekeerd, tot vervoer van personen en goederen.
---

BUITENLANDSCHE BERIGTEN. FRANKRIJK.
De Fransche Moniteur berigt dat de conferentie te Parijs den 22sten of 23sten dezer maand zal geopend worden, terstond na de aankomst van den groot-vesier Aali-Pacha, die als een der gevolmagtigden van Turkije aan de onderhandelingen moet deelnemen. Het Journal des Débats zegt in zijn nommer van gisteren: » Het werk des vredes gaat goed; het is niet hier te lande dat het ernstige tegenwerking zou kunnen ontmoeten. Alleen bedroeft het ons te zien dat er in dit opzigt geen volmaakte overeenstemming, geen hartelijke verstandhouding, om eene in de geschiedenis onzes tijds bekende uitdrukking te bezigen, tusschen Frankrijk en zijne bondgenooten bestaat. Wij willen geen overdreven voorstelling van de oneenigheid geven: in den grond bestaat dezelfde gemoedsstemming in beide landen, doch in verschillenden graad. In Engeland wil men ook vrede, dat houden wij voor zeker, maar die wil is niet zoo stellig en onvoorwaardelijk als onder ons. In Frankrijk verlangt men naar vrede; in Engeland getroost men zich den vrede. Doch dat maakt eigenlijk niets uit, zoolang Engeland zijne onderteekening maar niet weigert. Frankrijk heeft, toen het Rusland den oorlog aandeed, nimmer het plan of den wensch gehad om zijnen vijand te verpletteren ; het voerde den strijd niet uit haat of tot verdelging; het heeft zich nimmer gestreeld met de voorspiegeling van Kronstadt in puin liggende, of van St. Petersburg in vlammen opgaande. Daar het niet met den hartstogt van wilden geoorloogd heeft, kan het zonder hartzeer vrede sluiten. Zijne blijdschap over het herstel des vredes is niet met eenig bitter gevoel van teleurstelling of schaamte vermengd. Daar het den oorlog met bezadigdheid aanving en met eere gevoerd heeft, kan hét den vrede zonder zwakheid wenschen en met ongestoorde vreugde onderteekenen. Het weet dat het over het herstel des vredes kan juichen zonder aan zijne eer te kort te doen." — In het departement van de Boven-Vienne zijn een aantal Protestanten die niet tot eene der door den Staat erkende afdeelingen der Protestantsche kerk behooren. Het keizerlijke decreet van 25 Maart 1852 verpligtte hen om vergunning te vragen tot het voortzetten hunner godsdienstoefeningen, die zij tot dien tijd toe openlijk en ongestoord hadden gehouden. Zij erlangden de gevraagde vergunning niet, maar gingen evenwel voort godsdienstige bijeenkomsten te houden. De leiders dier bijeenkomsten zijn deswege door de regtbank van Bellac in het laatst der vorige maand ten derden male tot eene vrij zware geldboete veroordeeld.
---

