NEDERLANDEN.
(Staatsblad n°. 70.) BESLUIT van den 18den Julij 1856, houdende vernietiging van een besluit van den gemeenteraad van Middelharnis, voor zoo veel de beslissing op een verzoek van J. Bom betreft. Wij WILLEM 111, bij de gratie Gons, Koning der Nederlanden, Prins van Oranje-Nassau, Groot-Hertog van Luxemburg, snz., enz., enz. Op het rapport van Onzen Minister van Binnenlandsche Zaken, van den sden Julij 1856, n°. 72, 2de afdeeling, daarbij overleggende eene voordragt van Gedeputeerde Staten van Zuidholland, tot vernietiging Van een besluit van den gemeenteraad van Middelharnis, van den 2den Mei 1856 , waarbij door een der raadsleden is medegestemd over het verzoek van zijnen broeder van halven bedde, tot vermindering van zijnen aanslag in den hoofdelijken omslag, en tot deze vermindering met vier tegen drie stemmen is besloten; Overwegende, dat art. 46 der gemeentewet uitdrukkelijk bepaalt, dat de raadsleden zich van medestemraen moeten onthouden over de zaken die hen, hunne echtgenooten of hunne bloed- of aanverwanten, tot den derden graad ingesloten, persoonlijk aangaan; dat de beslissing op een verzoek tot vermindering van den aanslag in den hoofdelijken omslag eene zaak is, die denverzoeker persoonlijk aangaat , en alzoo de broeder van den reclamant zich ingevolge de wet van medestemmen had behooren te onthouden ; dat alzoo het besluit van den gemeenteraad van Middelharnis in strijd toet de wet is genomen; Gelet op art. 153 der gemeentewet; Den Raad van State gehoord (advies van den 14den Julij 1856, n°. 10), Hebben goedgevonden en verstaan, het besluit van den gemeenteraad Van Middelharnis, voor zooveel de beslissing op het verzoek van J. Bom betreft, te vernietigen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. Het Loo, den 18den Julij 1856. WILLEM. De Minister van Binnenlandsche Zaken, Simons. Uitgegeven den zes en twintïgsten Julij 1856. De Directeur van het Kabinet des Konings, De Kook. Bij besluit van 24 Julij jl., n°. 55, heeft Zijne Majesteit goedgevonden: I°. aan den heer dr. G. Simons , Minister van Binnenlandsche Zaken, °p zijn verzoek, eervol ontslag te verleenen uit de betrekking van adviseur ïn zaken van werktuig- en scheikunde bij het Departement van Binnenlandsche Zaken, te rekenen van 1 Julij 1856; 2°. tot adviseur in zaken van werktuig- en scheikunde bij het Departement van Binnenlandsche Zaken, en tevens tot hoogleeraar in de wis*n natuurkunde aan de Koninklijke academie te Delft te benoemen den heer dr. W. L. Overduijn, tot dusverre adjunct-adviseur en leeraar in de wis- en natuurkunde aan die academie. Bij besluit van 24 Julij, n°. 53, heeft Zijne Majesteit goedgevonden: I°. aan mr. J. B. Noordendorp, opzijn verzoek, eervol ontslag te Verleenen als 2den luitenant bij de dienstdoende schutterij te 's Gravenhage , wegens verandering van woonplaats ; 2°. mr. J. W- van Lansberge, attachë bij Zijner Majesteits gezantschap te Parijs, in zijne betrekking van 2den luitenant bij de dienstdoende Schuttery te 's Gravenhage, bij die schutterij hla suite te plaatsen ; 3°. bij de dienstdoende schutterij te 's Gravenhage te benoemen : tot lsten luitenant _?. W- Stieler, thans 2den luitenant; tot 2de luitenants mr. A. M. L. de Leth, mr. C. A. van der Kemp, A. G. van Poeieren en J. 31. Stobberingh, thans schutters.
, Bij Zijner Majesteits besluit van den 18den dezer, n°. 57, worden de «•aprteins-ter-zee W. Stort en P. Sauvage met den lsten Augustus aanstaande , krachtens § 2a van art. 33 der wet van den 28sten Augustus 1851 \Staatsblad n°. 126), wegens langdurige dienst, op pensioen gesteld, met ankbetuiging voor hunne aan den lande bewezen langdurige en goede iensten, en onder toekenning aan ieder van een jaarlijksch pensioen 9^n f 1800, ingevolge art. 13 en § a van art. 14 van de wet van ** Augustus 1851 (Staatsblad n". 127).
By Koninklijk besluit van den 17den Julij 1856, n°. 61, is, op het aartoe door hem gedaan verzoek, een eervol ontslag uit 'slands dienst jj eend aan den neer mr' L' &• D. van Dijk, adjunct-commies bij het partement van Koloniën, met ingang van 1 October aanstaande.
---

BUITENLANDSCHE BERIGTEN. SPANJE.
De officiële Moniteur van Parijs behelst een schrijven uit Sarragossa van 20 Junij, waaruit blijkt dat de opstand tegen het bewind van den maarschalk O'Donnell toen in Arragon eenige vordering maakte. De generaal Falcon, die in Sarragossa aan het hoofd der beweging staat, heeft den 20sten eene wapenschouwing over de hem toegedane troepen gehouden, en monsterde toen niet minder dan zestien duizend man. Een bataillon van het aan den Ebro staande corps troepen der Koningin , hetwelk tegen Sarragossa afgezonden was, had zich bij de oproerlingen gevoegd, alsmede het corps gewapende beambten van de administratie der grenstolregten; buitendien waren vijftien duizend gewapende boeren uit het noordwesten der provincie in aantogt om zich bij de opgestane Arragomers te voegen. Aan de grenzen van Navarra was het nog rustig. In Barcelona waren de troepen der Koningin den 23sten des ochtends meester van alle positien , maar zij werden nog bestendig onder do wapenen gehouden. Het officiële dagblad van Madrid berigt, dat van onderscheiden kanten troepen tegen Sarragossa zouden oprukken , om aldaar het wettig gezag te herstellen. Maar sommige berigtgevers twijfelen , of het gouvernement in andere groote steden genoegzaam zeker van het behoud dor orde is, om ze zonder gevaar van troepen te kunnen ontblooten, en om eone sterke krijgsmagt naar Arragon te kunnen zenden. De junta of commissie , die in Sarragossa aan het hoofd des oproer 3 staat, heeft den 16den dezer een manifest aan de Spaansche natie uitgevaardigd, waarin zij verklaart wat haar doel is. » Wij willen niets nieuws (zegt zij): wij verlangen noch meer noch minder dan in Julij 1854. Het koningschap, de Cortes, de vooruitgang zoo als die in den generaal Espartero verpersoonlijkt wordt: dat zijn onze beginselen, omhelsd door geheel de liberale partij. Maar al die beginselen zijn door den graaf van Lucena [dat is de maarschalk O'Donnell] geschonden; en de zaak van de bedreigde volksvrijheid, van de verguisde Cortes, van den troon, dien men in tweespalt met de natie gebragt heeft, vordert van ons eene krachtsinspanning, die te meer afdoende zal zijn, hoe algemeener zij is." — Het officiële dagblad van Madrid berigt, dat de heer Pedro Bayarri in de hoofdstad gekomen is en de portefeuille van marine aanvaard heeft. Vroegere berigten zeiden dat die heer, die tot do partij der progressisten behoort, niet in het bewind van den maarschalk O'Donnell zou willen treden. — Aan de Parijsche Pays wordt uit Madrid gemeld, dat de maarschalk O'Donnell besloten heeft, Madrid van de losgebroken tuchthuisboeven an oproermakers van beroep te zuiveren, door ze naar de Marianen-èilanden in den Stillen Oceaan over te brengen. — De burgerlijke gouverneur van Madrid heeft, gelijk aan de Inde'pendance Beige gemeld wordt, de bestuurders van de politieke dagbladen der hoofdstad bij zich ontboden, en hen in den naam des vaderlands uitgenoodigd om geene valsche tijdingen van onrustbarenden aard te verspreiden, dewijl zij anders het gouvernement in de noodzakelijkheid zouden brengen om dwangmaatregelen tegen de drukpers te nemen , iet 3 waartoe het, zeide hij, in zijne zucht voor vrijheid en verdraagzaamheid niet anders dan niet leedwezen zou overgaan. De berigtgever van het Belgische blad, die gansch niet met het nieuwe bewind ingenomen is, zegt dat de maarschalk O'Donnell voor alsnog geene staatkunde van bepaald reactionaire strekking volgt, en dat hij waarschijnlijk ook door zijn eigenbelang van alle toenadering tot de in 1854 gevallen bewindslieden of tot de reactionaire staatkunde van den generaal Narvaéz zal weerhouden worden, omdat hij, aan die partij de hand reikende, spoedig onder hare magt zou geraken. Zeker is het, dat de ommekeer van zaken in Spanje tot nog toe niet, als gewoonlijk, door het uitvoeren van een aantal doodvonnissen aan overwonnen tegenpartij ders gevolgd is. — In de zitting van het Britsche Lagerhuis van jl. Donderdag is door een van de leden de vraag gedaan, of Harer Majesteits gouvernement bedacht was op maatregelen om eene gewapende tusschenkomst van Frankrijk in Spanje te beletten. JLord Palmerston antwoordde, dat er geen grond bestond om te denken, dat de Keizer der Franschen eene zoodanige tusschenkomst in den zin had , te minder daar bemoeijingen met de inwendige aangelegenheden van andere landen door de regtvaardigheid en de voorzigtigheid beide ontraden wierden.
---

ITALIË.
Onlangs is uit Napels gemeld, dat er in het Napelsche leger eenige malen, en laatstelijk onder een regement van de garde, muiterijen voorgevallen waren. Thans leest men in een schrijven uit Napels van 14 Julij , afkomstig van eenen liberalen berigtgever, het volgende: » Het regement van de garde, welks manschappen wegens muiterij allen arrest gekregen hadden, is eergisteren-nacht uit de hoofdstad naar Teano, ïn de provincie Caserta, vertrokken. Dit is geschied op een regtstreeks van den Koning uitgegaan bevel. Te Teano moet het regement op nadere bevelen van Zijne Majesteit wachten. : .» Bij het vertrek heeft het regement zijne misnoegdheid met onduidelijk aan den dag gelegd. De houding der soldaten gaf geen gunstig denkbeeld van den staat der krijgstucht in het Napelsche leger. Het laat zich niet betwijfelen , dat in hetzelve heimelijk misnoegen heerscht; telkens ziet men de kiemen van weerspannigheid aan het licht komen. » Dat misnoegen heeft drie redenen. Ten eerste meenen de troepen , dat zij niet genoegzaam beloond zijn voor de diensten die zij in de laatste jaren , te Napels bij de volksbeweging van 15 Mei, vervolgens in Calabrie en eindelijk in Sicilië , aan het gouvernement bewezen hebben. Ten tweede zijn de Napelsche militairen zeer afgunstig op de Zwitsers, op welke de Koning blijkbaar bijzonder veel vertrouwen stelt, en die hij alzoo op velerlei wijze begunstigt en bevoorregt. De derde reden van misnoegdheid is het stelsel van bespieding, hetwelk in het Napelsche leger bestaat en uit zijnen aard doodelijk voor de krijgstucht is. Waar, bij voorbeeld een korporaal zijnen kapitein kan aanklagen met de zekerheid van daarvoor niet gestraft maar veeleer beloond te zullen worden, daar is het met de militaire ondergeschiktheid gedaan. k » Hierbij voege men nog, dat bij de bevorderingen in het Napelsche leger gunst, kuiperij en omkooping eene groote rol spelen. .. Dat een en ander is het, wat het misnoegen onder de troepen veroorzaakt; politieke redenen zyn daaraan geheel vreemd. Doch waaruit het misnoegen ook voortkome, het schijnt dat het gouvernement bij politieke verwikkelingen op zulke troepen welligt niet veel staat zou kunnen maken."
---

