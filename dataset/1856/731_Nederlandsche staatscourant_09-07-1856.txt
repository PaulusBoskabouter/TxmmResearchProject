NEDERLANDEN.
Op den 7den dezer is door Zijne Majesteit, op de gebruikelijke wijze, In een bijzonder gehoor ontvangen: I°. baron de Steinberg ter overhandiging zijner brieven van rappel in hoedanigheid van minister-resident van Zijne Majesteit den Koning van Hannover bij het Nederlandsche Hof; 2°. baron de Linsingen ten einde aan Hoogstdenzelve uit te reiken zijne geloofsbrieven als minister - resident van Zijne Majesteit den Koning van Hannover, ter vervanging van baron de Steinberg; en 3°. baron de Banmbach ter uitreiking aan Hoogstdenzelve zijner geloofsbrieven al 3 buitengewoon gezant en gevolmagtigd minister van Zijne Koninklijke Hoogheid den Keurvorst van Hessen bij het Nederlandsche Hof. By Koninklijk besluit van den 6den Julij 1856 , n°. 13, is: I°. aan 11. Adamavan Scheltema, opzijn verzoek, met den laatsten dag van het loopende jaar en met behoud van zijne aanspraak op pensioen, verleend eervol ontslag als boekhouder en kassier van de Nederlandsche Staats-courant en het Staatsblad; 2°. met ingang van den lsten Januarij 1857, tot boekhouder en kassier van de Nederlandsche Staats-courant en het Staatsblad aangesteld H. van Reijerdam. Bij besluit van den 6den Julij 1856, n°. 18, heeft Zijne Majesteit goedgevonden: I°. aan mr. S. A. Haverkamp, op zijn verzoek, eervol ontslag te verleenen als kapitein bij de dienstdoende schutterij te Zwolle, en hem tevens te vergunnen de uniform der schutterij en de onderscheidingsteekenen aan den rang van kapitein verbonden, voortdurend te blijven dragen; 2°. te benoemen tot majoor kommandant der dienstdoende schutterij te Zwolle, E. J. C. Greven, thans lste luitenant.
---

MINISTERIE VAN BINNENLANDSCHE ZAKEN. RIJKSTELEGRAAF.
Te .b'oltïczeny in Moldavië is, geüurenüe de jaarmarkt en tot den 15den Augustus aanstaande, een telegraaf kantoor met beperkten diensttyd geopend. Vermits deze plaats in den lsten kring ligt van de Moldavische grens by Neweritscheni, wordt voor een enkel berigt daarheen aan alle Nederlandsche kantoren 10.80 gl. betaald. Het telegraaf kantoor te Aix-Les-Bains, in Sardinië, is weder gedurende den badtijd voor de dienst geopend. Blijkens eene mededeeling van het Pruissische telegraaf bestuur, zijn de overseiningkosten naar Oerebro langs de Zweedsche lijnen verhoogd en thans gelijkgesteld met de voor Stockholm gevorderde prijzen, zoodat voor de verzending van een enkel berigt daarheen te Arnhem, Assen, Deventer, Groningen , Harlingen, Leeuwarden, het Loo , Meppel, Zutphen en Zwolle 8.46 gl., en aan de overige Nederlandsche kantoren 9.66 gl. wordt betaald. Het telegraafkantoor té Odessa is weder voor bijzondere berigten in de Fransche en Duitsche talen, en dat te St. Petersburg alsmede het onlangs geopende Beijersche telegraafkantoor te Fürth, voor berigten in het Engelsch bereikbaar. Het Russisch telegraafbestuur stelt zich echter voor de verminking Van berigten in de Engelsche taal niet verantwoordelijk. Op het Fransche telegraafkantoor te Calais is eene doorloopcnde nachtdienst ingevoerd. Ten gevolge van de reeds vroeger aangekondigde vermindering der kosten van doorzending langs de Zwitsersche lijnen, wordt de prijs van een enkel berigt naar de onderstaande Fransche telegraafkantoren, Voor eenige Nederlandsche kantoren met 0.20 gl. verminderd, als : VAN NAAR Arnhem , Breda , Culenborg , Bourg. Dordrecht, Goes, Gorinchem, Groningen , Harlingen, 's Hertogenbosch, Leeuwarden, het Loo, Middelburg, Nijmegen, Utrecht, Vliseingen en Zutphen. Dordrecht, Goes, het Loo, Aix, Cannes, Draguïgnan, Gap, Middelburg, Utrecht, Vlissingen Grasse, Grenoble, Lons-le-Saulnier, et» Zutphen. Marseille, Montbrison, Montpellier, St. Etienne, Valenee en Vienne. Het Loo, Utrecht en Zutphen. Alais, Aubin, Auch, Aurillac J Avignon, Beaucaire , Foix, Lunel- Lyon , Mende, Nïmes , Orange' Perpignan en Roanne. 's Gravenhage, den 7den July 1856. De Minister van Binnenlandsche Zaken, SIMOJfS.
---

BUITENLANDSCHE BERIGTEN. FRANKRIJK.
De Senaat van Frankrijk heeft zich in zijne zitting van den sden dezer, gelijk uit het officiële verslag blijkt, zonder beraadslaging vereenigd met_ het ontwerp van wet, waarbij aan de drie dochters van wijlen Koning Lodewijk Philips of aan hare erven eene jaarlijksehe uitkeering van te zamen 600,000 francs uit de schatkist toegelegd wordt. Vervolgens is door den graaf Portalis namens de commissie rapport uitgebragt over de door het gouvernement voorgedragen bepalingen tot regeling van het regentschap. Het officiële verslag zegt van dit rapport alleen, dat de voorlezing door veelvuldige blijken van goedkeuring afgebroken en gevolgd is. Volgens een bij de Indépendance Beige ontvangen schrijven uit Parijs wordt in dat rapport voorgesteld, • de voorgedragen bepalingen aan te nemen, doch met eene wijziging, volgens welke de prinsen van den bloede niet van regtswege, gelijk de voordragt des gouvernements inhoudt, maar alleen door eene bijzondere beschikking van den Keizer in den regentschapsraad zitting zouden hebben. Tot aanbeveling dezer wijziging zou eenhistorisch betoog overgelegd zijn, inhoudende dat onder de acht en twintig gevallen, waarin een prins van den bloede het regentschap gevoerd heeft, vier en twintig gekenmerkt zijn door meer of min gelukkige pogingen van den regent om zich ten koste van den minderjarigen souverein een zelfstandig gezag te verzekeren. Het gouvernement schijnt zich echter met de voorgedragen wijziging niet te vereenigen, mdar op de gave aanneming zijner voordragt aan te dringen. — Onder de voordragten, die door het Wetgevend Ligchaam in zijne laatste bijeenkomsten aangenomen zijn, is eene wét tot verlenging van het octrooi, aan den heer dr. Bouclierie vroeger verleend voor het door hem uitgevonden middel om hout voor bederf te bewaren: tot dat einde doordringt hij het gevelde maar nog niet bestorven hout met eene oplossing van sulplias cupri, hetwelk door de werking der organen zelve in alle deelen van het weefsel der houtvezels opgenomen wordt. De Fransche wet op de octrooijen van 1844 bepaalt, dat voor uitvindingen van uitstekend nut voor het algemeen de duur van het octrooi verlengd kan worden , indien er bijzondere omstandigheden bestaan welke die uitzondering regt vaardigen. Dit was het geval met het door den heer Bouchorie uitgedachte middel, welks doeltreffendheid eerst na verloop van een aantal jaren kan blijken. Op grond daarvan is zijn octrooi thans met vijf jaren verlengd. Bij de behandeling dezer zaak zijn door het gouvernement eenige feiten aan het Wetgevend Ligchaam medegedeeld, die ten voordeele der uitvinding getuigen: zoo zijn de spoorhouten op de Noorder spoorwegbaan, die in het jaar 1846 door den heer Boucherie bereid zijn, thans nog geheel in denzelfden staat bevonden, en zoo goed bewaard dat zij nog oneindig langen tijd zullen kunnen dienen; en het gebruik van derwijze bereid hout tot telegraaphpalen wordt gerekend aan de Fransche schatkist reeds eene besparing van verscheiden millioenen francs te hebben aangebragt. De uitvinding van den heer Boucherie kan ook dienen om hout voor schrijnwerkers en kastenmakers met kleurstoffen te doordringen. De verlenging van het octrooi betreft dat gedeelte der uitvinding niet. — De Moniteur de l' Armee, het dagblad van het Fransche ministerie van oorlog, deelt de slotsommen mede van de officiële naamlijsten van de Fransche militairen, die in het Oosten gesneuveld of aan wonden of ziekten bezweken zijn, van de landing der eerste Fransche troepen in Turkije af tot aan hot sluiten van het Paiïjsche vredesverdrag. Die naamlijsten vermelden 1284 officieren van alle rangen, 4403 onderofficieren, korporaals of brigadiers , en 5G,805 soldaten, te zamen 62,492 man. Dit meerendeels door ziekten veroorzaakte verlies is niet zoo groot, als hét publiek volgens verspreide geruchten vermoedde. Daarbij komt nog een aantal van 3061 militairen, die ten gevolge van zware wonden of ziekten uit de dienst zijn of zullen worden ontslagen met levenslang pensioen, benevens 1390 anderen die met eene gratificatie weggezonden zijn als ongeschikt voor verdere dienst. De Moniteur de VArmee voegt daarbij eene opgave van het aantal militairen, die in dezelfde twee jaren tijds bij het Fransche le"-er elders dan in het Oosten gestorven zijn: het bedroeg 5246 in Algerie, 1088 in Italië, 1059 in de Oostzee bij de expeditie van 1854, en 13,635 in Frankrijk : dus te zamen 21,028 militairen van alle rangen en alle wapenen. — Naar hetgeen uit Parijs aan de Indépendance Beige geschreven wordt, schijnt het zeker dat Keizer Napoleon eerlang met den Keizer van Oostenrijk eene ontmoeting op Zwitsersch grondgebied of in Tyro zal hebben. Het genoemde blad meent daaruit te kunnen opmaken, dat «och de politieke hervormingen in Italië, noch de vereeniging der beide Donau-vorstendommen , twee aan Opstenrijk zeer onwelgevallige plannen; door Frankrijk doorgedreven, zullen worden.
---

