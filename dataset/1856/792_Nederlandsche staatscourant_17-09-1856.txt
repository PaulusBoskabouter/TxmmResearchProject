NEDERLANDEN.
Bij besluit van 14 September jl., n°. 55, heeft Zijne Majesteit goedgevonden, de benoeming van W. van Riesen, burgemeester van Eelde, tot secretaris dier gemeente met Zijne goedkeuring te bekrachtigen. Bij Zr. Ms. besluiten van den 14den September 1856, n°. 67 en 68, zyn benoemd: tot procureur by de arrondissements-regtbank te Tiel, M. D. Houdtzagers, procureurs-klerk aldaar; en tot regter-plaatsvervanger in de arrondissements-regtbank te Zutphen, mr. L. E. Lenting, plaatsvervangend kantonregter en advocaat aldaar. Bij Zijner Majesteits besluit van den 9den dezer, n°. 55, zijn, met ingang van den lsten October aanstaande, benoemd tot adelborsten der 2de klasse bij de Nederlandsehe zeemagt, de adelborsten der 3de klasse: C. L. van Woelderen, J. A. Waldeck, P. Koning, E. F.Ehnle, A. J. Dumont, H. A. M. Swellengrebel, A. J. M. van Mulken, A. L. K. graaf van Limburg Stirum, F. 11. Coblijn, J. C. Joekes, C. A. Le Bron de Vexela, D. J. Weijs, C. Bijleveld, J. L. Inckel, R. H. Jarman, W. A.Arriëns, J. Loots, A. G. Westeroven van Meeleren, J. G. J. Spanjaard, F. J. P. M. Mulder en A. P. Hooghwinkel. Zijne Majesteit heeft, bij besluit van den Uden September 1856, n°. 661 goedgevonden de luitenant-kolonels jhr. J. A. A. G. ridder van Rappard en J. Muschart, beiden van het corps ingenieurs, mineurs en sapeurs , laatstgemelde tevens kommandant van het bataillon mineurs en sapeurs, alsmede den majoor J. Carsten, van voormeld corps, krachtens art. 42 § 2, lit. a der wet van 28 Augustus 1851 (Staatsblad n°. 128), op pensioen te stellen, en het bedrag daarvan, ingevolge art. 14 lit. a der Wet van 28 Augustus 1851 (Staatsblad n°. 129), vast te stellen, voor de beide eerstgenoemde luitenant-kolonels respectivelijk op vijftien honderd gulden (f 1500), en voor den majoor Carsten op dertien honderd gulden (f 1300); hebbende het Zijner Majesteit al verder behaagd aan »ien luitenant-kolonel jhr. J. A. A. C. ridder van Rappard den rang Van kolonel toe te kennen. Zijne Majesteit heeft bij besluit van den Uden September 1856, n°. 67, goedgevonden te benoemen bij het corps ingenieurs, mineurs en sapeurs: tot luitenant-kolonels: de majoors P. Noot, G. A. A. van Kerkwijk en J. H. L. Rijsterborgh, allen van het corps, zijnde de laatstgemelde tevens benoemd tot kommandant van het bataillon mineurs en sapeurs; tot majoors : de kapiteins der lste klasse J. van der Meij, C. F. E. van Ingen, C. J. Kraijenhoff van de Leur en J. 0. L. van Ingen; tot kapiteins van de 3de klasse: de lste luitenants C. W. baron van üedem, J. P. Holtzschue, jhr. J. W. van Sijpesteijn en H. M. Wirot, mede allen van het corps ; tot lste luitenants: de 2de luitenants W. T. Koster en N. H. Nierstrasz, beiden van het corps. Zijne Majesteit heeft, bij besluit van den Uden September 1856 , n°. 65, goedgevonden aan den voormaligen lsten luitenant bij het lste regement dragonders jhr. C. E. Du Monceau het dragen te vergunnen der activiteits-uniform van het corps waartoe hy heeft behoord, met inachtneming evenwel van het bepaalde bij punt 2 van het besluit van den Hden Augustus 1856, n°. 60.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, In aanmerking nemende dat het getal leerlingen voor de telegrafie, na "et laatste vergelijkend onderzoek benoemd, bij het toenemend telegrafisch verkeer niet toereikend is voor de behoefte, en, ter voorziening daarin , willende overgaan tot een nader onderzoek, Brengt ter kennis van de belanghebbenden: to.f°» Tot opleiding en oefening van telegrafisten voor de dienst van den **\jkstelegraaf wordt, na vergelijkend onderzoek, een aantal van hoogstens *ie« leerlingen toegelaten, om op nader aan te wijzen plaatsen onderligt te ontvangen. 2°. De leerlingen ontvangen eene bezoldiging van ée'n gulden daags, *. kunnen, na voldoende blijken van geschiktheid gegeven te hebben, ?,ngen naar de betrekking van telegrafist der derde klasse, op eene Jaarwedde van acht honderd gulden. 3°- Voor het vergelijkend onderzoek om als leerling te worden toeblaten, moet men zich vóór of uiterlijk op den 15den November 1856 - het Departement van Binnenlandsche Zaken hebben aangemeld, met *en 0p zegel geschreven adres, bevattende naauwkeurige opgaaf van naam, ooi-namen en woonplaats. Gelijktijdig moeten worden overgelegd bewijslekken, -waaruit blijkt dat men is: ?• Nederlander; *• geboren in een der jaren 1826 tot 1835 ingesloten; ~.c_ van gezond ligchaamsgestel en zonder gebreken, als doofheid en .zieridheid, volgens schriftelijke verklaring van een erkend geneesheer, wiens handteekening door het gemeentebestuur zijner woonplaats moet zijn gewaarmerkt; d. van onberispelijk gedrag, volgens schriftelijke verklaring, na den lsten Januarij 1856 afgegeven door of van wege het gemeentebestuur van des verzoekers vaste woonplaats. 4°, Het vergelijkend onderzoek, waartoe de belanghebbenden nader worden opgeroepen, heeft plaats te's Gravenhage, op den 2den December 1856 en volgende dagen. s°. De mededingenden moeten blijken geven van ervaren te zijn in: a. het schrijven van zeer leesbaar schrift; b. de Nederlandsehe, Hoogduitsche, Engelsche en Fransche talen; e. het maken van een opstel in eene dezer vier talen; d. de beginselen der cijferkunst met de leer der evenredigheden, die der gewone en tiendeelige breuken, de kennis van de Nederlandsehe maten en gewigten en het rekenen zonder fouten; e. de eerste beginselen van stel- en meetkunst; f. de eerste gronden van het regtlijnig teekenen; g. de beginselen van het boekhouden. 6°. De adressen om tot het vergelijkend onderzoek te worden toegelaten, worden buiten beschikking gehouden, zoo zij öf, als ongezegeld, vallen in de termen van art. 8 der wet van 3 October 1843 (Staatsblad n°. 47), öf verzoeken behelzen om ontheven te worden van eene of meer bepalingen , hierboven onder 3 en 5 aangewezen , hetzij nopens de grenzen van den ouderdom, hetzij omtrent de vakken, waarvan de kennis wordt verlangd. 7°. Personen, vroeger vergelijkend onderzocht, doch op wie toen de keuze niet is gevallen, moeten zich, zeo zij tot het aanstaand vergelijkend onderzoek wenschen te worden toegelaten, daartoe op nieuw bij gezegeld verzoekschrift aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n°. 3. De Minister van Binnenlandsche Zaken, Simons.
---

MINISTERIE VAN KOLONIEN.
Blykens het in de Nederlandsehe Staats-courant van den lsten dezer uit de Javasche Couranten overgenomen verslag der rampen, welke het eiland Groot-Sangir, in Nederlandsch Indie, door eene herhaalde uitbarsting van den vulkaan Awoe en daarmede gepaard gaande zeebeving enz., zoo vreesselijk hebben geteisterd, heeft de talrijke bevolking schier alle middelen van onderhoud verloren, terwijl ongeveer 3000 menschen daarbij zijn omgekomen. Werd reeds dadelijk door den Gouverneur-Generaal bepaald, dat tot leniging van den deerniswaardigen toestand waarin de overgeblevene bevolking van dat eiland verkeerde, door geheel Nederlandsch Indie inschrijvingen zouden worden geopend, het vertrouwen in den zoo vaak betoonden weldadigen zin der bevolking van Nederland deed hem ook herwaarts het oog rigten ter bekoming van hulp, en hem Minister in overweging geven, om ten behoeve der slagtoffers van deze ramp de algemeene liefdadigheid alhier in te roepen. De ondergeteekende, gaarne daartoe willende medewerken, heeft de eer, bij deze ter kennis te brengen van de ingezetenen van Nederland, dat bij het Departement van Koloniën en het Agentschap van dat Departement te Amsterdam gelegenheid is tot inzending of storting hunner giften, terwijl ook de Commissarissen des Konings in de provinciën (met uitzondering van Zuidholland)] zijn verzocht, de gaven te willen in ontvang nemen, welke hun ten voorschreven einde mogten worden aangeboden. 'sGravenhage, den 31sten Augustus 1856. De Minister van Koloniën % P. Mijek.
---

BUITENLANDSCHE BERIGTEN. RUSLAND.
Het bij gelegenheid zijner kroonïng door den Keizer van Rusland uitgevaardigde manifest, waarvan in ons vorig nommer op grond van een telegraphisch berigt gewaagd werd, behelst hoofdzakelijk het volgende. Ter herinnering van de gebeurtenissen, die 's Keizers komst tot den troon hebben gekenmerkt, en van de vele blijken van liefde en trouw, welke hij in die dagen van beproeving van zijne onderdanen heeft ontvangen , alsmede ter belooning van de betoonde dapperheid en zelfopoffering wordt eene gedachtenis-medaille ingesteld, te dragen door allen die in burgerlijke of krijgsdienst aan de gebeurtenissen van den jongsten oorlog hebben deel genomen. Aan alle klassen der bevolking wordt ter zake van die gebeurtenissen plegtig 's Keizers dank betuigd; hij roept den zegen des Hemels in over het geheele volk, in de hoop dat het hem weldra gegeven zal zijn de laatste sporen te doen verdwijnen van de algemeene en bijzondere rampen, welke Rusland met zoo veel waardigheid verduurd heeft.
Ter bereiking van dat doel begint de Keizer met bijzondere vrydonjmen toe te staan aan de provinciën Taurie, Cherson, Jekaterinoslaw en Archangel, aan de kustlanden der Oostzee, en in het algemeen aan alle provinciën, die meer bepaald den last der laatste veldtogten gedragen hebben. Daarenboven wordt het geheele rijk gedurende de eerstvolgende vier jaren van alle ligtingen van krijgsvolk vrijgesteld, » ten ware een n opkomende oorlogsnood aan de uitvoering van deze bepaling eenen hinn derpaal in den weg mogt leggen." Met hetzelfde oogmerk wordt den minister van finantien opgedragen, onmiddellijk tot eene nieuwe volkstelling over te gaan, ten einde tot eene billijke verdeeling van het hoofdgeld te geraken, hetwelk onevenredig zwaar zou kunnen drukken op zekere klassen van ingezetenen, wier aantal, ten gevolge van den oorlog of van besmettelijke ziekten, in meerdere of mindere mate is afgenomen. Bovendien worden verscheiden achterstallige belastingen (ten bedrage van 24 millioen zilveren roebels), gelijk mede alle onbetaalde geldboeten, geschonken aan hen, die ze schuldig zijn; terwijl voorts de tot hiertoe op de buitenlandsche paspoorten geheven belasting wordt afgeschaft , zullende voortaan van die passen slechts een zegelregt, ten voordeele der invaliden, worden betaald. Voorts wordt »aan alle berouwhebbende misdadigers, wier gedrag sedert hunne veroordeeling onbesproken is geweest", hetzij geheele kwijtschelding , hetzij vermindering van straf verleend. Wat de wegens politieke misdaden veroordeelden betreft, zoowel die tot de op verschillende tijden in Rusland ontdekte geheime genootschappen behoord, als die aan den Poolschen opstand van 1831 deelgenomen hebben, gelast de Keizer, dat een gedeelte in de oorden hunner ballingschap zelve eene aanmerkelijke lotsverbetering zullen ondervinden ; dat aan anderen vergunning zal worden gegeven om zich in de binnenste provinciën des rijks te vestigen , en dat aan de overigen algeheele vrijheid zal worden geschonken , met vergunning om naar goedvinden hun verbly fin alle steden van het rijk en van het koningrijk Polen, met uitzondering van de beide Russische hoofdsteden , te vestigen ; terwijl eindelijk aan alle begenadigde politieke misdadigers, alsmede aan derzelver sedert hunne veroordeeling geboren wettige kinderen, de adellijke regten worden hergeven.
Aan de ingezetenen der westelijke provinciën worden bijzondere gunsten toegestaan, zijnde de wettelijke bepalingen omtrent het in 's Rijks dienst treden van den adel in de gouvernementen van Wilna, Kowno, Grodno, Minsk, Volhynie, Podolie en Kiew ingetrokken, ten gevolge waarvan de voorwaarden voor de openbare dienst in de gonoemdo provinciën voortaan dezelfde zullen wezen, als voor de ingezetenen van al de overige gedeelten des rijks.
De Israëlitische onderdanen zijn ontheven van de lasten, waaraan zij ten aanzien van de militaire ligtingen bij uitzondering onderworpen waren. Eindelijk zullen de kinderen van soldaten, matrozen enz., die gedurende den diensttijd van hunnen vader geboren worden, en die tot dus verre als tot het leger behoorende behandeld werden, voortaan aan hunne ouders worden wedergegeven en naar eigen keuze een maatschappelijken stand mogen verkiezen.
Behalve de bovenstaande bepalingen worden nog een groot aantal andere genadebewijzen en gunsten, zoo finantiele als adminïstrative, verleend, die het onderwerp van 38 afzonderlijke artikelen uitmaken, doch van minder algemeen belang zijn.
---

