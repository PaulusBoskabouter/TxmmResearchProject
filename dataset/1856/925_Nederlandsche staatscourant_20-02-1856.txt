NEDERLANDEN.
Bij besluit van den l.den Februarij 1856, n°. 46, heeft Zijne Majesteit jhr. mr. F. L. W. de Koek, directeur van het Kabinet des Konings, benoemd tot kommandeur der orde van den Nederlandschen Leeuw.
Bij besluit van 17 Februarij jl., n°. 68, heeft Zijne Majesteit goedgevonden, het eervol ontslag aan W. Götte, burgemeester en secretaris der gemeente Goor, op zijn verzoek, uit laatstgemelde betrekking verleend, met Zijne goedkeuring te bekrachtigen. Bij besluit van 17 Februarij jl., n°. 69, heeft Zijne Majesteit goedgevonden, aan mr. R. A. Quintus, op zijn verzoek, eervol ontslag te verleenen als burgemeester der gemeente Oldekerk, en als zoodanig te benoemen mr. D. A. baron Sixma van Heemstra. Bij besluit van 17 Februarij jl., n°. 70, heeft Zijne Majesteit goedgevonden , tot burgemeester der gemeente 't Zandt te benoemen mr. A. Lijphart, ter vervulling der door de aftreding op 1 Januarij 1856 ontstane vacature.
Bij Zr. Ms. besluit van den 18den Februarij 1856, n°. 37, zijn benoemd bij de arrondissements-regtbank te Haarlem: tot president mr. F. W. baron van Styrum, thans regter in die regtbank, en tot regter mr. P. E lias, thans kantonregter aldaar.
Bij Zijner Majesteits besluit van den 12den dezer, n". 72, wordt: I°. de kapitein-luitenant ter zee titulair M. Wels, op zijn verzoek , met den laatsten Maart aanstaande, eervol ontslagen uit zijne betrekking van inspecteur over het loodswezen, de betonnihg, bebakening en verlichting in het 7de district, en van permanenten commissaris voor het gemeenschappelijk toezigt over de betonning, bebakening en het loodswezen op de Schelde, onder dankbetuiging voor de door hem bewezene diensten, en hij, krachtens § la van artt. 33 en 34 der wet van den 28sten Augustus 1851 (Staatsblad n°. 126), ter zake van langdurige dienst, met ingang van den lsten April aanstaande, op pensioen gesteld, onder toekenning, ingevolge art. 20 der wet van gelijke dagteekenïng (Staatsblad n°. 127), van een pensioen van f 1800 'sjaars; 2°. met ingang van den lsten April aanstaande, benoemd tot inspecteur over het loodswezen, de betonning, bebakening en verlichting in het 7de district te Vlissingen, de kapitein-luitenant ter zee titulair A. E. Thierens, thans gelijke betrekking vervullende in het sde district; 3°. de betrekking van inspecteur over het loodswezen , de betonning , bebakening en verlichting in het sde district te Hellevoetsluis, met den lsten April aanstaande, opgedragen aan den luitenant ter zee der lste klasse H. Engelsman Kleijnhens, thans gelijke betrekking vervullende in het lste district; en ht, 't e Detrekking van inspecteur over het loodswezen, de betonning, ebakemng en verlichting in het lste district, met den lsten April der Velde*' £p;>,cd.raSen aan den luitenant-ter-zee der lste klaste P.van gevestigdezijn''te GrènS^iJT""8 StimdplaatS voorlooPi- «*>
GoSgnevoS,teit heeftMJ °nderScheid- dezer dagen genomen besluiten I°. te benoemen: bij den grooten staf: tot kolonel den luitenant-kolonel T. G. T. V. baron de Constant Rebecque, van dien staf, Hoogstdeszelfs adjudant, en zulks met bepaling, dat hij in dien verhoogden rang by voortduring slechts het tractement van luitenantkolonel zal blij ven genieten ; bij het wapen der infanterie: bij het lste regement, tot kapitein van de 3de klasse, den lsten luitenant K. 11. Glimmerveen, van het corps: bij het sde regement, tot lsten luitenant, den 2den luitenant jhr. F. G. E. Merkes, van het corps; by het wapen der artillerie: bij het 2de regement vesting-artillerie, tot kolonel, den luitenantkolonel*[• M. Engelberts, kommandant van het corps: bij het personeel van de geneeskundige dienst der landmagt : tot paardenarts der 2de klasse, den paardenarts der 3de klasse J. B. btolkert, van gemeld personeel; en 2". aan den gepensioneerden militairen onder-intendant der lste klasse met rang van intendant der 2de klasse G. Falck, thesaurier van Zijner Majesteits Huis, by gunstige uitzondering en zonder eenige gevolgtrekking voor anderen, den rang te verleenen van intendant der lste klasse (kolonel).
---

BUITENLANDSCHE BERIGTEN. ENGELAND.
Gisteren (Maandag) heeft te Londen, gelijk de telegraaph meldt, aan het gebouw der Bank van Engeland de bijeenkomst plaats gehad, waarin de kanselier der schatkist kennis heeft gegeven van de voorwaarden op welke hy eene nieuwe geldleening wil aangaan. Het gouvernement zal nieuwe drie percents staatsschuld tot een nominaal bedrag van vijf millioen pond sterling daarstellen en buitendien van de omloopende schatkistbons een gedeelte, ten bedrage van drie millioen pond sterling, in vaste staatsschuld verwisselen; zullende degenen, welke deze operatien niogten willen op zich nemen, hunne aanbiedingen aanstaanden Vrijdag moeten inleveren. Daar het bedrag der nieuwe leening niet zoo groot is als verwacht werd, is de prijs der consols aan de Londensche effectenbeurs gisteren aanmerkelijk gerezen.
---

FRANKRIJK.
Het Fransche gouvernement heeft eenen maatregel verordend tot bevordering van het onderwijs in den landbouw, hetwelk op de normaalscholen aan de aanstaande onderwijzers der lagere scholen gegeven wordt. In de voordragt aan den Keizer, waarop dat besluit genomen is, voert de minister van openbaar onderwijs en eeredienst onder anderen het volgende aan. » In uwe zorgvuldigheid voor het welzijn der van handen-arbeid levende volksklassen heeft Uwe Majesteit geoordeeld, dat het praktische onderrigtjin de grondbeginselen van den land- en den tuinbouw een onmisbaar aanvulsel voor het onderwijs der lagere scholen was. Alvorens algemeene maatregelen dienaangaande voor te schrijven, wilde Uwe Majesteit door hier en daar te nemen proeven zien, welke vruchten men van dat onderrigt zou kunnen verwachten. Deze proefnemingen hebben getoond dat het praktische landbouw-onderrigt op de volksscholen een heilrijk denkbeeld is." — In sommige berigten uit Parijs is verzekerd dat er oneenigheid bestond over de volgorde, waarin de zitplaatsen der gevolmagtigden ter conferentie alsmede hunne namen in en onder officiële bescheiden gerangschikt moesten worden, en dat de gevolmagtigden van Rusland op een anderen voet dan de overige zouden worden behandeld omdat hun gouvernement het gewone diplomatiek verkeer met de Westersche mogendheden nog niet hervat, en hun souverein zijne troonsbeklimming nog niet officieel ter kennis dier mogendheden gebragt heeft. Dit wordt tegengesproken in een door de Indépendance Beige ontvangen schrijven uit Parijs van den 17den dezer. De veelal goed onderrigto briefschrijver zegt dat er besloten is, zoowel buiten als in de conferentie de Russische gevolmagtigden op denzelfden voet als de overige te behandelen , en de alphabetische volgorde van de Fransche namen der contraherende mogendheden te volgen, even als op het Weener congres en sedert veelal geschied is , zoodat Sardinië en Turkije het laatste komen. Verder zegt de berigtgever van het genoemde blad : » De heer von Brunnow zal morgen (Maandag) door Keizer Napoleon in een bijzonder gehoor ontvangen worden ; het is alzoo niet waar, dat de vertegenwoordigers van Rusland, zoolang hot diplomatiek verkeer tusschen hun land en de verbonden mogendheden niet hervat is, alle aanraking met het Fransche hof zouden vermijden. » Het besluit om geen onderscheid tusschen de gevolmagtigden der verschillende landen te maken, is een gunstig verschijnsel voor het vooruitzigt op vrede. Het is als of Frankrijk en zijne bondgenooten liusland niet langer als eenen vijand willen behandelen." — Het Journal des Débats beschouwt in zyn nommer van gisteren eenige bezwaren die bij de vredesonderhandelingen welligt zouden kunnen oprijzen; daaronder behoort vooral de eisch om de arsenalen van Nikolajcff te sloopen en om geene versterkingen op de Alands-eilanden aan te leggen: het laatste zou, volgens de opgaven van het geachte blad, door Rusland waarschijnlijk bewilligd, maar het eerste geweigerd worden. Het Journal besluit zijne beschouwing aldus: « Door deze mogelijke moeijely'kheden wordt ons vertrouwen op den goeden afloop der vredesonderhandelingen niet verzwakt. Het is en blijft onze overtuiging, dat de vrede zal tot stand komen en dat het een duurzame en voor alle partijen eervolle vrede zijn zal. Wij gelooven dat de twaalf gevolmagtigden, die met het vaststeileu der voorwaarden belast zijn, allen dezelfde vreedzame bedoelingen hebben; en waar opregte zucht tot bereiking van een gemeenschappelijk doel_ bestaat, daar komt ook ten laatste altijd eenstemmigheid over de middelen. Wegens bijzaken zal men Europa den vrede niet onthouden. Alom verklaart de publieke opinie zich zoo nadrukkelijk voor den vrede, dat het onverstandig zou zijn haar te willen tegenstreven."
---

RUSLAND.
In de dagbladen van het Russische gouvernement leest men thans artikelen , die de strekking hebben om de opmerkzaamheid des publieks te vestigen op hetgeen na het herstel des vredes tot bevordering der volkswelvaart in Rusland zou kunnen gedaan worden. Zij schetsen het nut, hetwelk een uitgebreid spoorwegnet voor Ruslands landbouw en voor den uitvoer der producten van zijnen bodem zou hebben, en zeggen dat er in de eerste plaats behoefte bestaat aan drie spoorweglinien , namelijk van Moskau tot Odessa, van Moskau tot Saratof en van Orel over Smolensk tot Witebsk, in verband met eene verbetering van het vaarwater op de Dwina en den Dnieper :de uitvoering van dit plan zou , volgens die dagbladen , aan particuliere maatschappijen opgedragen moeten worden , en zou de binnenste gewesten van Europeesch Rusland met de Oostzee , de Zwarte Zee en de Kaspische Zee in verbinding brengen. Verder wijzen die dagbladen op het nut hetwelk de vereeniging van particuliere kapitalen voor de ontwikkeling der volkswelvaart kan hebben , terwijl groote afkeer daarvan nog tot de kenmerkende eigenschappen van den Russischen handelsstand behoort.
---

