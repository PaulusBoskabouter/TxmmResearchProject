MINISTERIE VAN BINNENLANDSCHE ZAKEN.
Bij het Departement van Binnenlandsche Zaken is, ten behoeve der noodlijdenden door den jongsten watersnood, ontvangen van den commissaris des Konings in de provincie Utrecht, eene quitantie van overstorting in 's Rijks schatkist, groot honderd achttien gulden, twee en twintig en een halve cent, wegens ontvangen gelden van het Departement Amerongen der Maatschappy: Tot Nut van 't Algemeen , zijnde het nader gestorte gedeelte der opbrengst eener in die gemeente gehouden nationale loterij. 's Gravenhage, den 18den February 1856. De Minister van Binnenlandsche Zaken, Van Reenen.
---

MINISTERIE VAN KOLONIEN.
Voor de noodlijdenden ten gevolge van aardbevingen, brand en andere onheilen, waardoor eenige eilanden in den Molukschen Archipel, in de maanden Junij en Julij 1855 zijn geteisterd, is bij het Departement van J-olomen ontvangen, sedert de giften vermeld in de Nederlandsche Staatscourant van 8/4 Februarij 1856, _•. 30, te zamen groot f 4,943.55 door tusschenkomst van HH. Commissarissen des Konings m de provinciën: Zeeland 35 745 Friesland ( ' 7581 Noordbrabant 146.12- Noordholland g'og Zuidholland t 10.00 en in het Hertogdom Limburg. ...... 4^62 Totaal. . . f 5,221.85 's Gravenhage, den 16den February' 1856. De Minister van Koloniën, P. Mlteb.
---

BUITENLANDSCHE BERIGTEN. FRANKRIJK.
Aan de Indépendance Beige is uit Parys, onder dagteekening van 16 Februarij, het volgende geschreven: »De heer von Brunnow heeft gisteren , den dag na zijne aankomst, eene langdurige conferentie met den Franschen minister van buitenlandsche zaken gehad. De graaf Cavour is gisteren avond aangekomen en had heden insgelijks een onderhoud met den graaf Walewski. Lord Clarendon en de graaf von Buol worden heden avond hier verwacht. Lord Clarendon zal morgen. Zondag, door den Keizer in eene particuliere audiëntie ontvangen worden; daarna zal Zyne Majesteit achtereenvolgens aan den graaf von Buol en aan den graaf Cavour audiëntie verleenen; en aanstaanden Maandag zal de heet von Brunnow door den Keizer ten gehoore toegelaten worden. » leder van de gevolmagtigden zal op de audiëntie des Keizers door den graaf Walewski worden voorgesteld. » De beide gevolmugtigden van Rusland zouden te zamen door den Keizer ontvangen worden ; maar daar de heer von Brunnow zoo spoedig gekomen is, zal hij alleen audiëntie bij den Keizer bekomen, zonder te wachten op de komst van den graaf Orloff, die later afzonderlijk ten gehoore zal toegelaten worden. Deze gevolmagtigde komt waarschynlijk aanstaanden Maandag of Dingsdag te Parijs. De groot-vesier Aali- Pacha is den 12den op de Fransche stoomboot Saneh van Konstantinopel vertrokken, en wordt niet vóór den 2lsten te Marseille verwacht. In geval hij op dien dag aldaar aankomt, kan hy den 22sten te Parijs zijn , en zou de conferentie den 23sten kunnen geopend worden; anders zal de opening eenige dagen moeten worden vertraagd.'' — Bij een keizerlijk besluit van den 12den dezer is bepaald dat er op staatskosten en onder bestuur van den minister van onderwijs eene verzameling van de oude Fransche dichters in druk uitgegeven zal worden. Uit de voordragt des ministers, waarop dit besluit genomen is, verneemt men dat deze verzameling uit omstreeks veertig boekdeelen, ieder zestig duizend dichtregelen bevattende, bestaan zal, en dat de bouwstoffen daarvoor meerendeels reeds bijeengebragt zyn.
---

ENGELAND.
In de zitting van het Britsche Lagerhuis van jl. Vrijdag zeide lord, Palmerston, dat het geschil met de Vereenigde Staten nog in denzelfden onzekeren toestand was als bij het openen der parlementszitting: het Amerikaansche gouvernement had de terugroeping van den Britschen gezant en de Britsche consuls verlangd, en wel op grond dat zij, ook na bepaald tegenbevel uit Londen ontvangen te hebben, de onderhandsche pogingen tot aanwerving van krijgsvolk hadden voortgezet; op eene aanvrage van zoo gewigtigen aard kon Harer Majesteits gouvernement geen besluit nemen alvorens omtrent de feiten, waarop zij gegrond was, zekerheid bekomen te hebben; het had daarom rapporten uit Noord-Amerika gevraagd, en eerst na de ontvangst derzelvezou het de jongste nota van het Washingtonsehe kabinet beantwoorden. Intusschen achtte lord Palmerston niet raadzaam in eene discussie over deze zaak te treden; hy" vertrouwde dat de onderlinge vriendschap der beide volken en hun welbegrepen eigenbelang bet gevaar van eenen oorlog tusschen Engeland en de Vereenigde Staten afwenden zouden, maar voegde daarbij de verklaring dat Engeland nimmer uit zucht om met een bevriend volk in vrede te blijven uit het oog zou verliezen wat het aan zyne eigene waardigheid verschuldigd was. De begrooting der uitgaven voor de administratie der invoerregten, der accijnsen en der brïevenposterij (zie ons vorig nommer) is door het Lagerhuis zonder discussie van eenig belang aangenomen. Het Hoogerhuis heeft zich zonder ernstige tegenkanting vereenicd met het beginsel der van regeringswege voorgedragen wet tot oprigting van een ministerie van onderwijs.
— Heden (Maandag) wordt te Londen, volgens de in ons vorig nommer vermelde aankondiging, het bedrag der voorgenomen leening voor de Britsche schatkist bekend gemaakt, alsmede de voorwaarden waarop een gedeelte der uitgegeven schatkistbiljetten in vaste schuld veranderd, zal worden, en de tijd waarop degenen welke deze operatien op zich mogten willen nemen, hurne aanbiedingen zullen moeten inleveren. Hoe groot het bedrag is waarmede het gouvernement de gevestigde staatsschuld thans vermeerderen wil, is eene vraag, waarover de gevoelens, volgens de berigten uit Londen van jl. Zaturdag, uiteen liepen. De Times meent dat het gouvernement voor de dienst van dit jaar, hetzy in eens of achtereen volgens, twintig millioen pond sterling zal moeten opnemen, en vindt het bevreemdend dat de_ aankondiging eener finantiele operatie, wier onvermijdelykheid voor een ieder zoo blijkbaar was, aan de Londensche effectenbeurs eene zoo groote verslagenheid en eene daling Van twee percent heeft te weeg gebragt. Ook de ministeriele Globe zegt in haar nommer van jl. Zaturdag; » De beurs had geen reden om de aankondiging eener nieuwe geldleening als eene verrassing aan te Uit wereldkundige feiten kon een ieder reeds vroeger afleiden dat in den loop dezer parlementszitting eene nieuwe geldleening zou noodig zijn. Wij zijn nog niet weder in vrede; en het is niet wensehelijk dat wij in onze openbare handelwijze eenige verandering brengen, welke aanleiding zou kunnen geven tot de valsche meening dat wij haastig naar het herstel des vredes jagen; en de vrede zelf brengt, gelijk de ondervinding van vroeger dagen ons leert, in den beginne nog meer uitgaven mede dan de oorlog. Het ook door Engeland aangenomen stelsel, om de oorlogsuitgaven deels door verhooging der belastingen en deels door geldleeningen te dekken, werkt by ons goed, en wordt nu door de ondervinding evenzeer als door de afgetrokken redenering aangeprezen. i) Wanneer men zegt dat het gouvernement met zijne geldleening het y_b~ek als overrompeld heeft, meent men niets anders dan dat de aankondiging derzelve nog niet in deze week verwacht werd; en dit feit bewyst alleen, hoe goed het aan het gouvernement gelukt is zijn voornemen geheim te houden. Het is nooit raadzaam zulke operatien langen tijd voor het publiek aanhangig te laten blijven. De matige som gelds, die het gouvernement vragen zal, kan zeer wel door de geldmarkt verschaft worden. In de daad is er nergens gebrek aan geld , noch in onze handelswereld noch bij ons gouvernement; en de eenige vraag, die nog door het gouvernement en de kapitalisten beslist moet worden, is of de leening eenige achtsten hooger of lager zal worden te gelde gemaakt." In strijd met deze redeneringen blijkt uit de berigten van de Londensche effectenbeurs van jl. Zaturdag, dat de Engelsche fondsen nagenoeg op de zoo veel verlaagde prijzen van den vorigen dag gebleven zyn , en dat het nog moeijelijker werd gereed geld te bekomen. • — De Times van jl. Vrijdag behelst een artikel, hetwelk Voedsel geeft aan het gerucht dat er tusschen het Fransche en het Engelsche gouvernement geene overeenstemming ten aanzien der nog te bedingen vredesvoorwaarden bestaat. » Frankrijk en Oostenrijk (zegt het blad) zijn naauw vereenigd; men mag verwachten dat zij op de conferentie niet op alle punten geheel dezelfde taal zullen voeren als Engeland, en men mag aannemen dat de bedoelingen dier beide mogendheden nagenoeg eenzelvig zijn. Het lijdt geen twijfel dat in den geheelen loop dezer onderhandelingen door den Keizer der Franschen, alhoewel zijn openhartig en regtschapen gedrag jegens Engeland zeer gunstig afsteekt bij de dubbelhartigheid zijner voorgangers van de Bourbons- en de Orleans-f'amilie , groote zucht is aan den dag gelegd om Oostenrijk op zijne zijde te brengen en met deze mogendheid zamen te werken. Hij verdroeg geduldig de kleinmoedige en weifelende staatkunde van eenen vorst die in een verbond trad maar zonder de verbindtenis met woord of daad gestand te doen, en die eerst tusschenbeide kwam op het oogenblik toen in de onzijdigheid meer gevaar scheen gelegen te zijn dan in eene poging om de zaken tot eene plotselinge beslissing te brengen. Het is ons werk niet, te onderzoeken of en in hoe verre het verbond tusschen Frankryk en Oostenrijk eene goede staatkunde is ; wij willen alleen op dat verbond wijzen als op een feit hetwelk ons reden geeft om de vredesonderhandelingen met eenige bezorgdheid te gemoet te zien. Ook zijn Frankrijk en Oostenrijk door hunnen regeringsvorm minder vreemd van Rusland dan wij, en Rusland mag verwachten bij de overige bondgenooten meer toegenegenheid te zullen vinden.'dan bij onze gevolmagtigden."
---

NEDERLANDEN.
Bij besluit van 16 Februarij jl., n°. 55, heeft Zijne Majesteit goedgevonden het besluit van den 18den January jl., n°. 75, voor zoo veel betreft de benoeming van den heer A. Rink tot dijkgraaf van den Zeevang, op diens verzoek, in te trekken.
By Koninklyk besluit van 16 Februarij 1856, n°. 68, is de heer F. H. Kruseman, controleur der directe belastingen, in- en uitgaande regten en accijnsen te Rotterdam, verplaatst naar Amsterdam, voor de active dienst der in- en uitgaande regten en accynsen. Bij Koninklijk besluit van 16 Februarij 1856, n°. 69, is benoemd tot ontvanger der directe belastingen, in- en uitgaande regten en accijnsen te Vlissingen, de heer A. M. Danckaerts, thans ontvanger derzelfde middelen te Sas van Gent; voorts zijn bij hetzelfde besluit de kantoren te Wcstdorpe en te Philippine ingetrokken en vereenigd met dat te Sas van Gent, op den voet van één kantoor, en benoemd tot ontvangers: der directe belastingen, in- en uitgaande regten en accijnsen te Sas van Gent c. a., de heer B. Ritter, thans ontvanger der in- en uitgaande regten en accijnsen te Kapellebrug; der in- en uitgaande regten en accynsen te Kapellebrug, de heer J. C. Misbach, thans ontvanger der directe belastingen en accijnsen te Hedel, in Gelderland.
Bij Koninklijk besluit van den 4den Februarij 1856, n°. 32, is, op het daartoe door hem gedaan verzoek, aan den kapitein der infanterie van het leger in Nederlandsch Indie F. van der Ree, thans met verlof bier te lande, een eervol ontslag verleend uit Zijner Majesteits militaire dienst, onder toekenning van pensioen.
---

