NEDERLANDEN.
By besluit van 7 December jl., n°. 59, heeft Zijne Majesteit goedgevonden aan mr. L. N. graaf «ara Bandwijck, grootmeester van Hoogstdeszelfs Huis, dienst doende bij Hare Majesteit de Koningin, vergunning te verleenen tot het aannemen van de onderscheidingsteekenen van riddergrootkruis der orde van den Rooden Adelaar, hem door Zijne Majesteit den Koning van Pruissen geschonken. Bij Zijner Majesteits besluit van den 29sten November 1856, n°. 93' is aan den Staatsraad mr. M. C. van Hall, op zijn daartoe gedaan verzoek , met den 31sten December aanstaande een eervol ontslag verleend uit zijne betrekking van president der arrondissements-regtbank te Amsterdam , onder dankbetuiging voor de in die ambtsbediening aan den lande bewezen diensten. By Zijner Majesteits besluiten van den sden en 6den December 1856, n°. 71 en 61, zijn benoemd: tot regter in de arrondissements-regtbank te Appingedam, mr. E. A. Sandbrink, advocaat, vroeger te Utrecht, thans verblijvende te sGravenhage; en tot regter in de arrondissements-regtbank te Amersfoort mr. P. F. A. Ketelaar, thans kantonregter te Wychen. Bij Zyner Majesteits besluit van den 7den December 1856, n°. 73, ïs benoemd tot procureur by de arrondissements-regtbank te Appingedam, mr. J. van Giffen, advocaat te Groningen. „ -_ _ . .
---

MINISTERIE VAN FINANTIEN.
Bij den Minister van Finantien is ontvangen 'een muntbiljet van f 10, door een onbekende, onder hetpostmerk Eindhoven, van den 6den dezer, tot voldoening van vermoedelijk te weinig betaald successieregt ingezonden. 'sGravenhage, den 9den December 1856. De Minister voornoemd, Vrolik.
---

DEPARTEMENT VAN MARINE.
De Minister van Marine brengt ter kennis van de daarbij belang hebbende ouders of voogden, dat bij wijziging zoo van Zr. Ms. besluit van den 25sten Februarij 1853, n°. 62, als van art. 19 van het bij Zr. Ms. besluit van den 23sten Mei 1853, n°. 84, goedgekeurde reglement voor het personeel van's Rijks stoomvaartdïenst, bij Zr. Ms. besluit van den 21sten dezer, n°. 71, is bepaald, dat jongelingen die tot scheepsklerk bij 's Rijks zeemagt of als machinist-leerling der 2de klasse bij 's Rijks stoombootdienst aangenomen willen worden, op den eersten Januarij van het jaar, waarin het voor die betrekkingen gevorderde vergelijkend examen zal worden afgelegd , het vijftiende levensjaar reeds, — voor de eersten het zeventiende en voor de laatsten het achttiende nog niet -— zullen moeten zijn ingetreden. Voorts wordt nog medegedeeld, dat de adspiranten voor scheepsklerk, na geneeskundig onderzocht en goedgekeurd te zijn, de navolgende vercischte kundigheden zullen moeten bezitten, als: grondige kennis der Nederlandsche taal; goede bekendheid met de Fransche en Engelsche talen, zoodat zij uit die talen gemakkelijk in de Nederlandsche kunnen vertalen; goed schrift; vlug en vaardig rekenen, waarbij volledige kennis der gewone en tïentallige breuken, het stelsel van Nederlandsche maten en gewigten en de eigenschappen en toepassing der evenredigheden; algemeene en vaderlandsche geschiedenis en aardrijkskunde. Van meer of minder vlug begrip zullen blijken kunnen gegeven worden door het vervaardigen van een opstel of brief over een op te geven onderwerp. Het examen vergelijkend zynde, zullen meerder aangeleerde kundigheden den voorrang geven. De iongelin°*en, die als machinist-leerling der 2de klasse wenschen in dienst te treden, zullen, na insgelijks geneeskundig onderzocht en goedgekeurd te zijn, worden geëxamineerd in het lezen, schrijven en de vier eerste regelen der rekenkunde met _ gebrokens en de decimalen; zij zullen ook den regel van drieën grondig moeten verstaan. De zoodanigen onder hen, die zich daarenboven in de meet- en werktuigkunde, in het regtlijnig teekenen en in de Engelsche taal hebben geoefend, zullen, naar mate hunner vorderingen daarin, het eerst in aanmerking komen. - ■ ...: By het ontstaan van opene plaatsen ot behoefte aan voorschrevene betrekkingen, zal telken jare eene oproeping van de in dezen bedoelde jongelingen in de Nederlandsche plaats hebben, even als zulks voor de adspiranten voor adelborst geschiedt. 's Gravenhage, den 24sten November 1856. De Minister voornoemd, J. S. Lotsij.
Bij Zijner Majesteits besluit van den 22sten November 1856, n". 63, zijn alle vroeger bestaande verordeningen betrekkelijk het van gouvernementswege afnemen van examen der stuurlieden ter koopvaardij, met den lsten December aanstaande ingetrokken en dien ten gevolge de bij het Koninklijk besluit van den 28sten Junij 1852, n°. 54, ingestelde Commissie tot het examineren der Zee-officieren enz. ontlast van het afnemen van de examens der genoemde stuurlieden, onder dankbetuiging aan de leden dier commissie voor hunne ten deze bewezene goede diensten. Zullende, naar aanleiding van voorschreven besluit, de daarbij belanghebbenden zich voortaan tot het afleggen van examen voor stuurlieden ter koopvaardij kunnen aanmelden bij de daartoe in de onderscheidene voorname koopsteden des Rijks ingestelde commissien. De Minister van Marine, J. S. Lotsij.
---

MINISTERIE VAN KOLONIEN.
Ten behoeve der slagtoffere van de rampen die het eiland Groot Sangir,' in Nederlandsch Indie, hebben getroffen, is bij het Departement van Koloniën ontvangen, sedert de giften, vermeld in de Nederlandsche Staatscourant van 22 November 1856, n°. 278, te zamen groot f 3,059.595 door tusschenkomst van heeren Commissarissen des Konings in de provinciën: Zeeland 344.50 Noordholland 39.715 Groningen 127.62 Gelderland 20.00 van iemand te Zutphen, die geen deel heeft kunnen nemen aan de collecte aldaar, een coupon 4 percents W. S. n<>. 11, vervallen 1 October 1856, groot . *. . 3.96 in de bus, geplaatst in het locaal van het Departement van Koloniën 0.04 Te zamen . . f 3,595.43 'sGravenhage, den 6den December 1856. De Minister van Koloniën, P. Mijek.
---

BUITENLANDSCHE BERIGTEN. FRANKRIJK.
In ons vorig nommer is melding gemaakt van het berïgt van den Moniteur betrekkelijk de aanstaande hervatting der Parijsche conferentie. Daartoe, zegt dat officiële blad, is reeds de toestemming verkregen van het meerendeel der mogendheden, die het Parijsche verdrag onderteekend hebben. Volgens de meening van het Journal des Débats is Turkije de eenige onder die mogendheden, welke nog niet formeel hare toestemming gegeven heeft, maar is het zeker dat zij die niet zal weigeren. In het berigt van den Moniteur is alleen sprake van de opgerezen oneenigheden betrekkelijk de uitvoering van het Parijsche verdrag; men meent alzoo, dat de vereffening daarvan, althans naar de bedoeling van het Fransche gouvernement, de eenige taak der nieuwe conferentie zijn zal. Dit schijnt ook de bedoeling van het Londensche kabinet te zijn; immers wordt door zijn orgaan, de Globe, de taak der conferentie daartoe beperkt. » Sommigen (zegt het even genoemde dagblad) vermoeden dat op de nieuwe conferentie ook weder gehandeld zal worden over eene of andere van die aangelegenheden, waarover de gevolmagtigden op het Parysche Congres, in de maand April jl., na het vaststellen der vredesvoorwaarden, onderling goed gevonden hebben hun gevoelen te doen kennen. Wij vertrouwen dat de conferentie zich met die zaken niet zal hebben te bemoeijen, gelijk de bepalingen van het vredes-verdrag haar ook geene bevoegdheid geven om ze te behandelen. De Italiaansche aangelegenheden, de drukpersvrijheid, de voorschriften van het zeeregt voor oorlogstijd, Griekenland, het geschil over Neuchatel, — al die zaken zijn van groot belang voor Europa; maar de belangrijkste, de meest spoed vcreischendc zaak is de regeling van hetgeen het Parijsche verdrag betreft. leder ander onderwerp is van minder gewigt, zoolang Ruslands aanspraak op eenig grondgebied, door welks bezit het den Donau in zijne magt zou krygen, niet door Europa's hoog geregtshof bepaaldelijk afgewezen is. » Wij vleijen ons dus met de vaste hoop, dat de beraadslaging der gevolmagtigden van den tweeden rang op hunne aanstaande zamenkomst niet door het te berde komen van andere en aan de hoofdzaak vreemde punten zal belemmerd worden. Wij zeggen meer: wij begrijpen niet hoe er eenige discussie zou kunnen zijn; er is eigenlijk maar één punt uit te maken; en de gansche zaak zou in tien minuten tij ds afgedaan kunnen worden door zeven lieden wien de behandeling van zaken niet geheel vreemd is. De ware zin der verdragsbepaling betrekkeüjk de grensscheiding tusschen het Russische en het Turksche gebied aan den Donau moet worden gestaafd, in overeenstemming met hare bewoordingen en met de bedoelingen der makers van bet verdrag. Het is eene zeer eenvoudige zaak; en ook wanneer wij behoorlijke ruimte voor de omslagtige vormen der diplomatie laten, kunnen wij ons niet voorstellen, hoe de gevolmagtigden het zouden moeten aanleggen om zich daarmede vele uren onledig te houden. De discussie heeft reeds in de onderscheiden kabinetten plaats gehad; en de uitkomsten daarvan zullen de gevolmagtigden hebben mede te deelen, veeleer dan te onderzoeken. » Een dagblad zegt, dat Engeland zijne toestemming tot de hervattingder conferentie gegeven heeft om reden alleen dat de andere mogendheden zich bereid verklaard hadden om in zijne uitlegging van het verdrag te berusten. Doch zulk eene afspraak zou beneden de waardigheid van al de daarbij betrokken partijen zijn. Er kan, gelijk van zelf spreekt, geene » afspraak" van dien aard bestaan; maar het zou iets zeer buitengewoons zijn, indien na eene gedachtenwisseling van zoo vele maanden, het Engelsche gouvernement onbekend ware met de inzigten welke bij zijne bondgenooten, die het verdrag mede onderteckend hebben, ten aanzien van het betwiste punt bestaan. Ons gouvernement weet, dat de mogend•heden niet schromen zullen, op de conferentie uit te komen voor de inzigten die zij reeds aan elkander hebben medegedeeld; en daarvan zeker zijnde, kan het de uitkomst der nieuwe zamenkomst van diplomaten zonder ongerustheid te gemoet zien." — Do Fransche Moniteur berigt, dat Keizer Napoleon jl. Vrijdag» vergezeld van twee adjudanten, een langen rid ie paard gedaan heeft door die wijken van Parijs, welke vooral door de lagere volksklasse en de arbeidslieden bewoond worden, en dat Zijne Majesteit er door de bevolking met warme blijken van hartelijke toegenegenheid ontvangenis. De ministeriele bladen van Parijs hechten veel gewigt aan dat feit. Zij zeggen, dat de Keizer stapvoets gereden is door naauwe en heuvelachtige straten, alwaar sedert onheugelijke tijden geen Souverein zich vertoond had, en dat overal eene juichende volksmenïgte den Keizer bestendig vergezelde. Volgens het verhaal van den Constitutionnel zou een handwerksman aan een van de personen, die Zijne Majesteit vergezelden , toegevoegd hebben » dat deze dag goede vruchten voor den Keizer zou dragen." Ook in een particulieren brief uit Parys, bij de Brusselsche Emancipation ontvangen, wordt gezegd, dat bij 's Keizers bezoek in de achterbuurten der hoofdstad op nieuw gebleken is, hoe zeer hij nog het vertrouwen en de toegenegenheid der arbeidende volksklasse bezit.
---

