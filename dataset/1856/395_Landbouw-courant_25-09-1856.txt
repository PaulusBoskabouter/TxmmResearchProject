INHOUD.
(Afbeeldingen). Toestel om kokend water in groote hoeveelheid te verkrijgen en door middel van stoom
te koken. Lucerne. 11. Middel tegen de Longziekte lij het Rundvee. Berigten.
---

(Met Afbeeldingen.) TOESTEL OM KOKEND WATER IN GROOTE HOEVEELHEID TE VERKRIJGEN EN DOOR MIDDEL VAN STOOM TE KOKEN.
In de laatste jaren zijn er vele soorten van inrigtingen bekend geworden, waarbij men, op onkostbare wijze, water in groote hoeveelheid koken, of wel veevoeder, hetzij door broeijen of door stoom, gaar kan maken. De meeste echter dezer toestellen zijn vrij kostbaar en het is vooral uit het oogpunt van geringe kosten, gepaard met eene goede werking, dat wij de inrigting, hier boven afgebeeld, onze landbouwers aanbevelen. liet is eene Duitsche uitvinding van HEINRICH FISCHER en die, ter grootte, om vier emmers water te koken, slechts 10 gekost heeft. De oorzaak dat deze inrigting zoo goedkoop IS, wordt gevonden in hare verbinding aan eene gewone kookkagchel en welke kagchel , voor een groot gedeelte van den dag toch gestookt wordende, ook daardoor met zeer weinig kosten het Lenoodigde water kan leveren. Bij Fig. 1 wordt de doorsnede gevonden, Waarbij K de stookplaats aanduidt en a den rooster. In de stookplaats K bevindt zich eene gegoten ijzeren pijp, welke van binnen 5 N. dm. holte heeft en waarvan de wanden 8 tot 9 N. streep dikte hebben. Bij g en i zijn de pijpen aan elkander geschroefd en waterdigt gemaakt. Dit aaneenschroeven is noodig om van tijd tot tijd de pijpen te zuiveren. Die pijp b, c, cl staat minstens 2 tot 3 Ned. dm. boven den grondslag van de ovenplaat en rust in het gat van den muur f, waardoor het verwarmde water naar een ander vertrek geleid wordt. 'let water, verwarmd in de pijp b, b, c, gaat door cl, cl en de opening k naar het vat e, dat Lij Fig. 2 met 2n wordt aangeduid, en bij de kraan n kan opgevangen worden. Tot zoo verre nu bepaalt zich het toestel, om water te doen koken. Verlangt men nu ook veevoeder door stoom gaar te maken, dan doet men het deksel van het vat wz goed sluiten en dwingt alzoo den stoom door de pijp o te gaan in het vat r. De knol- en wortelgewassen enz. rusten hier op den rooster 8, terwijl door middel van de kraan e de onreinigheden worden weggevoerd. De Heer FISCIIER zegt dat hij aan zoodanig toestel een vat heeft, dat vier emmers water kan bevatten, en deze hoeveelheid binnen denzelfden tijd tot koken brengt, als één emmer water, welke in den ketel of den pot zich :)evindt, die dadelijk, in het gat, boven het vuur geplaatst wordt. Volgens den Heer FISCHER kan men de kuipen zoo groot nemen, dat ze 40 tot 60 emmers water bevatten, en zulks zonder dat het de krachten van eene gewone kookkagchel zou te boven gaan, om het water behoorlijk en met weinig brandstof aan het koken te brengen. Op bouwerijen, waar men rog al voor een groot personeel het eten moet koken, zal een zoo. danig toestel veel voordeel aanbrengen, en zeker verre de kosten overtreffen, welke de daarstelling van koken en stomen veroorzaakt.
WTTEWAALL.
---

LUCERNE.
(Meclica,qo sativa 'ANN.) xx. Het is raadzaam de bemesting een jaar vóór de bezaaijing aan te wenden, en wel zoo mogelijk in twee lagen onder elkander. Mien verspreidt den mest over den akker, en bouwe dien onder met den diepgaanden ploeg, zoodat hij ongeveer 45 N.dm. diep komt te liggen. Vervolgens verdeele men de tweede helft van den mest over iedere omgeploegde voor en bouwe dezen onder met een' tweeden ploeg van minder' diepgang, zoodat de mest ter diepte van 20 Ned. dm. geplaatst wordt. Bij het zaaijen der lucerne bestrooije men tevens den akker met poedermest, om de eerste ontwikkeling der jonge planten te bevorderen, tot dat hunne wortels den mestbereiken. De beste gronden voor dit gewas zijn die, welke veel kalk bevatten, verbonden met eene groote hoeveelheid humus. Bij gebrek aan kalkgronden moet men niet verzuimen, dit gemis te vergoeden door mergel, kalk of gips bij herhaling en in ruime mate aan te wenden. Vooral echter is de gips aan te raden, zoowel om het gemak, als om de mindere kostbaarheid. De mest, die voor klaver geschikt is, is het evenzeer voor de lucerne; de oude verdient de voorkeur boven versche. Goed zaad moet geel, glanzig en zwaar zijn; Wit zaad is niet rijp; bruin zaad is bij het ontbolsteren aan te veel kunstwarmte blootgesteld geweest. In allen gevalle is het voorzigtig om geen zaad te koopen, dan na eene voorafgaande beproeving. Men kan de lucerne zoowel in den herfst als in de lente zaaijen ; daar, waar de lente gewoonlijk droog en schraal is, kieze men den herfst; immers als men met de voorbereidende werkzaamheden kan gereed komen, en wel op het einde van Augustus of begin van September. De hoeveelheid is 20 Ned. pd. per bunder. Zaait men in de lente, hetwelk vooral in die streken goed is, waar het voorjaar vochtig is, moet men wachten, tot dat men voor geen late vorst meer te vreezen heeft, daar deze de jonge planten, bij hunne eerste ontwikkeling, zonde vernietigen. Dat tijdstip wordt door het bloeijen van den Meiboom aangeduid. Men zal er ook dit voordeel bij hebben, dat men vóór het zaaijen de schadelijke planten zal kunnen vernietigen. llet is verkieslijk, om in den herfst de lucerne alléén te zaaijen ; zij ontwikkelt zich dan ongehinderd en wordt vóór den winter krachtiger, ten gevolge waarvan zij in het volgende voorjaar de plaats wel betaalt, die zij inneemt, door een' volledigen oogst te leveren. Men zorge den grond wel te verkruimelen, door middel van eggen en rollen, daarna het zaad uit te strooijen en dit ligtelijk te bedekken, door piddel eener egge met doornen. In de lente daarentegen is het beter met de lucerne een ander gewas te zaaijen ; b. v. granen, lijnzaad en andere, die ook wel bij de roode klaver worden uitgezaaid; de keuze is afhankelijk van den aard van den grond. Hierdoor worden de lucerne-planten tegen droogte en warmte beschermd, en tevens, door de opbrengst, de rente van den grond vergoed; daar de lucerne in de lente gezaaid, in het laatst van den zomer naauwelijks eene snede geeft. Men zaait die gewassen vóór de lucerne, of te gelijk met deze; en gebruikt daartoe de halve hoeveelheid van het uitzaad, dat men gewoonlijk bezigt; maar de lucerne altijd het laatst en behandelt ze dan, gelijk boven is aangewezen. In Engeland heeft men wel eens beproefd, om de rijenteelt op de lucerne toe te passen, maar daarbij hebben zich eenige zwarigheden opgedaan. Vooreerst is men genoodzaakt, bij herhaling de schoffelploeg te gebruiken, om te beletten, dat het onkruid in de tusschenruimten de overhand bekome, en in de tweede plaats verkrijgt men wel eene grootere hoeveelheid voeder, maar van eene minder goede hoedanigheid, want de stengels worden zoo zwaar en grof, dat zij verharden, stokkerig worden en voor een groot gedeelte door het vee worden veracht. Als de lucerne in den herfst is gezaaid, zal het goed zijn, 500 N. pd. gips per bunder daarover te strooijen , zoodra de jonge blaadjes den grond beginnen te bedekken; dat zal ze kracht geven om den winter te verduren. Die, welke in de lente gezaaid is, zal men eveneens behandelen, nadat de bovenvrucht zal zijn ingeoogst, en iedere twee jaren in de lente zulks herhalen. Mogt echter de grond geheel van kalk ontbloot zijn, zonde men het zelfs alle jaren kunnen doen. Om te beletten, dat de lucerne door het onkruid worde overmeesterd, moet men tweemaal de handegge bezigen. De eerste maal in den herfst, die op het uitzaaijen volgt, en de tweede maal dadelijk na de eerste snede van het volgende jaar; dit heeft voornamelijk ten doel, om het blijvende onkruid te vernietigen. Later, als de planten goede wortels hebben geschoten, dat is op het einde van het tweede jaar, wordt de Incerne tweemaal geëgd, namelijk in den herfst na de laatste snede, en na den winter, voor dat de planten zich ontwikkelen. Deze bewerking wordt vervolgens jaarlijks herhaald, door middel van den scarificator of schoffelploeg. Om de uitputting van den grond zooveel mogelijk te vertragen, zal het raadzaam zijn eene overbemesting aan te brengen, opdat de mest door den regen opgelost, en naar den ondergrond gevoerd worde. Men -moet daartoe geen' verschen mest gebruiken; want deze bevat eene groote hoeveelheid zaden van schadelijke planten , en ontbindt zich te langzaam, zoodat de werking niet oogenblikkelijk is. Men neme liever verganen mest, vloeibaren mest, poedermest, enz. Met den tweeden winter zal men hiermede aanvangen, en alle twee jaren herhalen, en met de bovengenoemde gipsbestrooijing afwisselen, indien deze ook om de twee jaren plaats vindt. Eindelijk zal ook de besproeijing weldadig voor de lucerne zijn, en na iedere snede kunnen worden aangewend. Men zal daardoor het getal der sneden en ook de opbrengst van deze vermeerderen; maar men zal ook zwaarder moeten bemesten. Men maait de lucerne zoodra zij begint te bloeijen; vroeger of later is nadeelig, met uitzondering van de laatste snede, die gemaaid wordt veicir de bloem, om van het goede weder tot hooijen gebruik te maken. Men gaat met het hooijen te werk, als bij de roode klaver; de lucerne droogt echter wat spoediger dan deze. Zij verliest daarbij 75 ten honderd in gewigt. Haar opbrengst verschilt naar het klimaat, den grond en den ouderdom. In het Zuiden kan deze bij een driejarig lucerneveld wel klimmen tot 13,000 Ned. pond per jaar; in Noordelijker streken echter zal het onder dezelfde omstandigheden zelden meer dan 8,000 Ned. pd. opleveren, en op een grond, die des zomers zeer droog is, wel tot 5000 h 4000 Ned. pd. verminderen. De oorzaak van deze verschillen ligt in het meerdere of mindere aantal sneden, die men in één jaar verkrijgen kan, en van zes tot drie beloopen, naarmate van de meer of min gunstige omstandigheden; ook is de opbrengst van alle sneden niet gelijk. De eerste is gewoonlijk de beste, omdat zij het genot heeft van al de voedende sappen, die sedert het vorige najaar in den grond zijn verzameld; de andere verminderen trapsgewijze. De ouderdom van het lucerneveld heeft ook invloed op de opbrengst. Het eerste jaar is gewoonlijk niet zeer belangrijk; het tweede daarentegen bereikt het maximum, hetwelk ook nagenoeg in het derde wordt verkregen; maar daarna vindt eene vermindering plaats, die eindelijk het opbreken noodzakelijk maakt. Onder middelmatige omstandigheden, ten opzigte van het klimaat, den grond en de bemesting, en aangenomen, dat men vier sneden in het jaar verkrijgt, zal de opbrengst aan droog voeder per bunder zijn ab volgt: 1e Jaar . . 3,200 Ned. pd. 2e » . . 10,500 » » 3° » . 10,000 » » 4. » . . 9,500 » » 5e » . . 8,400 » » 6e » . 7,600 » » 7e » . . 6,600 » » 8e » . . 5,200 » » Totaal . 61,000 Ned. pd. dus gemiddeld per jaar . 7,625 » n Ik ben van goed lueernezaad voorzien. Apeldoorn.
BRUNO TIDDIAN.
---

