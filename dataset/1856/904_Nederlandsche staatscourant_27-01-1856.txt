RUSLAND.
Een telegraphisch berigt meldt dat in Finland weder eene gedwongen leening van° 600,000 zilveren roebels uitgeschreven is tot goedmaking der <>orlogsuitgaven. — Aan de Parijsche effectenbeurs is gisteren eenige daling der koersen bewerkt door het gerucht dat te St. Petersburg volksbewegingen van politieken aard en van oorlogzuchtige strekking hadden plaatsgegrepen. Doch de beurs heeft van het gouvernement mededeeling ontvangen, dat dit een valsch gerucht is.
---

BUITENLANDSCHE BERIGTEN. FRANKRIJK.
Blijkens berigten uit Parijs van 24 Januarij, bij de Indépendance Beige ontvangen, werd aldaar verzekerd dat het Fransche gouvernement zijnen invloed op het Engelsche kabinet met vrucht aanwendde, om het herstel des vredes te bevorderen ; evenwel meende men dat de Britsche bewindslieden niet zonder weerzin en tegenstreven aan dien aandrang toegaven; en hieraan schreef men de koelheid toe, die men thans in de betrekking tusschen den Franschen minister van buitenlandsche zaken en den Britschen gezant te Parijs, lord Cowley, meende op te merken. In den Franschen Moniteur van gisteren leest men dat den_ vorigen da» door lord Cowley aan een gastmaal te Parijs een toast ingesteld ia » op het aanstaande herstel des vredes, en op de regtmatige hoop, » welke de nieuwe onderhandelingen aan de geallieerden en inzonderheid » aan het Engelsche volk geven, van eindelijk de rampen des oorlogs te » zien ophouden." . . De Moniteur noemt dit een zeer gepasten en gewigtigen toast. — Keizer Napoleon heeft eene commissie van regtsgeleerden belast met het ontwerpen van een nieuw wetboek voor de militaire regtspleging. — Twee hoogleeraren in de letteren aan de Parysche hoogeschool, die zich aan het keizerlyke gouvernement aangesloten hebben niettegenstaande hunne gehechtheid aan eene vroegere orde van zaken , zijn dezer dagen bij hunne voorlezingen door studenten herhaaldelijk uitgejouwd, en met zoo luidruchtige bewijzen van afkeuring bejegend, dat zij de Voorlezingen staken moesten. Ten einde de herhaling van zulke tooneelen voor te komen, is bij een besluit des ministers van onderwijs van den 19den dezer bepaald, dat geen student de voorlezingen in de faculteit der letteren te Parijs mag by wonen dan voorzien met eene toegangkaart, die op de eerste aanmaning van de overheden vertoond moet worden ; de intrekking van die kaart zal hem ook den toegan» tot alle andere academische voorlezingen sluiten.
---

DUITSCHLAND.
Aan de Pruissische kamers "is een wets-ontwerp ingediend, waarby de regering gemagtigd wordt om het bij de wet van 20 Mei 1854 bewilligde crediet van 30 millioen rijksdaalders, voor zoover het nog niet door de buitengewone militaire behoeften van 1854 en 1855 uitgeput is, te bezigen ter bestrijding van de buitengewone uitgaven, welke bij het departement van oorlog tot 1 Januarij 1857 mogten blijken noodig te zijn. Uit eene bij dit wets-ontwerp gevoegde memorie blijkt onder anderen , dat ook in het jaar 1855 al de cavalerie-regementen op den voet van oorlog gehouden, en bij de artillerie al de paarden tot bespanning van 8 stukken per batterij voorhanden geweest zijn ; dat bij de overige wapens, even als in het voorafgaande jaar, al de recruten die den lsten April 18ü6 hadden moeten opkomen , reeds den lsten October 1855 in dienst gesteld zijn. Een en ander, gepaard aan de kosten voor aankoop van nieuwe wapenen en andere voorwerpen van uitrusting, heeft in 1855 eene buitengewone uitgave van ruim 10 millioen rijksdaalders veroorzaakt ;in 1854 is ruim 4 millioen buitengewoon uitgegeven, zoodat van het bewilligde crediet nog omstreeks 16 millioen rijksdaalders beschikbaar zyn.
---

NEDERLANDEN.
Bij besluit van 25 January 1856, n". 53, heeft Zijne Majesteit goedgevonden, aan de commissie uit de Staten van Utrecht, belast met het onderzoek omtrent voorgestelde wijzigingen in het ontwerp-reglement voor de beide collegien van den Lekdijk, magtiging te verleenen om na de sluiting der Statenvergadering hare werkzaamheden voort te zetten.
By besluit van 25 Januarij 1856, n». 55, heeft Z. M. goedgevonden aan den ingenieur van den Waterstaat van de lste klasse J. A.Nicolson, op zijn verzoek, eervol ontslag te verleenen , met vrijlating om zijne aanspraak op pensioen te doen gelden. By besluit van 25 Januarij 1856, n°. 59 , heeft Z. M. goedgevonden , tot rector magnificus der hoogeschool te Leyden voor het academiejaar 1856—1857 te benoemen den hoogleeraar J. H. Scholten. Bij besluit van den 26sten Januarij jl., n°. 54, heeft Zijne Majesteit goedgevonden, met intrekking in zooverre van Hoogstdeszelfs besluit van 26 December 1855, n°. 42, tot burgemeester der gemeente St. Philipsland te benoemen A. van Haaften.
By Koninklyk hesluit van 25 Januarij 1856, n°. 63, is benoemd tot ontvanger der directe belastingen , in- en uitgaande regten en accijnsen te Edam c. a., de heer E. Mooijaart, thans ontvanger der directe belastingen en accijnsen te Zaandijk.
---

TURKIJE.
Brieven uit Konstantinopel van den 14den dezer, bij den Paryschen Constitutionnel ontvangen, melden dat de Turksche minister van oorlog eindelijk besloten heeft aan de Engelsch-Fransche commissie rekenschap te doen, en nu door verstrekking van nieuwe fondsen uit de opbrengst «et geldleening in staat gesteld is om de aanstalten tot verdediging Van Klein-Azië voort te zetten.
---

ENGELAND.
Door middel van den telegraaph heeft men iets vernomen van een dagbladartikel alsmede van eene diplomatieke circulaire, waarin het Russische gouvernement het publiek en zijne gezantschappen omtrent de toetreding tot het Oostenrijksche vredesvoorstel ingelicht heeft. Zonder eenig nader berigt omtrent die stukken af te wachten , beijveren de ministeriele dagbladen van Londen zich om dezelve te weerleggen. Volgens de Morning Post mag Rusland niet zeggen dat het toegeeft met het oog op Europa's wensch en belang, en behoorde het te erkennen dat het zich niet langer verweren kan en daarom alleen bukt. De Globe meent dat Rusland door de aanneming van het ultimatum den lof van zelfkennis en voorzigtigheid maar geenszins den lof van gematigdheid verdiend heeft. Dat het Russische gouvernement in zijn officieel dagblad zijne eigen gematigdheid verkondigt, moet, naar het vermoeden der Globe, strekken om te kennen te geven dat de verbonden mogendheden dan ook tot even veel gematigdheid verpligt zijn , hetgeen eene geheel averegtsche gevolgtrekking zijn zou : immers » Rusland kan zonder schande onvoorwaardelijk toegeven (zegt de Globe), omdat het niets verstandigers doen kan; maar de verbonden mogendheden kunnen geen voor Europa's toekomstige veiligheid vereischt beding laten varen zonder ingewikkeld te erkennen dat zij zonder vrucht gestreden hebben." Evenwel wint het vertrouwen op het welslagen der vredesonderhandelingen te Londen meer en meer veld, gelijk ook de Globe in haar beurs* berigt van jl. Donderdag zegt. — Aan de divisie der Engelsche vloot, die te Devonport ligt, is bevel gegeven om zoo veel buskruid en gevulde bommen aan boord te nemen, als zij zonder hinder voor de scheepswerkzaamheden bergen kan.
---

SPANJE.
In de Gaceta de Madrid van 19 Januarij is de wet betrekkelijk de spoorweglinie van Madrid tot Sarragossa uitgevaardigd. Daarbij wordt het gouvernement gemagtigd om aan eene vereenigïng van Fransche kapitalisten en ondernemers concessie te verleenen tot het aanleggen en exploiteren van eenen spoorweg tusschen Madrid en Sarragossa over Guadalaxara, Siguenza en Calatayud, zullende deze concessie echter eerst na verloop van veertig dagen definitief worden, wanneer in dien tijd geen andere en voor den Staat meer voordeelige aanvragen om dezelfde concessie mogten ontvangen zijn. Verder bepaalt de wet dat die spoorwegonderneming door den Staat ondersteund zal worden met een subsidie van dertig duizend gulden voor eiken kilometer spoorwegbaan; van dit bedrag zal, zoodra de spoorweg voor het algemeen vervoer opengesteld is, een derde gedeelte aan "s lands schatkist teruggegeven worden door de provinciën welke de spoorweglinie doorloopt. De geheele spoorweg zal in vyf jaren tijds voltooid worden , en negeij en negentig jaren daarna aan den Staat overgaan.
---

BELGIE.
In de zitting der Belgische Kamer van Volksvertegenwoordigers van eergisteren is door het gouvernement wederom een buitengewoon crediet voor het departement van oorlog aangevraagd, en wel ten bedrage van 2,359,760 francs, bestemd tot verdere verbetering en aanvulling van het materieel der genie en artillerie. In dezelfde zitting is weder gehandeld over de plannen tot versterking en tot uitbreiding der stad Antwerpen. Er is rapport uitgebragt op eene petitie van ingezetenen dier stad, het verzoek inhoudende » dat de Kamer, wanneer zij de wets-ontwerpen betrekkelijk de fortificatien van Antwerpen behandelt, bedacht zy op de noodzakelijkheid om die werken zoo ver van de stad verwyderd te houden dat dezelve niet den onverwijlden ondergang des handels veroorzaken."
Da Kamer heeft, na inlichtingen van den minister van oorlog ontvangen te hebben, besloten hem de petitie toe te zenden. De tegenwoordige staat der zaak is door den minister aldus aangewezen: » Het plan voor het verschanste kamp bij Antwerpen is geheel afgewerkt. Wij zijn in dit vraagstuk, naar wij hopen, tot eene oplossing gekomen, welke zoowel voor het welbegrepen belang van den Antwerpenschen handel, als voor ons defensiestelsel voldoende is. Voor de uitlegging van de noordzijde der stad is het plan insgelijks voltooid; het is naar de ruimste inzigten ontworpen, volgens de voorstellen van deskundigen die als vertegenwoordigers van het stedelijk bestuur van Antwerpen beschouwd kunn en worden. Ik hoop deze plannen over eenige dagen aan de Kamer te zullen kunnen voorleggen." — Blijkens eene officiële opgave hebben de indirecte belastingen in 1855 te zamen 96,767,604 franos aan de Belgische schatkist opgebragt, dat is 6,283,918 francs meer dan in 1854. Terwijl de opbrengst van sommige middelen een weinig minder is geweest dan in het vorige jaar, hebben het registratieregt 1,833,025 fr., het successieregt 1,182,413 fr., de staatsspoorweg- en telegraaphdienst 1,428,767 fr. , de accijnsen 795,855 fr., de regten op den in-, uit-en doorvoer 206,767 fr. meer opgebragt. De opbrengst der indirecte rijksmiddelen is alzoo in België in den tijd van slechts een jaar, in weerwil van den oorlog en de duurte der levensmiddelen, met een vijftiende gedeelte toegenomen. Dit blijk van 's lands welvaart wordt door de Belgische dagbladen als te meer verblijdend aangemerkt, daar de staatsuitgaven door den invloed der tijdsomstandigheden ook toenemen. — Naar aanleiding der bekende zaak van den Gentschen hoogleeraa- Bvasseur is in de Belgische dagbladpevs het beginsel der godsdienstvrijheid weder een punt van discussie geworden. Van de zijde tterlibe, ruien wordt aangemerkt dat het veertiende artikel der Belgische constitutie hetwelk dat beginsel huldigt, in de grondwetgevende vergadering des tijds ook door geestelijken van de Katholijke kerk aangenomen is. Hierop hebben de abten de Haerne en Yerbeke, benevens de kanunniken Vefduin en van Crombrugghe, in de dagbladen verklaard, in welken zin het veertiende artikel door hen bij de beraadslaging over de constitutie aangenomen is. De heer de Haerne, thans nog lid der Kamer van Volksvertegenwoordigers, drukt zich aldus uit: ii De vraag is, of de gewetensvrijheid een louter politiek en constitutioneel, ofwel een natuurlijk en volstrekt regt is. Het antwoord op deze vraag ligt in het opschrift van het hoofdstuk der constitutie, in hetwelk het 14de artikel geplaatst is : dat hoofdstuk handelt over de regten der Belgen en niet, zoo als het werk der Constituerende Vergadering van Frankrijk, over de regten van den mensch. Dit is een zeer wezenlijk verschil tusschen het stelsel der Fransche revolutie van 1789 en het liberale stelsel van ons Nationale Congres. Het eerstgenoemde was eene reactie tegen de vroeger in Frankrijk bestaande inrigting van Staat en Kerk; het werk van het Congres was eene reactie tegön de uitsluitende rigting in het staatkundige en godsdienstige, die door het Protestantsche Holland aan België opgedrongen was. ii Dat de vaststelling van volstrekte regten der Belgen, die door geen vooruitgang der maatschappij in de toekomst aan verandering onderhevig zouden kunnen worden , niet in de bedoeling van het Congres lag, blijkt hieruit, dat het de wijze geregeld heeft, waarop de bepalingen der constitutie alle zonder uitzondering, dus ook de godsdienstvrijheid gelijk do andere vrijheden, gewijzigd kunnen worden. Indien mijne ambtgenooten in het Nationaal Congres de gewetensvrijheid als een volstrekt regt hadden willen vaststellen en niet als een regt van louter politieken en constitutionelen aard, dan zouden zij zich niet met het artikel betrekkelijk de wijziging der grondwetsbepalingen vereenigd hebben. n Men kan de staatshuishouding op de godsdienst grondvesten, of de godsdienst aan den Staat ondergeschikt maken. Ik heb reeds in 1830 herhaaldelijk gezegd dat geen van deze twee stelsels bij ons in de tegenwoordige gesteldheid der maatschappij voor verwezenlijking vatbaar is; daarom is wederzijdsche onafhankelijkheid der godsdienst en des Staats bij ons aangenomen , en de toekomstige zege van het eene stelsel over het andere aan de vrije discussie overgelaten. Onze schoone constitutie kan nog een onbepaalden tijd stand houden, indien België voortgaat ze met zijne bekende wijsheid toe te passen; maar men verlaagt het werk van het Congres, zoo men het gelykstelt met eene afkondiging der regten van den mensch, die in Frankryk nooit minder geëerbiedigd zijn dan toen zij bij besluit waren vastgesteld. Het Congres nam de eischen van het werkelijke leven te zeer in acht, was te afkeerig van bloote bespiegelingen, kortom, bezat het Belgische karakter in te groote mate, om Frankryk op dit punt na te volgen, ten aanzien waarvan wy buitendien ook een tegengesteld voorbeeld in Engeland voor oogen hadden." Hiermede stemt de verklaring der heeren Verbeke, Verduin en van Crombrugghe overeen. Zij zeggen , in der tijd voor de godsdienstvrijheid gestemd te hebben, » omdat men van twee kwaden het minste kiezen en nimmer het onmogelyke beproeven moet."
---

