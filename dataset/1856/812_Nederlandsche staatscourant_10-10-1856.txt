NEDERLANDEN.
Bij Koninklijk besluit van den Bsten October 1856, n°. 112, is de heer jhr. C. F. Geldman, gouverneur der Moluksche eilanden, benoemd tot ridder der orde van den NeMerlandschen Leeuw. De beer Barnet Li/on is erkend als consulair agent van Frankrijk te Paramaribo. Bij Koninklijk besluit van den 18den September 1856, n°. 68, is aan jhr. I. J. Rammelman Elsevier jr., oud-gouverneur van Curacao en onderhoorigheden, een eervol ontslag verleend uit zijne betrekking van majoor-kommandant van de schutterij en den landstorm op Curacao, onder dankbetuiging voor de langdurige diensten door hem daarin bewezen. Bij Koninklijk besluit van den 28sten September 1856, n°. 101, is op het daartoe door hem gedaan verzoek, aan den kapitein der artillerie van het leger in Nederlandsch Indie, gewezen waarnemend directeur der fabriek voor de marine, het stoorawezen err de nijverheid te Soerabaija, G. J. Stipriaan Luiscius, thans met verlof hier te lande, een eervol ontslag verleend uit Zijner Majesteits militaire dienst, onder toekenning van pensioen. Bij Koninklijk besluit van den 2den October 1856, n°. 65, is tot procureur-generaal in de kolonie Suriname benoemd do heer mr. J. W. Gefken, thans advocaat-generaal bij het provinciaal geregtshof in Zuidholland.
---

MINISTERIE VAN KOLONIEN.
Voor do -noodlijdenden ten gevolge van aardbevingen, brand_ en andere onheilen, waardoor eenige eilanden in den Molukschen Archipel, in de baanden Junij en Julij 1855, zijn geteisterd, is bij het Departement van Koloniën ontvangen , sedert de giften, vermeld in de Nederlandsche Staatscourant van 23 Augustus 1856, n°. 200, te zamen groot f 23,130.135 door tusschenkomst van den heer Staatsraad, Commissaris des Konings in de provincie Gelderland .... 1.55 Te zamen ... f 23,131.685 Ten behoeve der slagtoffers van de rampen die het eiland Groot-Sangir, in Nederlandsch Indie, hebben getroffen, is bij bedoeld Departement ontvangen, sedert de giften, vermeld in de Nederlandsche Staats-courant van 14 en 15 September 1856, n°. 219, te zamen groot f 410.00 van den heer A. Prins te Schiedam 10.00 van een onbekende, in eenen brief met onleesbaar postmerk, geteekend Jan, een vervallen muntbiljet dd. 15 October 1849 , n°. 299,305, groot f 10 Memorie. Te zamen . . f 420.00 — 'sGravenhage, den Bsten October 1856. De Minister van Kolomen, P. Mijek.
---

BUITENLANDSCHE BERIGTEN. FRANKRIJK.
Volgens brieven uit Parijs van eergisteren , den 7den dezer, was aldaar de hoop op een minnelijken afloop der Napelsche aangelegenheid schier geheel verdwenen. Algemeen werd verzekerd, dat Koning Ferdinand onverzettelijk elke bewilliging weigerde, zoodat de Westersche mogendheden of met eene vernederende afwijzing genoegen nemen of tot gevaarlijke maatregelen overgaan moesten. Een door de Londensche Times van eergisteren medegedeeld schrijven Hit Parijs zegt: » Naar do jongste berigten uit Napels is de Koning minder dan ooit tot toegeven gezind, terwijl de gisting der gemoederen er ten top gestegen is. De vertoogen der mogendheden worden telkens met onverschilligheid of trotschheid beantwoord ; en het is te denken, dat de Koning, wiens kracht in zijne magteloosheid gelegen is , een stelsel Van lijdelijk verzet zal aannemen, en zoo doende Frankrijk en Engeland «al uittarten om de uiterste middelen te werk te stellen. Hij gevoelt zich door den bijval van Rusland gesterkt; en Oostenrijk wordt, althans te Napels, verdacht van een dubbelzinnig gedrag in deze zaak. n Dit een en ander wekt hier groote bezorgdheid, hetgeen, gepaard aan de finantiele krisis in Frankrijk en de daaruit natuurlijk voortvloeijende misnoeo-dheid des publieks, voor Koning Ferdinand waarschijnlijk «ene reden te meer is, om van dit land geene harde maatregelen te verwachten. . , » Ik heb reden, om te denken, dat hier nog geen bepaald besluit dienaangaande genomen is; en het is zeker dat Keizer Napoleon de hand niet wil leenen tot cenigen stap die de misnoegden in Italië zou aanmoedigen om tegen hunne regering op te staan. Het is daarom zelfs nog onzeker, of er Fransche oorlogsschepen naar Napels zullen gezonden worden » Buiten de netelige aangelegenheid van Napels zijn er nog andere zaken, die onverwijlde beslechting vereischen, vooral de politieke gesteldheid der Donau-vorstendommen en de geschilpunten betrekkelijk de uitvoering van het vredesverdrag, welke tusschen Rusland en de verbonden mogendheden aanhangig zijn. 11 Deze punten worden op zich zelve niet van groot gewigt geacht; maar zij geven aan Oostenrijk eenen grond om de Donau-vorstendommen bezet te houden ; en men wenscht hetzelve dat voorwendsel zonder verder tijdverlies te ontnemen. Hierom zal onverwijld een congres van diplomaten te Parijs belegd worden, hetwelk alles, naar men verwacht, in een paar zittingen zal afdoen."
---

ITALIË.
Den 7den dezer is, gelijk de telegraaph berigt, voor Ajaccio, op Corsica , een Engelsen eskader van 7 linieschepen en 2 korvetten aangekomen. Te Toulon was men gisteren, gelijk de telegraaph meldt, nog in het onzekere , of en wanneer het aldaar gereed liggende smaldeel der Fransche vloot bevel ontvangen zou om naar Napels te stevenen. De Oesterreichische Zeitung, een der organen van de Oostenrijksche bewindslieden , zegt onder dagtcekening van 5 October: »De meeste buitenlandsche bladen berigten, dat de Oostenrijksche regering een smaldeel uit Pola zou hebben doen tiitloopen , om aan de demonstratie tegen Napels een werkdadig deel te nemen. Dit berigt is voorbarig. Tot heden heeft alleen de keizerlijke oorlogsstoomboot Elisabeth bevel ontvangen om naar de Golf van Napels te stevenen en aldaar post te vatten". — Het berigt, dat er aan de oostelijke grenzen van Picmont dezer dagen onlusten zouden voorgevallen zijn, heeft zich niet bevestigd. Alleen wordt in berigten uit Genua gewag gemaakt van een voorval , hetwelk tot dat gerucht aanleiding kan gegeven hebben : er zou, namelijk, te Carpineto, in het hertogdom Modena, door een deel der bevolking een oproerige geest aan den dag gelegd, en leve Piemont! leve Koning Victor Emanuel! geroepen zijn. Daarbij wordt gevoegd, dat de Hertog van Modena bevel heeft gegeven, om de grenzen van zijn gebied naar den kant van Piemónt door fortificatie-werken beter tegen eenen inval te beveiligen. — Een bij de Indépendance Beige ontvangen schrijven uit Genua van 4 October verzekert, dat de regeringen van Parma en van Modena na lange aarzeling en met weerzin besloten hebben tot vernieuwing van het tolverbond met Oostenrijk.
---

TURKIJE.
De Porte heeft zich tot de mogendheden , die het Parijschc vredesverdrag onderteekend hebben, gewend met een betoog dat het terrein en de eilanden aan den mond van den Donau niet behooren onder het door Rusland aan Moldavië afgestane deel van Bessarabie, maar weder in het onmiddellijke bezit van Turkije moeten komen, vooral om reden dat zij nooit een deel van Bessarabie uitgemaakt hebben. Dit betoog is onder dagteckening van den 7den Augustus jl. door do Porte aan hare vertegenwoordigers in het buitenland gerigt, en wordt door den Parijschcn Constitutionnel medegedeeld. — Het Journal de Conslantinople , een onderhandsch orgaan der Porte , zegt in zijn nommer van 29 September jl., dat het geschil betreffende het bezit van Bolgrad en van het Slangen-eiland een meer en meer bedenkelijk voorkomen aanneemt, en dat het Engelsche eskader in den Eosporus deswege bevel uit Londen ontvangen heeft om zich weder - in do Zwarte Zee te begeven. Inde ministeriele dagbladen van Londen leest men een berigt van den Donau, volgens hetwelk de Russische gezant te Konstantinopel, in overleg met de Turksche bewindslieden, bezig is eenen uitweg te zoeken om uit de moeijelijkheden betreffende Bolgrad te geraken. Naar datzelfde berigt is het meerendeel der Kuropeschc commissie voor de reorganisatie van het bestuur der Donau-vorstendommen geenszins gezind om hare taak door de Porte tot het binnenlandsche beheer te laten beperken, maar meent zij ook op de regeling van de betrekking dier landen onderlin"-en met andere Staten bedacht te moeten zijn; met welk gevoelen de gezant van Frankrijk niet alleen maar ook die van Engeland scheen in te stemmen. In Moldavië scheen de vereeniging der Donau-vorstendommen tijdens het bestuur van den afgetreden Hospodar, door wien zij ijverig voorgestaan werd, de schier algemeene wensch der bevolking te zijn. Doch zijn opvolger heeft, gelijk uit Konstantinopel aan de Indépendance Beige geschreven wordt, aan de Porte adressen tegen de vereeniging gezonden, die in twaalf van de Moldavische districten door nagenoeg 100,000 personen onderteekend zijn , terwijl ook uit de overige districten adressen van die strekking verwacht werden. Het aangehaalde schrijven meldt, dat bij de Porte een ontwerp eener spoorweglinie tusschen Varna en Rustschnck opgemaakt is, waarvan de uitvoering aan particuliere ondernemers zou opgedragen worden.
---

RUSLAND.
Keizer Alexander heeft bij zijne troonsbcklimming bevolen eene nieuwe statistiek vau de bevolking zijns rijks op te maken. De Monüeur de VArmee, een dagblad hetwelk te Parijs van wege het Fransche ministerie van oorlog uitgegeven wordt, zegt reeds eenige uitkomsten van dien arbeid te kunnen mededeelen. Naar de opgave van dat blad is gebleken, dat het aantal onderdanen van Keizer Alexander drie en zestig millioen beloopt. De volkstelling bij de troonsbcklimming van wijlen Keizer Nikolaas leverde een totaal van een en vijftig millioen zielen op; de bevolking vanhet Russische rijk zou alzoo in dertig jaren tijds met twaalf millioen zielen zijn vermeerderd. Op die wijze voortgaande, zou zij op het einde dezer eeuw tot honderd millioen aangegroeid zijn.
---

