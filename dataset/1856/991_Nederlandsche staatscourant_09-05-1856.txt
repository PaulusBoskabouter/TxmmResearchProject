NEDERLANDEN.
Bij Koninklijk besluit van 7 dezer, n°. 71, is de staatsraad in buitengewone dienst L. W- van Mesritz benoemd tot administrateur van het —Troon-domein, met eervol ontslag als administrateur van de Particuliere domeinen des Konings en bevordering tot kommandeur van de orde van den Nederlandschen Leeuw, ten blijke van Zijner Majesteits bijzondere tevredenheid wegens de veeljarige, trouwe diensten, in het beheer dier «domeinen door hem bewezen.
---

BUITENLANDSCHE BERIGTEN. ENGELAND.
Het adres van het Britsche Parlement aan de Kroon, tot betuiging Van blijdschap over den vrede, is ook door het Lagerhuis aangenomen, nadat aan de beraadslaging daarover nog de geheele zitting van 6 Mei besteed was. In deze zitting is, benevens de reeds vroeger aangeroerde punten, vooral ook het protokol der zitting van het Parijsche Congres van 6 April behandeld. De daarin vervatte klagten over den toestand van Italië werden algemeen beaamd , maar niet de klagten over de Belgische drukpers; en verscheiden sprekers verklaarden dat lord Clarendon eene poging tot vernietiging der drukpersvrijheid in Europa niet had behooren aan te moedigen maar nadrukkelijk daartegen had moeten protesteren. Hierop antwoordde lord Palmerston dat Harer Majösteits gouvernement er zelfs niet aan dacht, zich in de binnenlandsche aangelegenheden van België of van eenigen anderen onafhankelijken Staat te mengen. Ten slotte is het voorgestelde adres onveranderd aangenomen, zonder hoofdelijke stemming; de oppositie-partij achtte niet raadzaam hare getalsterkte te doen blijken, en, even als in het Hoogerhuis, erkende zij hare zwakheid door niet te verlangen dat het adres in stemming gebragt wierd. Het amendement van den heer Phillimore, strekkende om de verklaring van het Parijsche Congres betrekkelijk het zeeregt in oorlogstijd en bepaaldelijk de afschaffing van het regt van visitatie at' te keuren, vond weinig of geen ondersteuning en is door den voorsteller ingetrokken. De uitkomst van de beraadslaging des Parlements over het beleid en den afloop der vredesonderhandelingen heeft aan het ministerie Palmerston nieuwe vastheid bijgezet. — Van wege den minister van oorlog is aan de Londensche dagbladen medegedeeld, dat de vermindering, die het budget van zijn departement Voor het loopende dienstjaar ten gevolge van het herstel des vredes ondergaan zal, niet minder dan twintig millioen pond sterling bedraagt. Het totaal van dat budget is eenige weken geleden, gelijk men zich herinnert, voorloopig op vier en dertig millioen gesteld.
---

ITALIË.
In de zitting der Sardinische Kamer van Volksafgevaardigden van jl. Dingsdag is (gelijk de telegraaph meldt) door een lid van de ministeriele partij eene interpellatie aan het gouvernement gerigt betrekkelijk het beleid en den afloop der vredes-onderhandelingen. De graaf Cavour verklaarde zich bereid om de gevraagde inlichtingen te geven, maar voegde er bij, dat de onderhandelingen betrekkelijk de zaken van Italië nog niet afgeloopen waren ,■ en dat hij zich alzoo daarover niet met volkomen vrijheid uitlaten kon. Hij betoogde verder dat er met het vredesverdrag veel Voor de zedelijke en stoffelijke belangen van geheel Europa gewonnen Was. Ook voor de bijzondere belangen van Italië en Piemont leverde de vrede, zijns inziens, zoo al geene bepaalde voordcelen , dan toch goede vooruitzigten op : immers de zaken van Italië waren in het Parijsche Congres ter sprake gebragt en Piemonts inzigten dienaangaande door de Westersche mogendheden omhelsd; de verdere behandeling daarvan was door Oostenrijk belet met de bewering dat de zaak buiten de bevoegdbeid van het Congres lag; desniettegenstaande was de uitkomst dat de Aangelegenheden van Italië een Europeesch vraagstuk geworden waren. Aangaande den staat der betrekkingen tusschen Piemont en Oostenrijk gaf de minister te kennen dat er nog geene toenadering had plaats gehad , dat het Sardinische gouvernement volhardde bij de vorderingen welke bet tegen het Weener kabinet en tegen de Lombardische regering vroeger bad ingebragt, en van het alvermogen der publieke opinie vol vertrouwen de herstelling zijner grieven verwachtte. — Een particulier schrijven uit Parijs, door het Brusselsche dagblad I* Nord medegedeeld, zegt: »De pauselijke nuntius te Parijs, mgr. Sacconi, zffcft, na de officiële bekendmaking van hetgeen in de zitting van het vongreg van 8 April voorgevallen was, eene nota aan het Fransche gouvernqment ingediend, ter beantwoording der klagten welke in die 2'Uing tegen het bestuur van den Kerkdijken Staat ingebragt zijn. Die nota "'ijst op de hervormingen welke Pius IX reeds ingevoerd heeft, en op het belangrijke ambtsbetrekkingen die in den Kerkelijken Staat nu 'eeds door leeken worden waargenomen. De pauselijke legaat, die in Frankrijk komt om het hoofd der Kerk bij den doop van den e*zerlyken Prins te vertegenwoordigen, zal een, meer uitvoerig antwoord j medebrengen, hetwelk nog meer regtstrceks van den Heiligen Vader afkomstig is." De briefschrijver spot met de grootspraak der vrienden van den graaf Cavour, welke willen doen gelooven dat hij te Parijs de grondslagen gelegd heeft voor eene nieuwe orde van zaken in Italië; en verder schrijft hij : ii Het Turynsche kabinet schijnt zoo vast van de naaste toekomst goede kansen en groote gebeurtenissen in Italië te verwachten, dat het, niettegenstaande het herstel des vredes en den slechten staat zijner geldmiddelen, maatregelen neemt om zijne legermagt op de tegenwoordige sterkte te houden." — De Parijsche correspondent van de ministeriele Londensche Morning Post schrijft onder dagteekening van 5 Mei i n Ik heb mededeelingen uit Parma ontvangen. De Oostenrijksche krijgsmagt aldaar werd bestendig vermeerderd, alhoewel het officiële dagblad het tegendeel verzekert. De versterkingen komen bij kleine detachementen in het hertogdom. Een commissaris van het Oostenrijksche gouvernement en een vertrouweling der Groothertogin-regentes hebben het bestuur in handen. Politieke gevangenen worden niet alleen naar Mantua maar ook naar Stiermarken gezonden. De Oostenrijkers vormen een groot legerkamp te Somma. Men verwachtte dat het Engelsche gouvernement door het Sardinische uitgenoodigd zou worden om een eskader naar de baai van Spezzia te zenden. De betrekking tusschen Oostenrijk on Piemont was alles behalve vriendschappelijk."
---

GRIEKENLAND.
Aan de Londensche Morning Post wordt uit Athene, onder dagteekening van 23 April, gemeld dat het Grieksche gouvernement geprotesteerd heeft tegen het voortdurend verblijf van Engelsche en Fransche troepen in Griekenland. » Een van de hier uitkomende dagbladen (zegt de briefschrijver), de Minerva, deelde gisteren mede hetgeen lord Palmerston onlangs in het Lagerhuis over den jammerlijken toestand van Griekenland gezegd heeft, en maakte tevens eenige nieuwe daden van struikroovers bekend. Dit blad werd op aandrang van eenige hovelingen in het militair casino alhier verbrand, tot groote verontwaardiging van het publiek. Ter zelfder tijd werden door den Franschen vlootvoogd, op het berigt van struikrooverijen in de provinciën, troepen afgezonden om verscheiden punten tusschen Athene en Thebe te bezetten en aldaar voor de openbare veiligheid te waken. » Dit eert en ander verwekte ten hove zoo veel verbolgenheid , dat de ministers bevel ontvingen om aan de gezanten van Engeland en Frankrijk een protest te zenden tegen de inlegering van Engelsche en Fransche troepen in Griekenland. De gronden welke in deze veelbeduidenJe nota aangevoerd worden, komen hierop neder, dat door het herstel des vredes die inlegering onnoodig geworden is. 11 De Koningin en de Russisch-gezinde partij, welligt ook de Oostenrijkers , wenschen dat de Engelsche en Fransche troepen vertrekken voor dat de algemecne verkiezingen tot vernieuwing der wetgevende kamers plaats hebben; want ten hove meent men, na de verwijdering der vreemdo troepen, de verkiezingen te zullen kunnen leiden en allo tegenstanders der Russisch-gezinde staatkunde uit de wetgevende raagt te zullen kunnen weren."
---

TURKIJE.
Berigten uit Konstantinopel van 28 April behelzen geen nieuws van belang. Zij melden dat de Porte voortging maatregelen te nemen tot herstel der openbare orde en veiligheid in Syrië, maar gewagen niet van den opstand in Arabic, welke volgens de laatstvorige berigten een bedenkelijk voorkomen scheen aan te nemen. Do Parijscho Constitutionnel zegt: n Onze brieven uit Konstantinopel van 24 April melden, dat de Porte bevolen heeft, een gedeelte der Turksche troepen, die in de Krim gediend hebben, onverwijld naar eenige streken in het binnenland te zenden, vooral naar Syrië, alwaar sedert het begin van den oorlog nagenoeg geene Turksche troepen meer zijn. Deze maatregel is een gevolg van de onlangs te Naplus voorgevallen onlusten en van het vaste der ministers om overal de wet en het gezag der Porte te doen eerbiedigen. Een 'hoofdambtenaar van de Porte is naar Naplus gezonden , om aldaar, gezamenlijk met den Pacha van Jeruzalem, een scherp onderzoek naar het gebeurde te doen. De Porte is voornemens de schuldigen, tot afschrik voor anderen, met' de uiterste strengheid te straffen. 11 De jongste berigten die het Turksche gouvernement uit alle anderó oorden des rijks ontvangen heeft, zijn gunstiger. Overal was het rustig, zelfs in de twee of drie plaatsen , alwaar de afkondiging van den firman tot emancipatie der rajahs aanleiding had gegeven tot blijken van misnoegen van de zijde der bevolking. ii Den 22sten zyn ongeveer twee honderd Circassiers, met Ibrahimbey aan hun hoofd, te Konstantinopel aangekomen, om aan den Sultan een adres aan te bieden waarin de Circassiers en Abassiers smeeken om het behoud hunner onafhankelijkheid onder het oppergezag der Porte. Deze deputatie is door de Turksche overheden met onderscheiding en welwillendheid ontvangen." — Men herinnert zich dat omstreeks een jaar geleden door Tunitaansche soldaten een moorddadige aanval op het Fransche hospitaal te Konstantinopel gedaan is , en dat de Porte aan den Franschen gezant voldoening en strenge bestraffing der schuldigen beloofd heeft. De zaak werd door eene gemengde commissie van Fransche en Turksche officieren onderzocht; en thans wordt de uitslag door een dagblad van Konstantinopel medegedeeld : drie personen eijn deswege ter dood, en vijf tot dwangarbeid veroordeeld; dit strenge vonnis is door den Sultan bekrachtigd, maar op voorspraak van den Franschen gezant heeft bij aan de drie ter dood veroordeelden lijfsbehoud geschonken en hen tot levenslangen dwangarbeid verwezen.
---

