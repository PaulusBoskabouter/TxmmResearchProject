(Met Afbeeldingen.) HANDPOTER VAN LEDOCTE.
1. In No. 46 van dit 'Weekblad 1855, werd het -Verslag opgenomen van proeven met den handpoter van LEDOCTE , op de boerderij der Landhuishoudkundige School te Groningen. Wij voegden daarbij eenige afbeeldingen van het werktuig zoo als die in N.. 33 van den jaargang 1852 voorkwamen. Sedert zien wij ons, door de goedgunstige beschikking van Z. M. den Koning, in staat gesteld om dit werktuig te leeren kennen en acht ik mij verpligt op de beschrijving terug te komen, daar deze handpoter van eene geheel andere zarnenstelling is, dan wij ons vroeger voorstelden. Uit bijgaande afbeelding blijkt dat de poter twee bussen bevat, waarvan de een voor zaad en de ander voor poedervormigen mest bestemd is. Beiden vallen naar beneden tot dat zij stuiten op de twee platen van blik, die met een kruk heen en terug geschoven worden. Bij het toehalen van de kruk vult zich de afstand tusschen de twee blaadjes blik, en bij het terug brengen 'van de kruk in de voorgaande positie, valt het zaad en de mest door de openingen die zich ook jo het onderste plaatje bevinden, op den grond. Dit leggen van het zaad op den grond gaat zeer schielijk en bijzonder geregeld, doch een dergelijk zaaijen kan niet goed plaats vinden, tenzij men ook van de werktuigen gebruik maakt welke LEDOCTE daartoe uitvond en die als het ware een geheel met dezen poter uitmaken. Intusschen heb ik mij overtuigd dat de werking van den poter uitmuntend is, en dat de fouten door de Heeren Prof. VAN HALL en C. RiiMELINGII daaraan opgemerkt, alleen het gevolg waren, doordien er een koperen buisje aan ontbrak, waardoor de afstand van de twee blikken plaatjes wat vergroot wordt. Daardoor werd het mogelijk dat door mij ook erwten en paardeboonen geregeld uitgezaaid wierden, gelijk mede haver en garst , zonder dat er korrels, van eenig belang ten minste, werden doorgesneden. Tot de werktuigen welke bij dit stelsel van zaaijen behooren, moet in de eerste plaats genoemd worden de markeur, welke wij hier boven afgebeeld voorstellen, en die zoodanig is ingerigt, dat hij ook in een zaadbedekker, schoffel, egge en aanhooger kan veranderd worden. Met behulp van eenen ijzeren stang worden 4 puntig uitloopende en gebogen ijzeren staven op den afstand gezet, waarop men de planten wil zaaijen en nadat daarmede over het land ruiten zijn g Irokken , wordt het zaad met den poter op de oppervlakte van den grond gebragt. Nu verandert men den markeur in een zaadbedekker door er twee binnenwaarts staande schopjes aan te schroeven, die door een rol gevolgd worden. liet zaad, alzoo bedekt, laat men ontkiemen, om, zoodra de plantjes eenige grootte hebben erlangd, den akker ruitsgewijze op te schoffelen.
---

HET DORSCHEN VAN KOOLZAAD IN HOLSTEIN.
Het is bekend dat in vroegere eeuwen aanzienlijke verhuizingen van Nederlandsche landbouwers naar verschillende streken van Duitschland plaats vonden, en dat vooral in nolstein vele landgenooten zich vestigden. De pachter van eene hoeve waar vooral melkvee gehouden wordt, heet daar in sommige streken Holleinder en de melkerij zelve wordt Holldnderei genoemd. Ook in de wijze, zoo als aldaar tegenwoordig nog het koolzaad op het veld gedorscht wordt, meenen wij de oude Bataafsche afkomst terug te vinden. Tegenwoordig wordt bij ons nog veel koolzaad op het veld gedorscht, doch vroeger had dit bijna uitsluitend plaats, en wanneer wij de wijze vergelijken zoo als zulks in Holstein nog plaats heeft, dan zal men daarin, met enkele wijzigingen, ons koolzaaddorsehen terug vinden. Eene beschrijving van het koolzaaddorsehen, in Holstein in gebruik, heb ik te danken aan de vriendelijke mededeeling van den Heer EUGENE TISSERAND , die op last van den Keizer van Frankrijk, eerst in Engeland den akkerbouw en later in ons land zich bezig heeft gehouden om de veeteelt en vooral de zuivelbereiding te leeren kennen. De Heer TISSERAND heeft te dien einde zich geruimen tijd te Bodegraven en te Zwammerdam opgehouden, en daar met het boter- en kaasmaken, tot in de kleinste bijzonderheden, zich bekend gemaakt. Wegens de Parijsche Vee-Tentoonstelling in Junij van 1845 naar Frankrijk teruggekeerd, heeft hij in den zomer van het voorgaande jaar nogmaals den vereerenden last gekregen, om andermaal den toestand van den landbouw in andere landen na te gaan, waartoe hij met Zweden en Denemarken een aanvang nam. Uit Friederiebstadt ontvingen wij van hem eenen brief, welke onderstaande bijzonderheden behelsde: Het koolzaad wordt door mannen en vrouwen met den sikkel gesneden, en aan kleine garven op het land nedergelegd. De plant wordt digt bij de eerste vertakking afgesneden en er blijft alzoo een bijzonder lange stoppel, van 5 palm ongeveer, op den akker staan. Zoodra het zaad voldoende droog is, wordt er te midden van het veld een terrein afgezonderd dat ondiep omgeploegd en goed fijn geëgd wordt. Hierop legt men de zaadsprei, welke aan de kanten 4 tot 5 palm wordt opgezet. De grootte van de sprei, binnen den vierkanten wal , heeft bij 15 el lengte eene breedte van 12 el. Zij wordt op afstanden van eene halve el met houten pennen vastgelegd. Het koolzaad wordt naar de sprei gebragt op sleden waarop een vierkant houten raam is gelegd dat met doek is overtrokken. Op dit raam is van voren en van achteren een plankje be-. vestigd, waarop twee vrouwen (aan iedere zijde een) zich bevinden, om het koolzaad dat aangegeven wordt, goed te leggen. Dit aangeven geschiedt mede door vrouwen, die het koolzaad van den grond ligten met behulp van een houten vorkje, dat met eenen grooten gekrouiden tand en een klein tandje voorzien is. Somtijds ontbreekt de kleine tand en dan wordt deze door den duim vervangen. Dit gereedschap bestaat ook wel uit een krom gebogen ijzeren staafje, met leder aan het handvat overtrokken. Bij let opnemen legt de vrouw hare linkerhand op het koolzaad, en de garf met het vorkje opnemende, brengt zij deze op de slede, waar de straksgenoemde vrouwen het weder met een dergelijk vorkje opnemen en verschikken. Zij laden het zaad met de zaadeinden naar binnen en gaan daarmede voort tot dat er eene hoogte van 1.5 tot 2 -el bereikt is. De slede wordt getrokken door een paard, waarop een jongen zit, welke aanrijdende, dit telkens aan de schiksters toeroept. Zoodra de slede geladen is, wordt er dwars over het raam een touw geslagen, hetwelk aan twee tegenover elkander geplaatste handvatsels , schuins over het zaad wordt vastgemaakt. Er zijn gewoonlijk vier sleden in gebruik, waarvan er twee geladen worden, een onder weg is en een die ontladen wordt. Bij ieder der twee sleden welke men laadt, bevinden zich 3 opgeefsters en 2 schiksters, terwijl iedere slede nog door een meisje gevolgd wordt, die alle stronken, welke blijven liggen, opraapt. Bij kleine afstanden gebruikt men slechts 3 en soms maar 2 sleden. De geladene slede -.wordt in een kleine draf naar de dorschplaats gebragt en daar door twee -man op den rand van de zaadsprei opgewacht, die onmiddelijk het touw losmaken, het raam bij de handvatsels opbeuren en let half omwenden, -waardoor het koolzaad op de sprei uitgestort wordt. Dit zaad wordt door '2 man, metliouten vorken in een langwerpig dorsehbed, van 4 tot 5 palm dikte, gelegd, terwijl twee anderen, met houten harken let wat schikken en de stronken, welke er buitengevallen zijn, op het bed brengen., -Hierop volgen 8 dorsdhers , (vier aan weérszijden) die op de maat zeer snel en met kracht het zaad met den gewonen vlegel dorschen. Tiet eenmaal gedorschte zaad wordt door 4 man en met houten vollen opgeschud en omgekeerd, en onder dat omkeeren naar de andere zijde van den sprei vergooid, waar nu het dorschbed wordt aan gelegd. Vier andere lieden met hallen, nemen alle stronken en kleine stroodeelen weg, welke de omkeerders niet niedenemen , en gooijen die op /het vernieuwde dorschbed. Op deze volgt nu nog een man, die met een bezem alles aanveegt. -Terwijl men nu het koolzaad voor de tweede maal dorscht, wordt het zaad met de haauwen door de harkers met den rug van de harken naar een der hoeken van de zaadsprei weggeschoven. Zoodra het koolzaad voor de tweede maal gedorscht is, zoo ligt aan de overzijde weder een nieuw bed gereed. Op de plaats waar men het gedorschte zaad schuift, loopt de grondslag schuin op, ter hoogte van een el , met een hoek van 45.. Door nu het zaad tegen deze hoogte op te harken, vallen de korrels terug en wordt het op die wijze reeds ten ruwste gezuiverd. Twee vrouwen maken het nu verder schoon, waarvan de eene, eene ijzeren zeef, tusschen twee staken opgehouden, in eene schuddende beweging houdt, en eene andere met een houten schop het zaad er in brengt. Alzoo wordt het in zakken _gedaan om later gewand te worden. De 8 dorschers wisselen , telken ure, af met de 4 schudders en de 4 harkers. Degene welke het gedorschte stroo wegbrengt wordt niet vervangen, gelijk ook niet de aanveger. Deze laatste echter is de aannemer van het dorschen en houdt tevens het oog.over den gangvan het geheele werk. De 17 man die dorschen, schudden, harken en het stroo wegbrengen, kosten bij aanneming f 19. De vrouwen worden tegen 56 cents per dag aangenomen. De Heer TISSERAND roemt bijzonder de groote orde welke bij dit dorschen heerscht , en dat zulks wel het geval moet zijn, blijkt uit de omstandigheid, dat met dit personeel, op een dag van 12 uren, 2 bunders goed bezet koolzaad gedorscht wordt. Daartoe zijn noodig behalve den aannemer: 8 man die dorschen. 4 » » schudden en het bed leggen. 4 » » harken en wegschuiven,. 1 » » het stroo wegbrengt. 6 vrouwen » opgeven. 4 » » laden. 2 » » ziften. 2 meisjes » lezen of garen. 4 jongens » rijden. Alzoo 17 mannen; 12 vrouwen, 2 meisjes en 4 aankomende jongens. Uit deze beschrijving herkent men, zoo het mij voorkomt, eene gemengde wijze van koolzaadoogsten volgens Zeeuwsche en Hollandsche wijze, waar ook dit dorschen aan eenen zoogenoemden kool-kleedbaas wordt aanbesteed. In de kleistreken van de provincie Utrecht en Gelderland, waar nog koolzaad te velde gedorscht wordt, berekent men noodig te hebben 40 man, om ruim 2.5 bunder ongeveer op een dag af te dorschen. Sedert echter de zaadwagens werden uitgevonden, is het dorschen in huis meer algemeen geworden. Die wagens zijn zeer doelmatig, namelijk uit een zeer laag onderstel bestaande, met 4 gelijke wielen, waarop een bijzonder groot houten -blad ligt, hetwelk aan de vier zijden met een houten rand is voorzien, zoodat er geen korrel kan afvallen. Deze wagens worden met de spreijen en de draagkleeden verhuurd. Daardoor werd eene groote verbetering ingevoerd, want in deze streken heeft het dorschen niet bij aanneming plaats en helpen de landlieden zich onderling door het leenen van manschappen. Is nu het zaad goed gelukt en wordt er daardoor in den omtrek veel zaad gedorscht, dan krijgt men allerlei slag van menschen en is het geregeld dorschen bijna niet doenlijk. Nu echter het koolzaad met de zaadwagens naar huis gebragt wordt, kan men slechts de helft der manschappen gebruiken, doch gaat het werk thans ook veel geregelden Men gebruikt veelal 5 tot 6 dorschers. 5 schudders. 2 man die het bed leggen. 1 » » omkeert. 1 » » het zaad wegschuift. 1 » het stroo wegbrengt. 2 » » rijden. 2 » » opgeven.
Daarmede dorscht men dan 1.5 bunder per dag (1). Sedert eenigen tijd maakt men ook veel gebruik van het dorschen met paarden, waardoor de 5 of 6 dorschers vervallen en vervangen worden door één man, welke drie naast elkander gekoppelde paarden vasthoudt. Het verminderen van het getal arbeiders heeft vele goede zijden, vooral door dat nu de kostbare maaltijd vervalt en het schenken van genever veel verminderd is. Daartegen trok de Heer G. G. SNELLEN, in N.. 27 van ons weekblad 1851, zeer krachtig te velde, en met grond, daar er bijna geene handelwijze gevonden wordt, welke met meer kracht verdient onderdrukt te worden dan het gebruik daarvan op de zaadsprei. In andere streken van ons land begint het dorschen, ook van het koolzaad, met de dorschwerktuigen , meer en meer ingang te vinden. Vroeger was daartoe in Groningen reeds van den dorschrol gebruik gemaakt; later werd het Engelsche dorschwerktuig soms aangewend (2), doch vooral is daartoe dienstig het Noord-Amerikaansche hekel-dorschwerktuig, en wij twijfelen niet, of dit werktuig zal daartoe geregeld ingang vinden. Het is bijna ongelooflijk zoo veel koolzaad als daarmede kan worden afgedorscht. Vooral uit een historisch oogpunt is het van belang te achten, dat men bekend zij met de verschillende wijzen waarop het koolzaad vroeger en thans nog in de onderscheidene provinciën geoogst wordt. Aangenaam zal het ons zijn, indien een en andere landbouwer zich opgewekt mogt gevoelen om de wijze op te geven, zoo als die in de streek zijner inwoning plaats vond of noch gebruikelijk is. WTTEWAALL (1) Zie Tijdschrift ter bevordering van Nijverheid , IE deel, I.ts stuk, bladz. 28. (2) Zie Landbouw-Courant, 1851, No. 27.
---

