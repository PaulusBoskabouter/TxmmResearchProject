SPANJE.
In Spanje schijnt men het over de middelen tot herstelling van het finanticel evenwigt niet eens te kunnen worden, terwijl het gouvernement bij het tekort in de schatkist niet dan met moeite en op zeer bezwarende voorwaarden gelden kan bekomen om de dienst gaande te houden. De voorstellen van den nieuwen minister van finantien, van wier aanneming het ministerie eene kabinets-quaestie gemaakt had, zijn bij de Cortes door de vaste commissie voor het budget verworpen, gelijk een teleo-raphisch berigt uit Madrid van jl. Woensdag meldt. Dit besluit was°het gevolg van het. staken der stemmen, daar 12 leden zich voor en even veel tegen de finantiele voordragt verklaarden.
---

TURKIJE.
In een bij het Journal des Débats ontvangen schrijven uit Konstan.
tinopel van 25 Februarij leest men het volgende: » Donderdag en Vrijdag jl. heeft men in eene van de wijken dezer hoofdstad , in de wijk van Djebali , op nieuw bedroevende tooneelen gezien ten gevolge van het onder de bevolking heerschende denkbeeld , dat de Joden telken jare een kind van eene andere godsdienst stelen met het doel om het te offeren en deszelfs bloed bij de plegtigheden van hun Paaschfeest te gebruiken. De menigte schoolde zamen voor de woning van eenen Israëliet, die gezegd werd een Turksch kind gestolen te hebben , pleegde er gewelddadigheden en sloeg de vensters in. Gelukkig was een Fransche wachtpost in de nabijheid ; van daar snelden eenige gendarmes toe en hielpen de menigte in toom houden, die dreigde het huis te bestormen en de Joden van de wijk te mishandelen. Toen de plaatselijke politie vernomen bad wat er gaande was, kwam de politie-directeur met gewapende magt, dreef de zamenscholing uiteen en nam verscheiden personen in hechtenis. n De zaak wordt geregtelijk onderzocht, ten einde het publiek omtrent het gebeurde in te lichten. Naar hetgeen reeds bekend geworden is, schijnt het dat eene Turksche vrouw in de wijk naar haar kind zocht, hetwelk zij sedert eenige uren vermiste; dat naburen van de Grieksche godsdienst haar verzekerden het kind in de woning van den Jood te hebben zien slepen; dat de moeder daarop door haar misbaar de menigte deed te hoop loopen, inmiddels het kind terugvond, maar hetzelve in hare woning verborg, uit vrees dat zij wegens eene valsche aantijging gestraft zou worden, en dat de schuilplaats van het kind door de poiitie ontdekt is. i) Onderscheiden plannen tot oprigting van handelsbanken zijn door particulieren aan de Porte voorgeslagen; zij zijn in onderzoek maar er is nog geen besluit dienaangaande genomen."
---

NEDERLANDEN.
Bij besluit van 7 Maart jl., n°. 67, heeft Zijne Majesteit goedgevonden aan //. G. Maathuis, op zijn verzoek, eervol ontslag te verleenen als burgemeester der gemeente Slochteren. Bij-besluit van den Bsten Maart 1856, n°. 89, heeft Z. M. goedgevonden te benoemen tot burgemeester der gemeente Roermond L. F. H. Beerenbroek. Bij besluit van dezelfde dagteekening, n". 90, heeft Zijne Majesteit goedgevonden: 1». H. van Dooren, onder dankbetuiging voorde door hem bevvezene langdurige en goede diensten, eervol ontslag te verleenen als majoor, kommandant der dienstdoende schutterij te Tilburg, en hem tevens te vergunnen de uniform der schutterij met de onderscheidingsteekenen aan zijnen rang van majoor verbonden, voortdurend te blijven dragenj 2°. tot majoor-kommandant der dienstdoende schutterij te Tilburg te benoemen H. F. L. Vreede, thans kapitein.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, ..•„„-„,„. , ~ , Gelet op 's Konings besluit van den 29sten 1808 (Staatsblad n°. 9) omtrent de in-dienst-stelling van surnumerairen bij den Waterstaat op de daarbij vastgestelde bezoldiging van f 700 sjaars, Brengt ter kennis van de belanghebbenden: I°. dat voor de dienst van den Waterstaat, in den loop dezes jaars, na vergelijkend examen, ten minste twee surnumerairen moeten worden aangesteld ; 2°. dat het vergelijkend examen zal plaats hebben te 's Gravenhage, in e tweede helft van de maand Mei aanstaande; 3". dat tot het Examen zullen worden toegelaten Nederlanders, kweekelingen van de Koninklijke Academie te Delft, die aldaar hunne studiën hebben volbragt en voldoend Examen afgelegd; voor zooveel zij op den lsten Junij eerstkomende, den ouderdom van vijf en twintig jaren niet hebben bereikt; 4°. • dat het Examen zal plaats hebben volgens het programma bij het eind-examen aan de Koninklijke Academie te Delft gevolgd en over andere vakken die aan die Academie aan de kweekelingen voor de Ingenieursdienst worden onderwezen ; s°. dat de personen, die naar voornoemde betrekking wenschen te dingen, zich vóór of uiterlijk op den lsten Mei 1856 bij het Departement van Binnenlandsche Zaken moeten aanmelden , met een op zegel geschreven adres, bevattende naauwkeurige opgaaf van naam, voornaamen Woonplaatsen met overlegging van bewijsstukken, ten blijke dat men is: a. Nederlander; . *. oud beneden de vijf en twintig jaren (extract uit het register van den burgerlijken stand); , , u -r c. van gezond ligchaamsgestel en zonder gebreken, volgens senriitelijke verklaring van een erkend geneesheer, wiens handteekenmg door ket gemeentebestuur van de woonplaats van den verzoeker moet zijn gewaarmerkt; , d. van onberispelijk gedrag, volgens schriftelijke verklaring, naden lsten Januarij 1856 afgegeven" door of van wege het gemeentebestuur Van des verzoekers woonplaats; e. zijne studiën op de Koninklijke Academie te Delft heeft volbragt en bij het verlaten dier Academie voldoend Examen heeft afgelegd. 's Gravenhage, den 6den Maart 1856. • Van Reenen.
---

BUITENLANDSCHE BERIGTEN. FRANKRIJK.
De Fransche Moniteur berigt dat de ligting van dit jaar, die, gelijk men weet, wegens den oorlogstijd 140,000 man bedraagt, thans tot de Werkelijke dienst opgeroepen is, zullende echter door den minister van oorlog nader bepaald worden, op welken dag de recruten hunne woonplaats zullen moeten verlaten. Tevens worden de militiens, die hunnen diensttijd volbragt hebben , ontslagen. — Donderdag jl. heeft de Parijsche Conferentie hare vijfde zitting gehouden. Volgens een bij de Indépendance Beige ontvangen schrijven uit Parijs van dien dag, betuigde de graaf Orlofï in aanzienlijke gezelschappen, dat hij op de vredelievende bedoelingen van het Fransche gouvernement het volste vertrouwen stelde. Een ander Brusselsch dagblad , de Emancipalion, wier redactie geacht Wordt met hoog geplaatste personen aan het Fransche hof in betrekking te staan , zegt in zijn nommer van den 7den dezer: >i De Fransche en de Engelsche gezant bij het Belgische hof hebben Woensdag en gisteren het personeel van het Russische gezantschap aan j hunne tafel ontvangen. Het schijnt dat alle vijandschap vergeten is\ I Dit en eenige andere feiten van niet minder bednidenis, die wij met zekerheid vernomen hebben, doen ons op de spoedige herstelling des vredes staat maken." — Door den opper-ceremonïemeester van het Fransche hof is den Sden dezer eene zeer uitvoerige beschikking uitgevaardigd tot regeling der plegtigheden die bij de geboorte van kinderen des Keizers zullen in acht genomen worden. In onderscheiden brieven uit Parijs wordt thans als stellig gemeld dat de Paus en de Koningin van Zweden (eene nicht van Keizer Napoleon IH) de doopgetuigen voor het eerste kind des Keizers zullen zijn. — De Fransche Moniteur bevestigt het berigt dat de heer Baillès, een warm aanhanger van het legitime koningschap, zijn ontslag als -bisschop van Lucon genomen heeft, zijnde de abt Delamare door den Keizer in zijne plaats tot dien bisschopszetel verheven.
---

RUSLAND.
Telegraphische berigtcn uit Kiel melden dat vijf Russische oorlogsschepen van Sweaborg eenen togt in de Oostzee gedaan hebben, en dat de voorhoede der Britsche Oostzeevloot de haven van Kiel verlaten heeft om naar de Oostzee te stevenen.
---

ENGELAND.
In Engeland zijn sedert eenigen tijd veel twisten enregtsgedingen gevoerd over eene belasting van zeer gering bedrag, die weleer ten behoeve der Staatskerk op alle vaste goederen gelegd is en inzonderheid voor het onderhoud harer gebouwen dienen moet. Het zijn vooral leden van andere kerkgenootschappen, die thans weigeren dezelve te betalen, bewerende dat zij in een land van godsdienstvrijheid niet kunnen gedwongen worden om tot de kosten eener door hen gewraakte eeredienst bij te dragen. In het Lagerhuis is door een van de leden eene bill tot afschaffing dier belasting voorgedragen. Het beginsel dezer voordragt is in de zitting van 5 Maart door de ministers goedgekeurd, en door het Huis met 221 tegen 178 stemmen aangenomen.
---

DUITSCHLAND.
De Pruissisohe Tweede Kamer heeft den sden en 6den dezer beraadslaagd over de beide reeds vroeger vermelde voorstellen van den afgevaardigde "Wageoer, strekkende tot afschaffing van de artt. 4 en 12 der grondwet, waai' Van het eerste verklaart dat alle Pruïssen gelijk zijn voor de wet en dat geene bevoorregte standen bestaan , terwijl het tweede de onafhankelijkheid der. burgerlijke en burgerschapsregten van de godsdienstige belijdenis vaststelt. De beraadslaging over deze beide voor' stellen werd met groote belangstelling te gemoet gezien, daar zij den grondslag uitmaken van het staatkundige programma der uiterste regter zijde in de beide Huizen. Die beraadslagingen zijn intusschen zeer kort geweest, hoofdzakelijk dewijl het gebleken was, dat de regering zelve de aanneming der voorstellen niet wenschelijk 'keurde. Wat het eerste voorstel betreft, gaf de minister van binnenlandsche zaken te kennen, dat de redering zich voorbehield om van haren kant eene door de ondervinding als noodzakelijk gebleken wijziging van art. 4 voor te dragen, waaromtrent het noodige thans door haar voorbereid wierd. De heer Wagener trok daarop zijn voorstel in, hetwelk echter terstond door een lid der linkerzijde hernieuwd werd, waarna de vergadering op voorstel van den minister met algemeene stemmen besloot omtrent hetzelve tot de orde van den dag over te gaan. Ten aanzien van het tweede stelde de graaf von Schwerin voor, oen gelijk besluit te nemen, waarmede de groote meerderheid zich vereenigde, nadat de minister van binnenlandsche zaken te kennen gegeven had,"dat, wanneer art. 12 thans opgesteld moest worden, het waarschijnlijk niet zóó zou luiden gelijk het nu in de grond. wet is opgenomen ; maar dat, nu het eenmaal deel daarvan uitmaakte , de regering zich met een voorstel tot wijziging of afschaffing daarvan niet kou vereenigen.
---

