NEDERLANDEN.
Bij besluit van 18 Maart jl., n°. 99 , heeft Zijne Majesteit goedgevonden te benoemen: tot burgemeester der gemeente Aarle-Rixtel, P. J. Donkers, secretaris dier gemeente: •tot burgemeester der gemeente Huijbergen , J. B. van Agtmaal, secretaris dier gemeente; tot burgemeester der gemeente Beers, P. H. Thijssen. Bij Koninklijk besluit van den 9den Maart 1856, n». 2, zijn benoemd tot gezantschaps secretarissen: I°. jhr. mr. 0. W. J. Berg van Middelburgh, thans attaché" bij de legatie te Parijs , in welke nieuwe betrekking hij is toegevoegd aan Zr. Ms. gezantschap te St. Petersburg, en 2°. de heer mr. W- F. Radiussen, thans attaché bij de legatie te Berlijn, met bepaling dat hy in zijne nieuwe betrekking voorloopig aldaar zal verblijven.
---

MINISTERIE VAN BINNENLANDSCHE ZAKEN.
Bij het Departement van Binnenlandsche Zaken is ontvangen , van den Minister van Marine, eene som van duizend negen honderd vijf en veertig gulden zes en een halven ceid (f 1915.065), zijnde het bedrag van den gedanen afstand harer soldij door de equipagien van Zijner Majesteits stoomschip Gedeh, korvet Boreas, schooner Aruba en brik Haai, inde Oost-Indien, ten behoeve der noodlijdenden door den jongsten watersnood hier te lande. 's Gravenhage, den 20sten Maart 1856. * De Minister van Binnenlandsche Zaken, Van Reenen.
---

BUITENLANDSCHE BERIGTEN. ENGELAND.
De Times deelt een berigt mede, volgens hetwelk niet alleen alle bezwaren tegen het herstel des vredes weggeruimd zijn, maar het definitive Vredesverdrag waarschijnlijk nog vóór het eind dezer maand zou tot stand «omen. Tevens houdt de Times op nieuw aan het Engelsche volk voor, dat het niet te veel van het vredesverdrag verwachten moet, maar tevreden behoort te zijn als het daarin alle wezenlijke waarborgen voor een goeden en duurzamen vrede vindt. » Daarop mag het staat maken—zegt de Times, maar er is er denkelijk menigeen, die meer zou willen vorderen, die aan Rusland geen schip, geen fort, geen arsenaal zou willen laten. Doch voor zulke vorderingen bestaat geen redelijke grond, noch >n het algemeen belang, noch in de wederzijdsche gesteldheid der oorlogvoerende partijen. Zijn wij in staat om alleen den oorlog te voeren ? Zou het wijs zijn, met Frankrijk te breken en alzoo gansch Europa tegen °ns te hebben?' Eindelijk zegt de Times dat lord Palmerston aan de deputatie, die hem de wederoprigting van Polens volksbestaan kwam aanbevelen (zie °ns vorig nommer), een meer bepaald antwoord had behooren te geven; hij moest haar ronduit verklaard hebben dat de wedergeboorte of wederopri<Hin« van Polen geen van de bedingen des vredes zal uitmaken.
■— Uit Liverpool, Southampton, Birmingham en Oxford wordt gebeld dat de bevalling van de Keizerin der Franschen er met klokgelui e« andere openbare vreugdeblijken gevierd is. » In de steden van Engeland — zegt de Globe — zijn de kerkklokken degens de geboorte van eenen prins uit het geslacht van Bonaparte Sduid. Welk een contrast met hetgeen, nu nagenoeg eene halve eeuw geleden, hier te lande geschiedde , toen diezelfde dynastie met de geboorte van den Koning van Rome een erfgenaam bekwam. Toen vernam onze natie met gansch andere gewaarwordingen, dat de magtige die de geduchtste vijand van ons land was, eenen erfgenaam had gewonnen."
---

FRANKRIJK.
Eergisteren, Dingsdag, heeft de Parijsche conferentie bij monde van haren voorzitter , den graaf Walewski, aan den Keizer hare blijdschap over de bevalling der Keizerin betuigd. Zijne Majesteit antwoordde daarop het volgende: " Het verheugt mij dat de Voorzienigheid mij eenen zoon geschonken b-eft op het tijdstip hetwelk aan Europa algemeene verzoening en vrede oelooft. Ik zal hem opbrengen in de overtuiging dat de volken onbaatzuchtig behooren te zijn, en dat Europa's rust van de welvaart van elke üatie afhangt." Vervolgens bragt het "Wetgevend Ligchaam den Keizer deszelfs gelnkwenschen. De voorzitter zeide dat de Hemel aan Frankrijk een toekomstigen Keizer, een onderpand van rust en welzijn in de toekomst, gegeven had, en vervolgde: » Ook in vroeger dagen zijn zulke verwachtingen door de geboorte van een vorstelijk kind opgewekt, doch in het vervolg van tijd niet verwezenlijkt ; waarom is het dan , dat wij thans geene zoodanige teleurstelling duchten? Omdat de beide gevaren, welke troonen hebben doen vallen, te weten de revolutie binnen 's lands en de zamenspanning van buitenlandsche vijanden, door u, Sire, afgewend zijn: gij hebt door geweld de revolutie bedwongen , door goedertierenheid de revolutionaire hartstogten tot bedaren gebragt, door arbeid de aandacht der bevolking van revolutionaire plannen afgetrokken. Het buitenland hebt gij met Frankrijk verzoend, daar uwe legers alleen voor regt en geregtigheid een roemrijken strijd gevoerd hebhen en daar gij Frankrijk hebt weten te verheffen zonder Europa te vernederen." De Keizer heeft daarop geantwoord, dat ook bij hem telkens de gedachte opkwam aan het lot van andere vorsten-kinderen, die in het paleis der Tuilerien geboren werden; dat hij voor zijnen zoon een beter lot hoopte, staat makende op Frankrijks ondersteuning en vooral op den bijstand der Voorzienigheid, wier vinger Frankryk reeds zoo duidelijk in de snelle en schier wonderdadige herstelling der openbare orde opgemerkt had. Ook herdacht hij, als eenen grond voor zijne hoop, de veertig rampspoedige jaren waardoor zijne dynastie, als 't ware tot de bezadigdheid van den bejaarden man gerijpt was; hij zou dan ook aan zijne opkomst uit den schoot der natie getrouw blijven, de les der geschiedenis , die in voorspoed gematigdheid aanbeveelt, steeds voor oogen houden, en daardoor aan zijn gouvernement bestendig nieuwe kracht bijzetten. — Des avonds van den dag, waarop de Keizerin bevallen is, wa 3 Parijs zoo algemeen verlicht als in vele jaren niet gezien was. Dit wordt ook door de Parijsche berigtgevers van de Londensche Times en Globe gemeld.
---

TURKIJE.
Blijkens de jongste berigten uit Konstantinopel, loopende tot 10 Maart, berustte de Mohammedaansche bevolking in de groote hervormingen die ten behoeve der Christenen verordend zijn ; althans had men tot dus ver niet vernomen dat zij ernstige blijken van misnoegen gaf. Doch onder de Christenen zelven werden hier en daar protesten en petitien geteekend tegen sommige bepalingen van den firman, inzonderheid tegen die welke de inkomsten der Grieksche geestelijkheid regelen. Dezelfde berigten melden dat uit Klein-Azie te Konstantinopel aangekomen was , en dat Ismail-Pacha naar Erzerum zou vertrekken om het opperbevel over het Turksche leger in Klein-Azie op zich te nemen. — Het Journal de Constantinople, hetwelk onder den invloed van het Turksche gouvernement geschreven wordt, behelst in zijne jongstenommers beschouwingen over de voor Turkije te bedingen vredesvoorwaarden. Uit die artikelen blijkt dat de Porte op eene verbetering der grenslinie tusschen Rusland en Turkije beoosten de Zwarte Zee hoogen prijs stelt, maar bovenal de souvereiniteit des Sultans, ook in den vorm, geëerbiedigd wil hebben. De Londensche Times vreest dat het Turksche gouvernement bij de vredesonderhandelingen bezwaren zal opwerpen, met het doel om zich aan den invloed der Westersche'mogendheden en aan de verpligting tot uitvoering der hervormingen te onttrekken. Zoo moet de Porte zich met nadruk verklaren tegen het denkbeeld om de nieuwe verordeningen betrekkelijk de behandeling der rajahs en de regering der Dotiau-vorstendommen in het te sluiten vredesverdrag op te nemen. De Times meent dat zulk eene handelwijze de strekking heeft om eene goede regeling der Oostersche aangelegenheid onmogelijk te maken, maar geeft aan de groote mogendheden den raad om de verlangens der Porte, wanneer zij met het algemeen belang van Europa strijden, in den wind te slaan. De correspondent van de Times te Konstantinopel wijst telkens op de zwakheid der uitvoerende magt en de bedorvenheid der ambtenaren in Turkije; hij wanhoopt schier aan de verbetering van het binnenlandsch bestuur, en zegt: » Men juicht in Europa over den firman tot emancipa-. tic der rajahs; maar hij behelst weinig meer dan reeds zestien jaren geleden op het papier bewilligd is. "Wij kunnen eiken dag een nieuwen firman tegen de omkoopbaarheid en besluiten vol algemeene en niemand derende verklaringen van den Sultan verkrijgen ; wij kunnen telkens weder Mehemet-Pacha door Mahmud-Pacha en Mahmud door Mehemet vervangen ; maar wij vorderen daarmede niets. De gehuldigde beginselen zullen niet uitgevoerd worden, en Mahmud zal even slecht zijn als Mehemet. Het geheele stelsel van binnenlandsch bestuur moet uitgeroeid worden met het gansche corps ambtenaren, hetwelk de aloude verkeerdheden in stand houdt en aan zijne opvolgers inprent." — Het Parijsche Journal des Débats ontleent aan eenen brief uit Jassy de volgende bijzonderheden betrekkelijk het plan voor de nieuwe regeling Van het bestuur der Donau-vorstendommen, hetwelk te Konstantinopel door de vertegenwoordigers van Frankrijk, Engeland en Oostenrijk in overleg met den groot-vesier voorloopig vastgesteld is. » Eene commissie, bestaande uit ingezetenen van Moldavië en Wallachye, zal naar Konstantinopel ontboden worden en aldaar zamenkomen om onder het toezigt der Porte eene nieuwe wetgeving voor hun land, met geheel dezelfde bepalingen voor de beide vorstendommen, op te stellen. » Dezelfde commissie zal een plan ontwerpen voor de instelling van eenen senaat, bestaande uit dé aanzienlijkste ingezetenen des lands, terwijl de algemeene vergadering, die thans de wetgevende magt uitoefent , ophoudt te bestaan. n Terstond na het sluiten des vredes zullen de regerende vorsten vervangen worden door een voorloopig bestuur, door de Porte te benoemen , hetwelk in overleg met een Tnrkschen commissaris het bewind zal voeren tot aan de deflnitive regeling der zaken. ij De senaat zal onder het toezigt van het voorloopig bestuur gevormd worden ; ook zal onder deszelfs toezigt een drietal candidaten voor de vorstelijke waardigheid uit de aanzienlijkste geslachten des lands worden gekozen. » Uit deze drietallen zal de Porte de beide vorsten kiezen; zij zullen voor hun leven benoemd en niet anders dan wegens landverraad afgezet worden. » Op grond dat Wallachye en Moldavië een deel van het Turksche rijk uitmaken, zullen alle maatregelen, die ter bevordering van het algemeen nut, van handel en nijverheid voor de overige deelen van het gebied des Sultans vastgesteld worden, eveneens in de Vorstendommen worden te werk gesteld. >i Toen de Hospodar te Jassy van dit plan mededeeling ontving, heeft hij terstond een protest daartegen aan het Parijsche Congres gezonden, en tevens op de vereeniging der beide Vorstendommen aangedrongen. Ook door de grooten des lands is, naar verzekerd wordt, een protest van gelijken inhoud onderteekend."
---

