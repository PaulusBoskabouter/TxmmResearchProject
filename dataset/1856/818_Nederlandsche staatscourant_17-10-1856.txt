NEDERLANDEN. MINISTERIE VAN BINNENLANDSCHE ZAKEN.
Bij beschikking van IC October jl. heeft de Minister van Binnenlandsche Zaken — overwegende dat de heer mr. A. J. Duijmaer van Twist zijne benoeming tot lid van de Tweede Kamer der Staten- Generaal in het hoofdkiesdistrict Steenwijk niet heeft aangenomen — bepaald, dat eene nieuwe verkiezing in genoemd district zal plaats hebben op Donderdag den 30sten October aanstaande.
---

TURKIJE.
Aan de Londensche Times wordt uit Konstantinopel, onder dagteekening van den oden dezer, geschreven, dat de staat van zaken betrekkelijk Bolgrad, het Slangen-eiland en de Donau-vorstendommen in den laatsten tijd geene verandering had ondergaan, behalve dat eenige En: gelscho oorlogsschepen in de Zwarte Zee afgelost en door andere vervangen waren. Er bevonden zich toen vier Engelsche oorlogsschepen in die wateren, namelijk twee stoomfregatten, kruisende langs de onderscheidene havens der Zwarte Zee, en waarvan een, naar verzekerd werd, «en bezoek aan de Russische haven Kertsch zon brengen, en twee kanonneerbooten, post houdende aan den mond van den Donau.
---

BUITENLANDSCHE BERIGTEN. FRANKRIJK.
Het berigt, dat dezer dageneene depêche van de Westersche mogendheden naar Napels gezonden is, die de strekking van een ultimatum heeft, ontvangt van meer dan ééne zijde bevestiging: doch het i 3 nog geen officieel gestaafd feit; en wat eigenlijk van het Napelsche gouvernement gevorderd wordt, is nog onbekend. Een bij de Indépendance Beige ontvangen schrijven uit Parijs van den 14den dezer zegt: « Het is niet de mogelijkheid der terugroeping van den Franschen gezant uit Napels, wat heden den prijs onzer fondsen op de beurs heeft doen dalen. Al de leden van het corps diplomatique, die ik heden bezocht heb, hechten aan de Napelsche aangelegenheden weinig gewigt. Er bestaan meer ernstige gronden voor de ongerustheid, die haren invloed ook op onze beurs heeft doen gevoelen. » Daaronder behoort in de eerste plaats de circulaire, welke door den Franschen minister van buitenlandsche zaken, den graaf Walewski, dezer dagen aan de Fransche gezantschappen gerigt is ter beantwoording der bekende verklaring van het Russische kabinet betreffende het gedrag der Westersche mogendheden jegens Napels en Griekenland. » Die circulaire is in zeer gematigde bewoordingen vervat, en evenwel doet zij de groote verdeeldheid uitkomen, die thans op het terrein der Europesche politiek bestaat. De een ziet eene tusschenkomst in iets hetgeen naar de meening van anderen geenen zweem daarvan heeft. Indien Frankrijk zijne buitenlandsche staatkunde mogt willen bouwen op het regt om in Europaeene zekere politie, een toezigt op alle andere Staten te houden, dan is het niet moeijelijk te bewijzen, dat dit stelsel ernstige verwikkelingen kan medebrengen, die de diplomatie met regtmatige bezorgdheid vooruitziet. » Een diplomaat liet zich heden morgen in mijn bijzijn aldus uit: » » Vasthoudende aan zijne aloude beginselen is Engeland geneigd om in de binnenlandsche aangelegenheden van andere Staten tusschen beide te komen op grond van den vermeenden pligt om de volken tegen willekeur en dwingelandij der koningen te beschermen. Doch aan het juiste oordeel van Keizer Napoleon ontgaat het niet, dat hij met zich zelven in strijd zou zijn, indien hij buiten Frankrijk aanmoediging en ondersteuning verleende aan hetgeen hij binnen 's lands bedwingen wil. Er bestaat alzoo geene volkomen eenstemmigheid tusschen de staatkunde der beide Westersche mogendheden; en dat vermindert onze bezorgdheid voor de toekomst; want Engeland bevindt zich in eene positie, die het niet naar goedvinden kan verlaten; het heeft voor alsnog behoefte aan eenen bondgenoot als Frankrijk, en zoo is het verpligt om zijne staatkunde, die zijne belangen tot leiddraad heeft, naar den wil van Keizer Napoleon te voegen. Daarom mogen, wij denken dat er geen degelijke grond voor de zorgbarende beschouwingen van sommige dagbladen bestaat."" n Deze gezegden mededeelende, zonder mij daarvoor verantwoordelijk te stellen (vervolgt de correspondent der Indépendance), heb ik niet ten doel iets af te dingen van het bedenkelijke van een vraagstuk, hetwelk zich te Weenen en Konstantinopel tot eenen gansch onvoorzienen omvang ontwikkeld heeft: ik bedoel het voortdurende verblijf der Oostenrijksche troepen in de Donau-Vorstendommen, en inzonderheid de vrije Donauscheepvaart, eene aangelegenheid welke geen vergelijk of dading gedoogt, zoo men wil dat het Parijsche verdrag eene waarheid zij. i) Frankrijk heeft in deze zaak eene groote taak te vervullen. Het moet zorgen, dat de handelsscheepvaart op den Donau niet in hare vrijheid belemmerd worde door de willekeurige schattingen, welke de Turksche pacha's in de oeversteden gewoon zijn van de voorbij varende schepen te heffen. Nu eenmaal aan alle heerschappij over de Zwarte Zee een einde gemaakt is, moet de Donau ook vrij worden gemaakt , in spijt der schier openlijke tegenkanting van Oostenrijk. De haven van Galacz moet de vrije mededinger van Odessa worden, en tot stapelplaats voor den uitvoer van het in Moldavië en Wallachye geteelde graan dienen. Dat juist is de reden waarom de Oostenrijkers zich meester van Galacz hebben gemaakt en er willen blijven. 11 In deze handelwijze berust het Fransche gouvernement geenszins; het wil ook in dit opzigt de geheele uitvoering der bepalingen van het Parijsche Congres. i' Om deze reden zou, zoo ik wel onderrigt ben, in geval Oostenrijk hij zijne tegenwoordige handelwijze mogt volharden, eene Engelsch- Fransche flotille van kanonneersloepen en andere vaartuigen in den mond van den Donau post vatten en deels ook de rivier opvaren, ten einde onzen handel te beschermen en de vrijheid der Donau-scheepvaart te verzekeren. Indien dit doel niet bereikt wordt, is het Parijsche verdrag geschonden. Het is eeno volkenregtelijke aangelegenheid van groot gewigt, waarmede Frankrijks eer gemoeid is en waarin het niet mag toegeven. » Aangaande Oostenrijk kan men bezwaarlijk aannemen, dat het ernstig voornemens zou zijn het regt van den sterkste en van den eerst komende uit te oefenen; dat toch is het regt van den oorlog; en het is juist de vrede, dien men op den grondslag des regts wil vestigen. » Dat zijn de ware en degelijke redenen voor de bezorgdheid, die in de diplomatieke wereld bestaat, en haren invloed ook in de finantiele wereld heeft doen gevoelen." Dezelfde bezorgdheid straalt door in een schrijven uit Parijs, medegedeeld dooreen ministerieel blad van Londen, de Globe Van jl. Dingsdag. )i Niet alleen (zoo leest men daarin) heeft het Fransche kabinet verscheidene in een zeer bepaalden toon gestelde nota's aan het Oostenrijksche gouvernement gezonden ; maar bij meer dan ééne gelegenheid heeft de Fransche gezant te Weenen aan den heer von Buol to kennen gegeven, dat zijn Souverein met groote bevreemding nog Oostenrijksche troepen in de Donau-Vorstendommen gelegerd zag. » Hierop heeft het Oostenrijksche gouvernement geantwoord, dat de voorwaarden van het Parijsche vredesverdrag nog niet door Rusland vervuld zijn ; dat het geschil over het bezit van Bolgrad aan de vaststelling der grensscheiding in Bessarabie in den weg staat; dat de oneenigheid over het Slangen-eiland ook nog niet tot eene officiële beslechting is gekomen ; dat intusschen de Kiim reeds door de geallieerde legers ontruimd is ; dat er alzoo thans voor de behoorlijke uitvoering der bepalingen van het Parijsche verdrag geen andere waarborg meer bestaat dan de bezetting der Donau-Vorstendommen.
n Zoo stelt Oostenrijk de zaken voor; maar het heeft terstond bij Engeland tegenspraak ontmoet. De schoonschijnende vertoogen, van Oostenrijks zijde onder 's hands aan het Fransche kabinet gedaan, en de goede wil, waarmede het Oostenrijksche gouvernement aanvankelijk te Napels zijnen invloed te werk stelde, zijn niet zonder invloed bij den graaf Walewski gebleven; en het was eerst, toen Oostenrijks staatkunde te Koiiitantiuopel aan den dag en de zaak der vrije Donau-scheepvaart te berde kwam, dat de Fransche gezant te Weenen bepaalden last ontving om op de ontruiming der Donau-Vorstendommen aan te dringen. » Men denkt hier, dat er eene naauwere vereeniging tusschen Oostenrijk en de Porte bestaat, dan men zich tot dus ver voorgesteld had. Vermoedelijk wordt het voortdurende verblijf der Oostenrijkers in de Vorstendommen door de Turksche bewindslieden niet met leede oogen gezien: het kan toch in de eerste plaats strekken om de vereeniging der beide Vorstendommen te belemmeren en er de zaken op den tegenwoordigen voet te houden, hetgeen de wensch van de Porte en van het Weener kabinet beide is. Ten tweede zou de Porte gaarne naijver onder de drie deelgenooten van het December-verbond gaande maken; zij hoopt hnnne belangen in onderlingcn strijd te brengen, en zich zoo doende te ontslaan van de verplïgting tot eene verlichte en vooruitgaande staatkunde, waaronder zij meer en meer vreest te zullen geraken. i) De Oostersche oorlog heeft tot hier toe niets anders uitgewerkt dan dat de ondankbaarheid en kwade trouw van natiën aan het licht gebragt zijn; en deze uitkomst, gepaard aan de tegenwoordige tijdsomstandigheden , behoort eene reden te zijn om het bondgenootschap tusschen Engeland en Frankrijk nog naauwer toe te halen; want van deze vaste en eerlijke overeenstemming van inzigten hangt thans de wereldvrede klaarblijkelijk af."
---

ITALIË.
Een Parijsch dagblad, le Pays, berigt dat de Paus eerlang, en wel bij de inwijding van het gcdenkteekcn der Vlekkelooze Ontvangenis, eene gedeeltelijke amnestie zal uitvaardigen. De tTnivers zegt, dat die amnestie reeds den Bsten der vorige maand door Zijne Heiligheid onderteekend is, en dat zij een dertigtal namen bevat, meestal van personen die wegens den aanslag van 16 November 1819 veroordeeld zijn. — Een bij de Londensche Times ontvangen brief uit Napels van den 9den dezer meldt geene verandering in den staat der zaken aldaar. Een Fransch oorlogsschip was er bezig om in de golf peilingen te doen. — Volgens een schrijven uit Genua van den lOden, door den Parijschen Constitutionnel medegedeeld, lagen aldaar vier Sardinische oörloo-sschepen gereed, waarmede het gouvernement van Piemont hoopte deel te nemen aan eene demonstratie der Westersche mogendheden teo-en Napels; welke deelneming volgens de meening van den briefschrijver hoogst wenschelijk zou zijn: immers wanneer de bevolking van Napels onder het vereenigde eskader ook de vlag van Piemont zag wapperen, zou zij begrijpen dat het alleen te doen is om gematigde hervormingen, zoo als door eene conservative en geenszins revolutionaire mogendheid, gelijk Piemont, eeniglijk voorgestaan zouden kunnen worden.
---

