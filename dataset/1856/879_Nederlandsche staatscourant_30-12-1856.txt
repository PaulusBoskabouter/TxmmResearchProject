NEDERLANDEN.
Bij Zijner Majesteits besluit van den 21sten dezer, n°. 74, is aan den hoofdingenieur der Marine by 's Ryks werf te Willemsoord P. A. Bruijn vero-und het aannemen en dragen der versierselen van ridder der orde van St. Stanislas der 3de klasse, hem door Zyne Majesteit den Keizer aller Russen geschonken.
Bij besluit van 28 December jl., n°. 64, heeft Zijne Majesteit goedgevonden, ter vervulling der vacaturen, welke door de aftreding van burgemeesters in de provincie Groningen op 1 Januarij 1857 zullen ontstaan, tot burgemeester te benoemen van: Groningen, J. Slot; Haren, L. T. Jorissen; Grijpskerk, mr. A. J. Hesselink; Hoogkerk, L. J. Stratingh; Bier-urn, J. G. Bleeher; Loppersum, P. W. Tichelaar; Bedum, mr. C. U. P. vanNaerssen ; Usquert en Warffum, P. F. L. Plaat; Bellingewolde, L. Kars ; Vlagtwedde en Onstwedde, mr. F. Roessingh; Oude-Pekela, T. Borgesius; Veendam, D. H. Bosscher ; Wildervank, mr. H. J. Engelkens; Appingadam, mr. J. Potter van Loon ; Beerta en Nieuweschans, C. G. Plaat. Bij besluit van 28 December jl., n°. 65, heeft Zijne Majesteit goedgevonden: I°. met 1 Januarij 1857 eervol ontslag te verleenen: aan P. Zaaijer, als burgemeester der gemeenten Melissant, Onwaard en Roxenisse; aan B. Geel, als burgemeester der gemeente Zuid- en Noordschermer-, aan LX Voortman, op zijn verzoek, als burgemeester der gemeente IJsselstein; 2°. ter vervulling der vacaturen, welke door de aftreding van burgemeesters op 1 Januarij zullen ontstaan, te benoemen tot burgemeester: in Zuidholland: van Dirksland, P. Zaaijer; van Melissant, Onwaard en Roxenisse, L. van Es; in Noordholland: van Zuid- en Noordschermer, P. Olij Cz., secretaris dier gemeente; in Uteecht: van Woudenberg, M. Lagerweij; van IJsselstein, A. G. baron van Reede lot Ter Aa; in Deenthe: van Züidlaren, jhr. mr. P. A. G. de Milly. By besluit van 28 December jl., n°. 69, heeft Zijne Majesteit goedgevonden aan den heer D. van Beemen op zijn verzoek eervol ontslag te verleenen als heemraad van het polderdistrict de Circul van de Ooij (Gelderland).
By Koninklyk besluit van 25 December 1856, n°. 92, is aan den heer G. J. E. van Nikkelen Kuijper, op zijn verzoek, eervol ontslag verleend als ontvanger der directe belastingen en accijnsen te Middelhamis, behoudens aanspraak op pensioen.
By Zr. Ms. besluiten van den 6den December 1856, n°. 53—57, zijn benoemd tot consuls der Nederlanden, de heeren: J. Borradaile, te Calcutta; J. G. Volkart, te Bombay ; W. H. Read, te Singapore; W. van der Spar, te Point de Galle, op Ceylon, en F. Schlüsser, voor Mauritius.
---

MINISTERIE VAN BINNENLANDSCHE ZAKEN.
Met den laatsten December 1856 is aan den heer P. K. Bakker Kor ff, op zyn verzoek, eervol ontslag verleend uit de betrekking van waarnemend adspirant-ingenieur voor het stoomwezen.
---

BUITENLANDSCHE BERIGTEN. FRANKRIJK.
De Globe, een orgaan van het Engelsche kabinet, zegt in haar nommer van jl. Zaturdag: v Wy hebben goede gronden om te berigten, dat de loop der diplomatieke gebeurtenissen van eenen aard geweest is, welke grootelijks strekt tot regtvaardiging der verwachtingen, die wij laatstelijk betrekkelijk de uitkomst der Parijsche conferentie koesterden. Daar alle voorbereidende schikkingen voor de nieuwe zamenkomst der gevolmagtigden thans gemaakt zijn, zal de conferentie zeer spoedig bijeen komen; doch de dag daarvoor is, naar wijgelooven, nog niet vastgesteld. De eendragt tusschen Frankrijk en Engeland houdt on verzwakt stand; en het schijnt geen twijfel te lijden, dat de geschilpunten rakende het Parijsche verdrag, waartoe de taak der conferentie zich bepaalt, spoedig en naar wensch zullen beslecht worden." Een ander orgaan van het Engelsche kabinet, de MorningPost, deelt, in zijn nommer van jl. Zaturdag, eenen brief uit Parijs mede, volgens welken de conferentie hoogst waarschijnlijk den 29sten dezer maand geopend worden en niet langer dan drie dagen duren zou.
---

ZWITSERLAND.
Gelijk men weet was de Zwitsersche Nationale Raad of Bondsvergadering tegen den 27sten dezer buitengewoon bijeen geroepen. Volgens de laatst ontvangen berigten is die zitting door den Bondspresident met eene vrij oorlogzuchtige aanspraak geopend, en is in dezelve voorts eene boodschap van den Bondsraad ontvangen, waarin met opzigt tot de Neuchatelsche aangelegenheid voorgesteld is: I°. den Bondsraad te magtigen tot verdere onderhandelingen over den vrede, met inachtneming der tot dus verre door hem gevolgde grondbeginselen, of wel tot het aangaan eener minnelyke schikking, wanneer deze, beboudens Zwitserlands eer, mogelijk is; 2°. de tot hiertoe voor de verdediging des lands beraamde militaire maatregelen goed te keuren, en te besluiten om tot het uiterste te strijden wanneer de vrede onmogelijk mogt wezen ; 3°. aan het departement van oorlog een onbeperkt crediet te openen, en de regering te magtigen om leeningen tot het bedrag van 30 millioen franken te sluiten; 4°. tot de keuze van eenen opperbevelhebber en van eenen chef voor den generalen staf over te gaan; s°. te besluiten, dat de Bondsvergadering na verrigten arbeid niet gesloten maar slechts verdaagd zal worden. De vergadering heeft deze voorstellen aan eene commissie van elf leden verzonden, met last om ten spoedigste deswege rapport uit te brengen. In vroegere berigten is sprake geweest van een nieuw voorstel van schikking, hetwelk van wege den Keizer der Franschen regtstreeks aan de bondsvergadering zou worden medegedeeld. In dé zitting van den 27sten schijnt zoodanige mededeeling nog niet te zijn ontvangen. — De Zwitsersche regering heeft onder dagteekening van 24 December jl. de voWnde aanschrijving aan de besturen der onderscheiden kantons gerigt. » Wegens de bedenkelijke omstandigheden, waarin ons land verkeert, meenen wij uwe aandacht bijzonder op de dienst der politie te moeten veßtigen , en u te moeten uitnoodigen om de zorg voor de openbare veiligheid met alle mogelijke kracht te doen uitoefenen, inzonderheid in twee opzigten, die wij nader zullen aanduiden. r> Ten eerste is het gebleken, dat spionnen en opruijers Zwitserland doorkruisen. De eersten onderzoeken den staat van 's lands verdedigingsmiddelen , en zoeken door het uitstrooijen van allerlei valsche geruchten tweedragt te stichten en de bevolking moedeloos te maken; de laatstgenoemden wenden zich tot de vreemdelingen en vooral tot de politieke uitgewekenen en sporen hen aan tot revolutionaire ondernemingen jegens hun land, of trachten hun althans verklaringen te ontlokken welke ondernemingen van dien aard kunnen doen verwachten. Gelast alzoo uwe politie, jegens zoodanige personen uiterst waakzaam te zijn en met de meeste kracht te handelen. ii Ten tweede schijnt het ons niet minder noodzakelijk , zoo veel mogelijk te beletten, dat op ons grondgebied door vreemdelingen gevaarlijke aanslagen tegen andere Staten gesmeed worden. Wij behooren door onze houding te bewijzen, dat onze zaak nationaal, de verdediging van ons regt voor ons een punt van eer is; de beschuldiging, dat wij de inzigten vanv buitenlandsche volksmenners bevorderen, worde door ons met daden wederlegd. ii Gij wordt alzoo uitgenoodigd om, wanneer het geval zich voordoet, het binnenkomen van nieuwe politieke uitgewekenen te beletten; scherp het oog te houden op diegenen aan welke gij reeds eene schuilpaats op uw grondgebied verleend hebt, eu hun te kennen te geven dat zij zich van alle politieke demonstratien alsmede van alle heimelijke woelingen moeten onthouden, en dat zij anders voor het minst gevaar loopen van onverwijld uit Zwitserland verwijderd te worden. ii Eindelijk verzoeken wij u, al uwen invloed bij de Zwitsersche dagbladpers aan te wenden, om te bewerken dat zij over de tegenwoordige tijdsomstandigheden met ernst en voegzaamheid spreke, en niet op een beleedigenden en uittartenden toon, die voor de zaak des vaderlands nadeelig zou zijn."
---

DUITSCHLAND.
Een aantal te Stuttgart aanwezige leden der Würtembergsche Stenden vergadering hebben dezer dagen, volgens de Frankfurter Postzeitung, aan de permanente commissie uit die vergadering een adres ingezonden, hetwelk strekt om van de regering te verwerven dat zij aan de tegen Zwitserland bestemde Pruissische legers den doortogt over Würtembergsch grondgebied moge weigeren. Zij gronden dit verzoek vooreerst daarop, «dat noch de Duitsche Bond', noch de Zuid-Duitsche staten, noch ook de Pruissische staat zelf eenig het minste belang heeft bij den twist over de aanspraak van het huis Hohenzollern op de souvereiniteit in het Zwitsersche kanton Neuchatel", en voorts op de onvermijdelijke nadeelen die een oorlog tegen Zwitserland aan de aangrenzende Duitsche staten zou moeten berokkenen, h Eene daad van vijandelijkheid, zeggen zij ten deze, zou het Zwitsersche volk te meer grieven, daar Zwitserland ten allen tijde de vreedzaamste, de onschadelijkste, de beste nabuur van Duitschland geweest is, de liefde, achting en sympathie zijner naburen ten volle geniet, en met ons door wederkeerige belangen en betrekkingen verbonden is. Al gelukt het aan de vereenigde pogingen der groote mogendheden, de uitbarsting van feitelijke vijandelijkheden te verhoeden, dan zou toch reeds de verschyning van Pruissische legers aan de Zwitsersche grenzen een groot ongeluk wezen, niet alleen voor Zwitserland, hetwelk met ontzettende kosten en met stilstand van alle neringen en bedrijven van zijnen kant een talrijk leger op de been zou moeten brengen, maar ook voor Duitschland, en bijzonder voor de Zuid-Duitsche Staten, tusschen welke en Zwitserland zoo uitgebreide handelsbetrekkingen bestaan, om van den last der inkwartieringen en der gedwongen leverantien niet te spreken. Reeds nu doet zich in Würtemberg, alleen ten gevolge van de vrees voor verdere verwikkelingen, eene sterke vermindering van het handelsverkeer met Zwitserland gevoelen. Een zware schuldenlast, die voor Zwitserland het noodzakelijk gevolg van groote militaire inspanningen zou zijn, zou dat land tot eene belangrijke verhooging van zijne tolregten en daardoor tot eene duurzame benadeeling van de Zuid-Duitsche staten dwingen. En wie staat er voor in. dat nit eenen eenmaal tusschen Pruissen en Zwitserland ontbranden oorlog niet nog andere oorlogs-verwikkelingen ontstaan en ons vaderland in gevaren storten, wier uitgestrektheid nog volstrekt niet te berekenen is ? En aan al die nadeelen zou naast Zwitserland ook Duitschland, zouden een aantal in de zaak zelve volstrekt niet betrokken staten worden blootgesteld, alleen wegens eene dynastieke quaestie van eer? Waren de Würtembergsche Stenden op het oogenblik vergaderd, dan is het te verwachten, dat de afgevaardigden des volkstzich eenstemmig zouden verklaren tegen het afstaan van ons vaderlandsch gebied voor demonstratien of misschien wel voor eenen oorlog tegen Zwitserland. Bij afwezigheid, der Stendenvergadering achten wij het den wettigen pligt der permanente commissie , de belangen en wenschen des lands te dezen opzigte bij de regering te vertegenwoordigen, en haar verzoeken wij dus bij de regering te bewerken , dat geene toestemming gegeven worde tot het post vatten van Pruissische legers in Zuid-Duitschland of tot eenen doortogt van zoodanige legers door de Zuid-Duitsche staten en inzonderheid door ons land."
---

