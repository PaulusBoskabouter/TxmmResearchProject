NEDERLANDEN.
Bij besluit van 24 Februarij jl., n°. 68, heeft Zijne Majesteit goedgevonden, de heeren J. Spengler, F. van Taack Trakranen en W. J.E. Smissaeri op nieuw te benoemen als commissarissen van 's Rijkswege bij het Rijks-entrepótdok te Amsterdam. Bij besluit van 24 Februarij jl., n°. 69, heeft Zijne Majesteit goedgevonden tot lid van de directie der maatschappij van landeigenaars en vastbeklemde meijers in de provincie Groningen te benoemen : jhr. mr. M. Backer, te Groningen, in plaats van wijlen den heer mr. 11. A. Spandaw.
Bij Zijner Majesteits besluit van den 2fisten Februarij 1856, n°. 48, zjjn bij de arrondissements-regtbank te Hoorn benoemd: tot refter mr. J. H. Gdquin, advocaat te Amsterdam en plaatsvervanger van den kantonregter te Nieuwer-Amstel; en tot substituut-officier mr. D.F. van Leeuwen, advocaat te Amsterdam.
---

MINISTERIE VAN FINANTIEN. WAARSCHUWING.
De Minister van Finantien , In ervaring gekomen zijnde, dat op nieuw pogingen worden aangewend tot het bevorderen van deelneming hier te lande in eene buitenlandsche loterij, onder den vorm van aandeel in de Groothertogelijk- Badensche Staatsspoorweg-leening, Waarschuwt bij deze de ingezetenen om zich te onthouden van allo agentschappen voor buitenlandsche loterijen, van welken aard ook, aangezien het. collecteren of doen collecteren, directelijk of indirectelijk, onder welke benaming ook, voor loterijen buitenslands aangelegd, zelfs het doen uitgeven of verspreiden van eenige berigten, plans of advertentien van zoodanige vreemde loterijen, bij de wet van den 22sten Julij 1814 (Staatsblad n°. 1), op de daarbij bedreigde geldboete of gevangenisstraf, is verboden; wordende voorts , ten bewijze dat de oprigters of bevorderaars van dergelijke ondernemingen voor de bedriegelijkste kunstgrepen niet terugdeinzen, verwezen naar de mededeeling voorkomende in de Staats-courant van 14 Junij 1851, n". 139. 's Gravenhage, den 25sten Februarij 1856. De Minister voornoemd, Vkolik.
---

MINISTERIE VAST BUITENLANDSCHE ZAKEN.
De Minister van Buitenlandsche Zaken brengt ter kennis van belanghebbenden, dat — naar aanleiding eener dezerzjjdsche gelijksoortige verklaring door de regering van de Vrije en Hanzestad Bremen, onder dagteekening van 16 Januarij jl., is verklaard , dat aan de schippers en bevelvoerders van Nederlandsche koopvaardijschepen, binnen de havens der republiek van Bremen , de hulp der sterke hand zal worden verleend, ten einde diegenen der manschappen, welke weigeren aan boord te komen, hetzelve zonder verlof verlaten, of weigerachtig zijn de dienst, waarvoor zij zijn aangenomen, ten einde toe te volvoeren, weder aan boord te brengen.
---

BUITENLANDSCHE BERIGTEN. FRANKRIJK.
De Londensche Morning Post behelst in haar nommer van gisteren , den 25sten dezer, gelijk de telegraaph meldt, eene mededeeling betrekkelijk de Parijsche conferentie. Volgens dat ministeriele blad zal in de eerste plaats gehandeld worden over het vijfde artikel van het door Rusland aangenomen vredesvoorstel. In dit artikel is aan de oorlogvoerende mogendheden het regt voorbehouden om aan de hoofdvoorwaarden des vredes bijzondere bedingen in het belang van Europa toe te voegen. » Dit artikel (zegt de Post) en de vorderingen, die krachtens hetzelve zullen gedaan worden, zullen het eerst in behandeling komen, ten einde al dadelijk blijke of het Ruslands opregte wensch is vrede te maken. Die Vorderingen zullen niet overdreven zijn: de verbonden mogendheden verlangen niets meer dan onmisbaar is voor de bereiking van het doel des oorlogs, maar met minder zuilen zij zich niet laten tevreden stellen. Dit is Engelands vaste wil, en het rekent met volle vertrouwen op de standvastige medewerking van Keizer Napoleon. Het Engelsch-Fransche bondgenootschap zal het sluiten van een wankelen en kortstondigen vrede beletten : en indien de graaf Orloff komt met de hoop om dat bondgenootschap te breken, zal hij het doel zijner zending niet bereiken." Verder zegt de Post, dat met het onderteekenen der praeliminaire Vredesvoorwaarden de vijandelijkheden te lande, maar niet ter zee zullen geschorst worden, en dat de Russische haivens gesloten zullen blijven. Eindelijk bevestigt het genoemde blad het reeds medegedeelde berigt, dat de gevolmagtigden zich in de eerste zitting der conferentie verbinden zouden om van hare beraadslagingen alleen aan hun gouvernement berigt te geven.
— De Constitutionnel van heden, berigtende dat gisteren de Parijsche conferentie geopend is, voegt daarbij, dat al de gevolmagtigden, uitgezonderd de Russische , jl. Donderdag eene voorbereidende bijeenkomst gehouden hebben om zich te verstaan omtrent het jegens Rusland te houden gedrag.
---

RUSLAND.
Volgens een telegraphisch berigt uit Berlijn van gisteren, is dezer dagon door Keizer Alexander een besluit genomen strekkende om in de behoeften der Russische schatkist oogenblikkelijk te voorzien door de daarstelling van zeven reeksen schatkistbiljetten van 21 millioen roebels. — Brieven uit Sebastopol van 12 Februarij melden dat het fort Alexander, aan den zuidkant der haven, den Uden door de uitbarsting van buskruidmijnen geheel vernield is. Door den Moniteur de la Flotte, het erkende orgaan van het Fransche ministerie van marine, wordteen brief uit Konstantinopel, van 7 Februarij, medegedeeld, waarin het volgende voorkomt: » De geallieerde troepen in de Krim hebben het goed en brengen den winter, die gelukkig zeer zacht maar ook zeer nat is, welgemoed door. Doch de Russische troepen in de Krim zijn in zeer slechten toestand. Volgens al hetgeen men sedert een paar weken verneemt, hebben zij geen toevoer over Perekop en Tschongar ontvangen; de steppen zijn niet langer begaanbaar, behalve voor kameelen, die weinig aanbrengen. De Russische magazijnen zijn bijkans ledig, en de uitreiking van rations aan de troepen kan niet langer regelmatig geschieden. De soldaten lijden honger, de paarden worden met drooge bladen en boomtakjes gevoed. De wegen zijn zoo slecht dat de paarden en de ossen in het slijk blijven steken en in menigte omkomen. De Russische soldaten , die doorgaans zoo lijdzaam en gelaten zijn, beginnen misnoegd te worden; en sommigen deserteren, omdat zij de ellende niet langer verduren kunnen. )> Onlangs zijn, naar men zegt, Grieksche vrijwilligers door den generaal Luders geketend en onder geleide van gendarmes weggezonden , dewijl zij om brood en om de sedert drie maanden verschuldigde soldij gevraagd hadden. In de laatste drie maanden hebben de Russische troepen geen stuiver ontvangen. De gratificatie, die hun door Keizer Alexander na de wapenschouwingen in de Krim toegezegd werd, is nog niet uitbetaald. De vervoermiddelen van noordelijk Rusland zijn voor eengroot deel verbruikt en vernield; Rusland heeft voor langen tijd de welvaart verloren, en het is veel erger krank dan wij weten. ii De vrede zal dan ook door de Russen met even veel genoegen begroet worden als in Frankrijk. Trouwens, zij hebben goed gevochten< en hebben rust verdiend."
---

ITALIE.
Het bevestigt zich dat het Oostenrijksche gouvernement aan de wegens politieke redenen uitgeweken Lombardiers amnestie verleend heeft. Het daartoe strekkende besluit is den Uden dezer door den Keizer onderteekend. De uitgewekenen zullen in hun land mogen terugkeeren en weder in het beheer en genot hunner bezittingen gesteld worden, wanneer zij zekere voorwaarden vervullen en inzonderheid de belofte afleggen om zich voortaan als rustige en getrouwe onderdanen te gedragen. Het schijnt echter dat deze voorwaarden door sommige uitgewekenen, inzonderheid in Piemont, alwaar velen van hen het burgerregt verkregen hebben, onredelijk en al te bezwarend geacht worden. Zoo leest men in het officiële dagblad der provinciale overheid van Savoye de volgende aanmerkingen: » Deze amnestie is niets anders dan eene vrij behendige kunstgreep, door Oostenrijk bedacht om aan de leden van het Parijsche Congres zand in de oogen te werpen. Om van die amnestie genot te kunnen hebben, zou een staatsman, die langen tijd Oostenrijk bestreden heeft, nederig voor die mogendheid moeten buigen, zich overwonnen moeten verklaren, en dat om geldelijk voordeel te behalen ! i> Het is geen geschil tusschen Oostenrijk en de uitgewekenen alleen, maar ook tusschen Oostenrijk en Piemont: immers Oostenrijk heeft de hand geslagen aan de bezittingen van Sardinische burgers, die vroeger ingezetenen van Lombardye waren; dat is onze oude grief, maar Oostenrijk maakt de verongelijkirig thans nog erger, want het wil Sardinische burgers dwingen om zich aan hetzelve te onderwerpen ten einde weder in het bezit van hun vermogen te worden gesteld. Voor de uitgewekenen is de nieuwe amnestie (reeds de vierde of vijfde, zoo wij wel rekenen) eene bespotting, voor het Sardinische gouvernement eene nieuwe beleediging. degraaf Cavour,onzegevolmagtigde op de Parijsche conferentie, zal aldaar zijnen pligt begrijpen en weten te vervullen." In denzelfden geest spreekt de Turynsche Opinione, een van de hoofd» organen der ministeriele partij in Piemont.
---

ENGELAND.
In de laatstvorige zitting van het Britsche Lagerhuis is door een dop leden de vraag gedaan, öf het Indische koningrijk Oude in het Britsche gebied ingeljjfd zon worden, en of zulks de wensch der bevolking van dat koningrijk was; hij betwijfelde of deze uitbreiding van het Britsche gebied met de billijkheid en met eene wijze staatkunde strookte. De minister voor de Indische zaken heeft daarop geantwoord, dat in de maand November 11. namens Hare Majesteit aan den gouverneur-generaal van Indie magtiging was gezonden om die maatregelen te nemen, welke hij wegens den verwarden staat van het koningrijk Oude en het wanbestier van deszelfs vorst noodig zou oordcelen, maar dat op die depêche nog geen bepaald en uitvoerig antwoord uit Indie ontvangen was. Alleen werd in een brief van den gouverneur-generaal gezegd dat hij zich zeer vereerd gevoelde met het in hem gestelde vertrouwen, dat hij de zaak voor zijne verantwoording nam, maar, welken weg hij ook mogt kiezen , alle gevaar van botsingen zooveel iramer doenlijk zou vermijden en de wenschen en aanspraken der inlandsche bevolking steeds zou in het oog houden.
De minister erkende dat de bevolking van Oude geen blijk had gegeven van den wensch om onmiddellijk onder de Britsche heerschappij te staan, maar hij voegde er bij dat zulks zeer natuurlijk was en niets bewees: immers het was juist een der grootste gebreken van het tegenwoordige bestuur van Oude, dat bet de bevolking belette eenigen weusch hoegenaamd te doen blijken en de stem des volks smoorde. — De Morning Post van jl. Zaturdag zegt in een hoofdartikel: » Het koningrijk Oude, welks vruchtbaar grondgebied een deel van het dal van den Ganges uitmaakt, schijnt zich aan het noodlot der koningrijken van Hindostan niet langer te kunnen onttrekken, maar bestemd te zijn om zijne drie millioen inwoners en zijn jaarlijksch inkomen van drie millioen pond sterling te storten in den oceaan der Britsche heerschappij, welke zich dag op dag langzaam maar zeker uitbreidt. De inlandsche koningrijken worden het een na het ander verzwolgen door dien maalstroom , waar zij door een onweêrstaanbaren aandrang heen gevoerd worden. leder gouverneur-generaal vertrekt uit Engeland met het bepaalde voornemen om de hand niet aan het grondgebied der naburen te slaan ; en evenwel zien allen zich door onvoorziene gebeurtenissen genoodzaakt om onze wijd uitgestrekte heerschappij nog te vergrooten. Den 20sten Junij van het loopende jaar zal het nog maar eene eeuw geleden zijn dat op bevel van Lurajak-Douolavo 146 Engelschen in eene gevangenis van 18 vierkante voeten opgesloten werden, alwaar 123 van hen binnen eenen dag door gebrek aan versche lucht omkwamen. Hoe gansch anders is het thans in Indie gesteld! en nog wachten ons vele inlijvingen, tot dat geheel Hindostan binnen onze grenspalen ligt. » Oude is nooit een onafhankelijke Staat geweest; het is veeleer een leengoed, hetwelk aan een oproerigen en ontrouwen leenman ontnomen wordt. Het gedrag van den vorst belet ons het gezag, hetwelk hem door ons toevertrouwd maar door hem misbruikt is, langer in zijne hand te laten: wij moeten hetzelve terugnemen, ten einde niet bloot te staan voor het verwijt dat wij met onze bajonetten de regering van zedelooze dwingelanden in stand gehouden hebben. Het is geenszins de inlijving van een onafhankelijken Staat, hetgeen Oude nooit geweest is, noch de aanranding der regten van een volk, want de regten der bevolking zullen onder de hoede van het Britsche bewind veiliger zijn dan onder het bestuur eener inlandsche regering. Het is veeleer de veroordeeling eener trouwelooze dynastie, wier afzetting door de regtvaardigheid en de staatkunde beide . gevorderd wordt en een zegen voor de bevolking zjjn zal. Het is eene onvermijdelijke gebeurtenis, een merkwaardig blijk van het aan Indie beschoren lot. Onder de eerste 25 jaren dezer eeuw waren er twaalf die door vergrootingen van het Britsche grondgebied gekenmerkt werden; het tweede vierendeel der negentiende eeuw was in dat opzigt niet minder vruchtbaar; doch wij deelen niet in de vrees dat deze uitbreiding van ons rijk verzwakking van hetzelve moet medebrengen: integendeel door de verbetering der wegen, de daarstelling van een uitgebreid telegraaph- en spoorwegnet, schijnt onze heerschappij in Indie nog vaster te staan dan in den tijd toen zij zich niet verder dan de provincie Bengalen uitstrekte, terwijl meer vrijgevige inzigten ons bestuur over Indie beginnen te leiden en de belangen der inlandsche bevolking behartigd wonden door bewindslieden die meer dan eenig ander gezag van zins en bij magte zijn om haar regtsveilïgheid en de zegeningen van een wijs en vaderlijk bestuur te verzekeren." — Blijkens eene officiële opgave heeft het aantal deserteurs bij de Britsche land- en zeemagt in de laatstvorige maand niet minder dan 731 bedragen: van de reguliere landmagt zijn 264, van de burgermilitie 320 en van de zeemagt 147 manschappen weggeloopen.
---

