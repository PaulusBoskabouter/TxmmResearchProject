BINNENLANDSCHE BERIGTEN. FRANKRIJK.
De Fransche Moniteur behelst in zijn nommer van gisteren, 5 Februarij, eene mededeeling, waaruit blijkt dat de mogendheden, die aan de aanstaande vredesonderhandelingen te Parijs zullen deel nemen, daarbij vertegenwoordigd zullen worden door de volgende gevolmagtigden: Frankrijk door zijnen minister van buitenlandsche zaken, den graaf Walewski, en door zijnen gezant bij het Oostenrijksche hof, den baron de Bourqueney; Engeland door lord Clarendon, minister van buitenlandsche zaken, en door lord Cowley, den Britscheu gezant te Parijs; Oostenrijk door zijnen minister van buitenlandsche zaken, den graaf von Buol, en door zijnen gezant te Parijs, den baron von Hubner; Turkije door den groot-vesier Aali-Pacha en door Mehemet-Djem.il- Bey, den gezant der Porte te Parijs; Piemont door den ridder d'Azeo-lio, oud-minister en thans lid van den Sardinischen Senaat; ° Rusland door den graaf OrlofF, adjudant van Keizer Alexander, en door den baron von Brunnow, gewezen gezant van Rusland te Londen. Deze mededeeling van den Moniteur gewaagt niet van Pruissen, waaruit opgemaakt wordt dat de bezwaren tegen de deelneming dezer mogendheid aan de werkzaamheden der conferentie nog niet uit den weg geruimd zijn. Het Russisch-gezinde dagblad van Brussel, Ie Nord, berigt dat, toen het protokol ter staving van Ruslands toetreding tot de gestelde vredesvoorwaarden den lsten dezer te Weenen onderteekend werd, door den Russischen gezant voorgesteld is Pruissen uit te noodigen om gevolmagtigden naar de Parijsche conferentie te zenden; dat dit voorstel door den graaf von Buol ondersteund werd, maar door do gezanten van Frankrijk en Engeland beantwoord is met de eenvoudige verklaring dat zij het aan de beslissing hunner gouvernementen zouden onderwerpen. Ook blijkt uit de mededeeling van den Moniteur, dat Piemont op de conferentie slechts één vertegenwoordiger zal hebben; hetgeen aangemerkt wordt als een blijk dat die Staat niet op denzelfden voet als de andere onderhandelende mogendheden , maar in beperkte mate tot de regeling der vredesvoorwaarden zal medewerken. Dit is in strijd met de verwachting die te Turyn schijnt gekoesterd te worden; althans wordt door een der Turynsche dagbladen, de Opinione, een orgaan van de ministeriele partij, betoogd dat aan Piemont even veel invloed op de bepalingen van het toekomstige vredesverdrag toekomt als aan de overige bondgenooten , en meer dan aan Oostenrijk , hetwelk geen of- en defensief terbond met de Westersche mogendheden gesloten heeft. Evenwel vreest de Opinione, dat Oostenrijk trachten zal het aan Piemont toekomende aandeel in het werk des vredes te verkorten. Men hoopt te Parijs dat Aali-Pacha, de gevolmagtigde der Porte, witus tegenwoordigheid reeds dadelijk bij de opening der conferentie vereiseht schijnt te worden , vóór of uiterlijk op den 24sten dezer maand te Parijs zal zijn.
---

NEDERLANDEN.
Bij besluit van den 6den Februarij jl., n». 56, heeft Zijne Majesteit goedgevonden , te benoemen : tot bui-o-emeester der gemeente Zalt-Bommel mr. P. C. Bjleveld, onder toekenning* van eervol ontslag als burgemeester der gemeente Beusichem ; tot burgemeester der gemeente Beusichem W. F. Kuijk, onder toekenning van eervol ontslag als burgemeester der gemeente Hoevelaken.
Bij Zijner Majesteits besluiten van den sden Februarij 1856, n,s. 59 en 60, zijn benoemd: tot lid van het collegie van regenten over het huis van arrest te Amersfoort, mr. D. A. Camerling Helmolt, kantonregter aldaar; en tot regter-plaatsvervanger in de arrondissements-regtbank te Amersfoort, mr. E. L. baron van Hardenbroek, advocaat aldaar. Bij Zr. Ms. besluiten van den 6den Februarij 1856, nis. 48, 49 en 50, zijn benoemd: tot president der arrondissements-regtbank te Almelo mr. J. Kaljfjr., thans regter-plaatsvervanger in do arrondissements-regtbank te Zwolle en lid der provinciale Staten van Overijssel; tot substituut-griffier bij den Hoogen Raad der Nederlanden jhr. mr. C. A. J. Beelaerts van Blokland, thans substituut-griffier bij het provinciaal geregtshof in Zuidholland; tot substituut-griffier bij het provinciaal geregtshof in Zuidholland, mr. C. Vosmaer, thans griffier bij het kantongeregt te Oud-Beijerland ;en tot substituut-griffier bij de arrondissements-regtbank te 's Gravenhage , mr. J. C. Rasch, thans griffier bij het kantongeregt te Vlaardingen.
Bij besluit van den sden Februarij 1856, n°. 46, heeft Z. M. goedgevonden bij het Departement van Koloniën te bevorderen: tot referendaris , den hoofd-commies J. P. Feith, en tot hoofd-commies-titulair, den commies jhr. F. E. M. van Alphen.
---

RUSLAND.
Het Journal de St. Pétersbourg berigt dat de tijding van Ruslands toetreding tot het Oostenrijksche voorstel alom diepen indruk gemaakt heeft, en buitens lands met groote vreugde ontvangen is als de zekere voorbode van vrede. De Noordsche Bij, een Russisch dagblad, hetwelk sedert twee jaren de natie ten strijde aanvuurde en niet van toegeven hooren wilde, verkondigt in haar nommer van 26 Januarij jl. juichend, dat er thans vooruitzigt op vrede bestaat ; het blad verheugt zich daarover om den wille der beschaving en der volksbedrijvigheid; inzonderheid hoopt het, dat het fabriek wezen in Rusland met het herstel des vredes eene nieuwe vlugt zal nemen, en alzoo Rusland van het handelsverkeer met buitenlanders onafhankelijk zal maken. Verder zegt het dat er in Rusland reeds aanzienlijke bestellingen van Russische producten, te leveren bij het herstel des vredes, uit andere landen van Europa ontvangen zijn , dat hierdoor de prijs dier producten gerezen en de onmisbaarheid derzelve voor Europa op nieuw gebleken is. Ook onder de geallieerde troepen in de Krim schijnt de tijding van Ruslands toetreding tot het ultimatum met niet minder bevreemding dan blijdschap vernomen te zijn. Volgens berigten van daar, vervat in brieven uit Konstantinopel van 28 Januarij, werd de waarheid van dat berigt, ook nog nadat het door den Britsehen opperbevelhebber bekend gemaakt was', door vele soldaten in twijfel getrokken. Van eene schorsing der vijandelijkheden wordtin die brieven geen gewag gemaakt; integendeel melden zij dat sedert eenige dagen op den uitersten regter vleugel der geallieerde legermagt voorzorgen tegen eenen aanval genomen werden. De Londensche Morning Post bevestigt het berigt dat al de dokken van Sebastopol thans gesloopt zijn, en zegt dat men te Londen door eene officiële depêche den goeden afloop van het vernielingswerk vernomen heeft.
---

ENGELAND.
Hoe meer vooruitzïgt op spoedig herstel des vredes er is, des te meer wordt ook in Engeland de aandacht van het publiek en van de staatslieden weder met bezorgdheid gevestigd op de innerlijke zwakheid van Turkije, welke aanrandingen van buiten uitlokt en tevens gevaarlijk maakt. In de zitting van het Hoogerhuis van jl. Maandag is door lord Grey aangekondigd, dat hij in eene der eerstvolgende zittingen van het Huis eenige vragen aan het gouvernement rigten zou betrekkelijk den toestand van Turkije. — De Times verwacht dagelijks de tijding dat de Britsche gezant te Washington zijne reispassen ontvangen en de terugreis naar Engeland aangenomen heeft, hetgeen,naar de regelen des volkenregts van zelf ten gevolge zou hebben dat het Engelsche gonvernement van zijnen kant den gezant der Vereenigde Staten te Londen reispassen deed toekomen. De afbreking van het diplomatieke verkeer tusschen de beide Staten zou nog geen vredebreuk zijn; integendeel het ministeriele Londensche avondblad de Globe is van oordeel dat het voor de vriendschapsbetrekking tusschen de beide landen bevorderlijk zou zijn, zoo min mogelijk in diplomatieke aanraking met elkander te komen, ten eerste omdat alle Noord-Amerikaansche diplomaten doortrokken zijn van de leer dat de oude wereld zich niet in de aangelegenheden der nieuwe mengen mag, en ten tweede omdat de verkiezing van een nieuwen President der Unie telkens eene verandering in de buitenlandsche staatkunde en in het diplomatiek personeel van de Vereenigde Staten pleegt mede te brengen. Het evengenoemde blad zegt in zijn beursberigt van jl. Maandag: il Onze efiectenmarkt wordt gedrukt door de vrees voor eene afbreking der diplomatieke betrekking tusschen Engeland en de Vereenigde Staten, maar eene aanmerkelijke daling is daardoor niet te weeg gebragt, waaruit blijkt dat weinigen de hoop op eene minnelijke schikking laten varen. Men vleit zich met de gedachte dat de onverwachte tijding van Ruslands toetreding tot het ultimatum te Washington eenen indruk maken zal welke alle gevaar van eene botsing terstond zal doen verdwijnen. „ Doch zoo lang elke brievenmaal uit New-York met ongerustheid te gemoet gezien wordt, en vóór dat de vredes-onderhandelingen te Parijs beslissende vorderingen gemaakt hebben, is aan onze beurs geen standhoudende rijzing der koersen te wachten. Daarbij komt nog de schaarschheid onzer geldmarkt, gepaard aan groote aanvrage om specie. Do Indische landpost vertrekt ditmaal van hier met niet minder dan 492,400 L. st. aan specie, namelijk 26,700 L. st. goud voor Ceylon , Madras, Caloutta, Singapore, Hongkong en Alexandrie, en 465,700 L. st. zilver voor Calcutta, Bombay, Penang, Singapore, Hongkong, Canton • en Shanghai." —■ De bezorgdheid, waarmede het gevaar van eene vredebreuk met de Vereenigde Staten den handelsstand in Engeland vervult, is reeds door de kamer van koophandel van Manchester openlijk aan den dag gelegd. Zij heeft besloten te verklaren: dat zij de geschillen met Noord-Amerika betreurt en aan Harer Majesteits gouvernement dringend aanbeveelt, onverwijld stappen tot minnelijke vereffening derzelve te doen en jegens de Unie in een verzoenenden geest te handelen. Dit besluit is genomen op voorstel van den heer Bright, den woordvoerder der vredespartij, die daarbij vooral deed uitkomen hoe natiën, die van den oorlog gruwen, evenwel door wederzijdsche ligtgeraaktheid en verkeerd gerigt eergevoel in onderlingen oorlog kunnen komen. — Aan een plegtig gastmaal, Zaturdag 11. te Londen door het bestuur der Oost-Indische Compagnie gegeven, is door twee leden van het Britsche kabinet, lord Argyll en sir Vernon Smith, het hoofd van het bestuur voor de Indische aangelegenheden, nadrukkelijk verklaard dat zij Rusland niet in staat achten om de veiligheid van het Britsch- Indische rijk in wezenlijk gevaar te brengen. Zij voegden daarbij, dat Engeland de gebeurtenissen in westelijk Azië ter harte neemt, maaralleen met het oog op de belangen van Turkije, niet uit vrees voor de veiligheid zijner heerschappij in Indie. — De gouverneur-generaal van Britsch Indie heeft, volgens een bij de Times ontvangen schrijven uit Calcutta van 22 December 11., aan de vijf gouvernementen alsmede aan de commissarissen van onafhankelijke provinciën voorgeschreven, hem jaarlijks een uitvoerig verslag van hun beheer en van den toestand hunner gewesten te zenden, zullende deze rapporten terstond in Indie openbaar gemaakt en naar Engeland overgezonden worden.
---

