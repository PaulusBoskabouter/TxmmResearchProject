NEDERLANDEN.
Bij besluit van 16 Maart jl., n°. 42, heeft Zijne Majesteit goedgevonden , het eervol ontslag aan J. N. Beckers, burgemeester en secretaris der gemeente Nuth, op zijn verzoek, uit laatstgemelde betrekking verleend, met Zijne goedkeuring te bekrachtigen. [Herhaalde plaatsing ter verbetering van eene misstelling in de courant van 18 Maart].
Bij Zijner Majesteits besluiten van den 21sten Maart 1856, n°. 37 en 38, zijn benoemd : tot plaatsvervangend kantonregter te Heerlen, P. J. G. Herry, burgemeester der gemeente Kerkrade; en tot plaatsvervangend kantonregter te Wijk bij Duurstede, G. J. Jacobson, ontvanger der registratie en domeinen aldaar.
Bij Koninklijk besluit van den 21sten Maart 1856, n°. 49, is het ontvangkantoor der directe belastingen en accijnsen te Buurmalsen opgeheven en ingedeeld bij dat te Geldermalsen, onder voortdurend beheer van den ontvanger W. F. G. L. van Tengnageü de Raad.
Bij Zijner Majesteits besluit van den 16den Maart 1856, n°. 35, zijn mr. J. W. van Lansberge, jhr. mr. F. P. van der Hoeven en mr. B. O. T. H. Westenberg aangesteld tot attaché bij het Nederlandsche corps diplomatique, ten gevolge van het in de maand Februarij jl. aan het Departement van Buitenlandsche Zaken afgelegd examen voor de commissie tot dat einde door den Koning benoemd.
---

MINISTERIE VAN BINNENLANDSCHE ZAKEN. RIJKSTELEGRAAF.
Wegens gebrek aan personeel, ten gevolge der ongesteldheid van beambten , wordt de diensttijd op het Rijkstelegraafkantoor te Middelburg tijdelijk beperkt, en is dit kantoor mitsdien tot nader aankondiging geopend: op weekdagen van negen tot twaalf ure des morgens en van twee tot teven ure des namiddags, en des Zondags alleen van twee tot zeven ure des namiddags. 's Gravenhage, den 2lsten Maart 1856. De Minister van Binnenlandsche Zaken, Vak Reenes.
---

BUITENLANDSCHE BERIGTEN. FRANKRIJK.
De Constitutionnel berigt dat de Parijsche Conferentie eergisteren (Donderdag) geene zitting heeft gehouden, maar dat'de commissie, die%iet het ontwerpen van het vredes-verdrag belast is, en uit eenen gevolmag■ tigde van Frankrijk, Engeland; Oostenrijk, Turkije en Rusland bestaat, dien dag eene bijeenkomst heeft gehouden. — Volgens een bij de Indépendance Beige ontvangen schrijven uit Parijs van 20 Maart zou de meerderheid van het Parijsche publiek met genoegen gezien hebben dat aan de politieke uitgewekenen en bannelingen eene minder voorwaardelijke amnestie ware verleend, dan hun thans naar aanleiding van de bevalling der Keizerin aangeboden wordt. . Volgens een ander Brusselsch dagblad, welks redactie met uitgeweken Fransche republikeinen in verband staat, den Observateur, zal dat aanbod door vele uitgewekenen nu even min als vroeger, toen het hun onder gelijke bedingen gedaan werd, aangenomen worden. — Volgens de jongste berigten uit Konstantinopel, door de ministeriele dagbladen van Parijs medegedeeld, was de gezondheidsstaat der Fransche troepen in de Krim nog slecht, en te Konstantinopel ieder hospitaal vol.
---

TURKIJE.
Berigten uit Konstantinopel van 11 Maart melden dat de Arabische bevolking van Tripoli weder onder het gezag des Sultans gebragt is. Te Konstantinopel is, volgens dezelfde berigten, het monopolie der vleeschhouwers dezer dagen afgeschaft en door de overheid bepaald dat een ieder er voortaan vrijelijk vee aanvoeren en slagten en het vleesch verkoopen mag. Deze maatregel is., gelijk in het daartoe strekkende besluit gezegd wordt, genomen omdat de afschaffing van het monopolie der bakkers een goeden invloed op den prijs/ van het brood gehad had. Aan het Journal deè Débats is uit Konstantinopel, onder dagteekening Van 11 Maart, het volgende gemeld : » Men wacht steeds met ongeduld op de berigten uit Parijs betrekkelijk den gang der vredes-onderhandelingen. De Porte moet, naar verzekerd wordt, door middel van den telegraaph onderrigt zijn dat hare bondgenooten besloten hebben in het vredesverdrag melding te maken van hetgeen de Sultan laatstelijk ten behoeve zijner Christen onderdanen verordend heeft. Of dit voor de Porte aannemelijk is, zal geheel afhangen van de wijze waarop het geschiedt: indien men daarbjj doet uitkomen dat de Sultan vrijelijk en uit eigen beweging tot het maken dier verordeningen overgegaan is, en dat geen buitenlandsche invloed, van welke zijde ook, tusschen hemen zijne onderdanen werkzaam is geweest, dan kan daartegen bij Turkije geene bedenking bestaan. Maar wanneer men in het vredesverdrag op eene andere wijze de emancipatie der rajahs vermeldde, zou men Turkije's onafhankelijkheid aantasten en Rusland in het gelijk stellen. Het is te hopen dat de verbonden mogendheden dat gevaar zullen bemerken en zullen weten te ontwijken. » Intusschen zet Turkjje de toerustingen voor een nieuwen veldtogt ijverig voort. De Turksche cavalerie zal eene geheel nieuwe inrigting bekomen. Men erkent thans de in Azië begane feilen , die den val van Kars ten gevolge gehad hebben, en wil ze zooveel doenlijk weder goedmaken. » Onder de gewigtige punten , die de Parijsche Conferentie te behandelen heeft, behooren ook de aangelegenheden der Donau-vorstendommen. Het bestuur dezer landen behoeft eene doortastende hervorming, die de bestaande misbruiken wegneme en aan Ruslands invloed den weg sluite. i) Op aanzoek van het bestuur der Vorstendommen heeft de Porte aan hare gevolmagtigden ter Parijsche Conferentie last gegeven om er ook op aan te dringen: I°. dat Rusland afzie van de vordering eener som van zestien millioen francs als vergoeding voor de kosten van het bezetten der Donau-vorstendommen in het jaar 1848, hetgeen voorgesteld werd als een maatregel tot handhaving der orde en der wettig bestaande overheden , terwijl de Porte reeds vóór de komst van het Russische leger dobr hare troepen de orde hersteld had en evenwel dadelijk verklaard heeft daarvoor aan Moldavië en Wallachye niets te willen in rekening brengen; 2°. dat Rusland eindelijk betale voor de levensmiddelen die de Russische troepen gedurende het jaar 1853 en 1854 aan de grondeigenaren en landlieden inde Vorstendommen ontnomen hebben en wier koopwaarde op eene som van zes tot acht millioen francs begroot wordt. » Het Turksche ministerie is werkzaam om de uitvoering van den firman tot emancipatie der rajahs te verzekeren; maar het blijkt nn reeds dat het tegenkanting van de zijde der Grieksche geestelijkheid zal ontmoeten. Doch met een weinig geestkracht en vastberadenheid zal het dat bezwaar wel te boven komen. » De Porte ontvangt van alle kanten, uit Londen, uit Parijs, uit Weenen , voorstellen tot het oprigten eener groote handelsbank te Konstantinopel ; daaronder zijn er van de meest geachte firma's. Doch er zal geen besluit op die aanzoeken genomen worden, voor dat de einduitslag der vredesonderhandelingen bekend is." *
---

RUSLAND.
In een bij de Londensche Times ontvangen schrijven uit Berlijn van 15 Maart leest men het volgende : » De verbetering der we"_n en middelen voor het binnenlandsch verkeer is voor Rusland eene hooo-st gewigtige aangelegenheid, en wordt daar te lande ook als zoodanig beschouwd. De Russische dagbladen en tijdschriften handelen thans dag op dag over de middelen tot vermeerdering van 's lands productive kracht en inzonderheid over het aanleggen van spoorwegen. » Het blijkt dat er thans nog een jaar tijds noodig is om goederen van St. Petersburg naar de gouvernementen aan de Wolga te brengen, en dit wordt beschouwd als de oorzaak waarom Rusland niet meer dan omstreeks vijf en een half millioen tschetwert graan in eenjaar uitvoert, alhoewel het bij. een gemiddelden oogst minstens dertig millioen tschetwert graan aan het buitenland zou kunnen verkoopen zonder aan de binnenlandsche consumtie te kort te doen. » Ofschoon de productie van graan in Rusland weinig kost en de graanprijzen er in het binnenland derhalve zeer laag zijn, worden zij door de kosten van het vervoer naar verwijderde punten zoo veel verhoogd, dat landen die goed toegankelijke zeehavens hebben , gelijk Engeland en de Vereenïgde Staten, voor Rusland op de graanmarkt niet altjjd behoeven onder te doen. De aanvoer uit Amerika kost wel is waar meer dan uit de Oostzeehavens, maar vrij wat minder dan uit de Zwarte Zee. » Hoe moeijelijk het vervoer over de steppen van Rusland is, blykt uit het feit dat op de linie van Perecop nagenoeg een millioen karren, ieder met twee ossen bespannen, gebezigd worden, terwijl in een jaar 40 tot 50,000 van die ossen sterven. De betrekkelijk korte afstand tusschen Alexandrowsk en Perecop vordert, heen en terug, nagenoeg eene maand^tijds. » Er zal dan ook onverwijld eene maatschappij opgerigt worden om op den beneden-Dnieper eene regelmatige stoombootdienst te ondernemen, tusschen Alexandrowsk en de Zwarte Zee en verder naar de Azowsche Zee. Thans is de vracht van den Dnieper tot Odessa hooger dan van Odessa tot Triest.
n Hoe veel sommige gewesten van Rusland bij verbetering der communicatiemiddelen aan het buitenland zouden kunnen leveren, kan men zich voorstellen als men bedenkt dat het gouvernement van Ekaterinoslaw, behalve tallooze kudden rundvee, meer dan anderhalf millioen fijnwollige schapen bezit, die minstens 175,500 pud wol (ongewasschen) in eenjaar leveren. Poltawa tolt 700,000 schapen; ook de gouvernementen Kiew, Cherson en CharkofF zijn rijk in schapenweiden. Spoorweglijnen en stoombootdiensten zullen voorzeker binnen tien jaren tijds aan dat deel van Rusland een ander voorkomen geven, en er nieuwe middelpunten van handel en nijverheid doen ontstaan."
---

