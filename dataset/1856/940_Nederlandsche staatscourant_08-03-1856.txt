NEDERLANDEN.
Bij Zijner Majesteits besluit van den lsten Maart 1856, n". 63, is aan den stuurraaan bij de Nederlandsche koopvaardijvloot Willem van Essen vercunniug verleend tot het aannemen en dragen van bet ridderkruis der°orde van het Legioen van Eer, hem door Zijne Majesteit den Keizer der Franschen geschonken , wegens zijn edelmoedig gedrag ten aanzien van het Fransche brikschip Harmonie. Bij besluiten van. 6 Maart jl., n°. 61 en 62, heeft Zijne Majesteit goedgevonden , de benoeming van J. /. Veltman, .burgemeester van Noordelijk, Van mr. G. W< baron de Vos van Steenwijk, burgemeester van Beilen, en van G. H. Woltersom, burgemeester van Coevorden, tot secretarissen Van gezegde gemeenten , met Zijne goedkeuring te bekrachtigen. Bij Zijner Majesteits besluit van den sden Maart 1856, n°. 72, is aan den gepensioneerden generaal-majoor J. Wagenaar, op zijn daartoe gedaan verzoek, eervol ontslag verleend uit zijne betrekking van lid der commissie van administratie over het burgerlijk en militair huis van verzekering te 's Gravenhage, onder dankbetuiging voor de langdurige in die betrekking bewezen diensten , en is bij hetzelfde besluit in deszelfs plaats tot lid van genoemde commissie van administratie benoemd jhr. mr. A. G. van Vredenburch, auditeur-militair in Zuidholland. Bij Koninklijk besluit van 6 Maart 1856, n°. 56, is benoemd tot ontvanger der directe belastingen, in- en uitgaande regten en accijnsen te Doesborgh c. a., de heer J. A. Stuten, thans controleur derzelfde middelen aldaar. Bij Koninklijk besluit van 6 Maart 1856, n\ 57, is het ontvangkantoor der directe belastingen en accijnsen te Varik c. a., ingetrokken en de daaronder ressorterende gemeenten ingedeeld als volgt: die van Varik met het dorp Heesselt bij de ontvangst te Ophemert, en die van Est en Opijnen bij het kantoor te Waardenburg. Bij 's Konings besluit van den 2den Maart 1856, n°. 90, zijn tot Nederlandsche permanente commissarissen voor het gemeenschappelijk ioezigt over de betonning en bebakening, mitsgaders over de loodsdiensten op de Schelde, bedoeld bij § 2 van art. IX van het op den I9den April 1839 tusschen Nederland en België gesloten tractaat, te rekenen van den lsten April aanstaande, benoemd, de schout-bij-nacht J. F. A. Coertzen, hoofdinspecteur over het loodswezen, de betonning, bebakening en verlichting, en aan het hoofd dier afdeeling bij het Departement van Marine alhier geplaatst; en de kapitein-luitenant-ter- Sec titulair A.E. Thierens, benoemd inspecteur over het loodswezen enz. ia het 7de district te Vlissingen, thans te Hellevoetsluis. Zijne Majesteit heeft bij besluit vanden 25sten Februarij jl., n°. 46, goedgevonden : I°. te benoemen: bij het wapen der artillerie, bij het Iste regement vesting-artillerie, tot kapitein van de 3de klasse den lsten luitenant J. F.Riesz, vanden etaf van het wapen ; en 2°. krachtens punt 4 van art. 38 der wet van 28 Augustus 1851 (Staatsblad n°. 128) voor den tijd van een jaar op non-activiteit te stellen, den kapitein R. F. de Bruijn , van het 3de regement vesting-artillerie. Zijne Majesteit heeft bij besluit van den 6den dezer, n<>. 71, goedgevonden , den kapitein L. H. L. Scherpingh, van het 4de regement infanterie, op zijne aanvrage, krachtens art. 42 § 1 lit. b der wet van 28 Augustus 1851 (Staatsblad n°. 128), op pensioen te stellen, en het bedra" van dat pensioen ingevolge de artt. 13 , 14 b en 19 van de wet Van 28 Augustus 1851 (Staatsblad n°. 129), te bepalen op duizend vijf gulden (f 1005); hebbende het Zijne Majesteit alyerder behaagd aan genoemden kapitein te vergunnen om de activiteits-uniform van het wapen der infanterie te blijven dragen. Z\jne Majesteit heeft bij besluit van den 6den dezer, n°. 72, goedgevonden te benoemen: i bij het wapen der infanterie; bij het sde regement, tot kapitein van de 3de klasse, den lsten luitenant J. M. de Pruijssenaere, van het corps; bij het 7de regement, tot lsten luitenant, den 2 den luitenant D. H. P. Andrece, van het corps.
---

MINSTERIE VAN BINNENLANDSCHE ZAKEN.
De Minister van Binnenlandsche Zaken, Gelet op 'e Konings besluit van den 29sten Januarij 1853 (Staatsblad n°. 9) omtrent dein-dienst-stelling van surnumerairen bij den Waterstaat op de daarbij vastgestelde bezoldiging van f 700 'sjaars , Brengt ter kennis van de belanghebbenden: 1". dat voor de dienst van den Waterstaat, in den loop dezes jaars, na vergelijkend examen, ten minste twee surnumerairen moeten worden, aangesteld; 2". dat het vergelijkend examen zal plaats hebben te 's Gravenhage, in de tweede helft van de maand Mei aanstaande; 3°. dat tot het Examen zullen worden toegelaten Nederlanders, kweekelingen van de Koninklijke Academie te Delft, die aldaar hunne studiën hebben volbragt en voldoend Examen afgelegd; voor zooveel zij op den lsten Junij eerstkomende, den ouderdom van vijf en twintig jaren niet hebben bereikt; 4°. dat het Examen zal plaats hebben volgens het programma b$ het eind-examen aan de Koninklijke Academie te Delft gevolgd en over andere vakken die aan die Academie aan de kweekelingen voor de Ingenieursdienst worden onderwezen; s°. dat de personen, die naar voornoemde betrekking wenschen te dingen, zich vóór of uiterlijk op den lsten Mei 1856 bij het Departement van Binnenlandsche Zaken moeten aanmelden , met een op zegel geschreven adres, bevattende naauwkeurige opgaaf van naam, voornaam en woonplaatsen met overlegging van bewijsstukken, ten blijke dat men is: a. Nederlander; b. oud beneden de vijf en twintig jaren (extract uit het register van den burgerlijken stand); c. van gezond ligchaamsgestel en zonder gebreken, volgens schriftelijke verklaring van een erkend geneesheer, wiens bandteekening door het gemeentebestuur van de woonplaats van den verzoeker moet z\jn gewaarmerkt; ei. van onberispelijk gedrag, volgens schriftelijke verklaring, naden lsten Januarij 1856 afgegeven door of van wege het gemeentebestuur van des verzoekers woonplaats; e. zijne studiën op de Koninklijke Academie te Delft heeft volbragt en bij het verlaten dier Academie voldoend Examen heeft afgelegd. 's Gravenhage, den 6den Maart 1856. Van Reenex.
---

BUITENLANDSCHE BERIGTEN. FRANKRIJK.
In een schrijven uit Parijs van 5 Maart , hetwelk de Indépendance Beige van een doorgaans goed onderrigt correspondent ontvangen heeft, leest men het volgende : » Al hebben de beraadslagingen der conferentie nog niet tot eene beslechting der onderscheiden vraagpunten geleid , zoo geloof ik evenwel te kunnen zeggen dat de zaken goed gaan en regelmatig vorderen. Ik meen te weten dat door de gematigdheid en onderlinge eenstemmigheid der Westersche mogendheden, door de krachtige ondersteuning die zij bij Oostenrijk vinden, door Ruslands regtschapen gedrag zonder weifeling of dubbelhartigheid, de zaken dagelijks een beter voorkomen krijgen, en dat de rapporten der meeste gevolmagtigden hunne hoven een goeden afloop doen verwachten." — De gevolmagtigden van Rusland zijn bij de plegtige opening der wetgevende zitting te Parijs voor het eerst in uniform gezien. Dit wordt, zegt de Constilutionnel, in de diplomatieke wereld aangemerkt als een voorbode van de hervatting der officiële betrekking tusschen het Russische en het Fransche hof.
---

RUSLAND.
Blijkens eene depêche van den maarschalk Pélissier, door den Franschen Moniteur medegedeeld, is den 28sten Februarij in de Krim berigt van den te Parijs gesloten wapenstilstand ontvangen, en zijn den volgenden dag tusschen de wederzijdsche krijgsbevelhebbers afspraken over de schorsing der vijandelijkheden gemaakt.
---

ENGELAND.
In de zitting van het Britsche Lagerhuis van 4 Maart is ook gesproken over de Mazzinistische zamenzwering die onder het Engelsch-Italiaansche legioen in Piemont zou ontdekt zijn. Dat gerucht, hetwelk in Italië de gouvernementen beangstigd en de revolutionaire partij weder bemoedigd schijnt te hebben, werd door een van de Katholijke leden, den heer Bowyer, ter sprake gebragt. Hij vroeg, welke berigten by Harer Majesteits gouvernement ontvangen waren betrekkelijk de arrestatien die onlangs te Novara hadden plaats gehad uit beduchtheid voor muiterij onder de Italianen welke voor de Engelsche krijgsdienst aangeworven waren. Ook verlangde de heer Bowyer te weten, hoe lang die vrijwilligers in Piemont zouden blijven, en wat hunne bestemming was voor het geval dat er spoedig vrede gesloten wierd. Lord Palmerston gaf hierop het volgende antwoord: »In Piemont *
is in de daad het gerucht verspreid dat in een regement van ons Italiaansch legioen eene zamenzwering gesmeed was ; en ten gevolge van dat gerucht zijn zestien soldaten van hetzelve door de Sardinische overheden gevat en aan een geregtelijk onderzoek onderworpen. Aan die zamenzwering werd, voor zoo veel Harer Majesteits gouvernement vernomen heeft, niet de bedoeling toegeschreven om wanordelijkheden of oproerigheden in Piemont te plegen; maar het gerucht zeide dat eene groote som gelds uit Lombardye was gezonden om aan de soldaten uitgedeeld te worden, ten einde hen over te halen om te deserteren en zich naar het Lombardische grondgebied te begeven. Bij onderzoek is niet de minste grond voor dat gerucht ontdekt. Evenmin is iets ontdekt hetwelk strekken kon tot bevestiging van de meening dat er eene zamenzwering, van welken aard dan ook, bestond in een van die regementen, welke zich, dit moet ik tot hunne eer zeggen, van het begin tot het laatste toe zeer voorbeeldig gedragen hebben, i) Evenwel heeft men dienstig geacht het van den beginne af bestaande plan onverwijld ten uitvoer te leggen; en daar er omstreeks drie duizend man onder de wapenen waren, zijn er maatregelen genomen om hen naar Malta, van den beginne af de plaats hunner bestemming, over te brengen. Twee regementen zijn reeds opgebroken; een daarvan was bij het afzenden der jongst ontvangen tijdingen ingescheept, en het andere zal op dit oogenblik hoogst waarschijnlijk ook scheep gegaan zijn. Bij deze troepen was op hunnen marsch zeer veel orde, krijgstucht en verknochtheid aan het Britsche gouvernement zigtbaar." Vervolgens is in het Lagerhuis uitvoerig gehandeld over het in Engeland aangenomen gebruik om de officiersposten bij de landrnagt te koopen en te . verkoop'm. Een uit de Krim teruggekomen generaal, de heer Evans, betoogde dat de keuze en opklimming der officieren daardoor van het geld en niet van de verdienste en de geschiktheid afhankelijk gemaakt werden; verder deed hij een voorstel om door eene parlementaire commissie te doen onderzoeken of en op welke wyze dat stelsel zou dienen te worden afgeschaft. Hoe krachtige gronden ook tegen de koopbaarheid van verantwoordelijke posten aangevoerd werden , zij vond evenwel verdedigers , waaronder ook den onder-secretaris vanJStaat voor het krijgswezen, den heer Peel; zij zeiden dat het stelsel, uit het oogpunt der theorie beschouwd aan tegenbedenkingen onderhevig was, maar inde praktijk niet slecht werkte; dat het met de geheele inrigting der Engelsche landmagt zamenhing, en niet anders zon kunnen worden afgeschaft dan met opoffering van millioenen schats, die noodig zouden zijn om de Verkochte officiersposten weder in te koopen en ora aan bejaarde officieren een hooger pensioen toe te leggen dan zij thans behoefden; terwijl het moeijelijk zou zijn in plaats daarvan een stelsel in te voeren hetwelk in de toepassing beter zou voldoen , daar het stelsel van ancienneteit aan het blinde toeval, het stelsel van bevordering bij keuze aan willekeur en bevoorregting van gunstelingen te veel speelruimte liet. , Zoo gezet op behoud van het bestaande was lord Palmerston niet; hij wilde het stelsel van verkoop niet verdedigen maar zeide dat deszelfs afschaffing, indien daartoe besloten wierd, groote omzigtigheid vereischte en van de schatkist zware opofferingen zou vorderen; daarom zou hij zich niet tegen het voorgestelde onderzoek verklaren, maar hij meende dat hetzelve beter door eene staatscommissie zou kunnen geschieden; en hij beloofde daarmede eene uit burgerlijke en militaire personen zamen te stellen commissie te zullen belasten, indien het voorstel van enquête ingetrokken wierd. Hierop trok de heer Evans zijn voorstel in.
---

