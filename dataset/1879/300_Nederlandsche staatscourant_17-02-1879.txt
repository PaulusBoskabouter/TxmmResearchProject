OFFICIEEL GEDEELTE. (Staatsblad no. 28.) BESLUIT van den 1sten Februarij 1879, tot vernietiging van het besluit van den gemeenteraad van 's Hertogenbosch, van 30 December 1878, betrekkelijk de benoeming van A. C. I. SMITS tot wethouder dier gemeente.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz. , enz. , enz. •Op de voordragt van Onzen Minister van Binnenlandsche Zaken , van 17 Januari] 1879, litt. C, afdeeling Binnenlandsch bestuur, tot vernietiging van het raadsbesluit van ' s Hertogenbosch , van 30 December jl., tot benoeming van A. C. I. Smits , als wethouder dier gemeente ; Overwegende, dat die benoeming heeft plaats gehad met beslissing door bet lot, narlat bij eene derde stemming de benoemde en A. B. van der Steen een gelijk getal stemmen verkregen ; dat genoemde raadsleden aan die derde stemming , waarbij de keuze tot hen 'beiden beperkt was, hebben deelgenomen; dat artikel 46 der gemeentewet den raadsleden verbiedt mede te stemmen over zaken, die hen persoonlijk aangaan; dat dit voorschrift ook op benoemingen van toepassing is, daar de wet niet onderscheidt en de reden der bepaling, het uitsluiten van den invloed van persoonlijk belang, hier eveDzeer geldt; dat het persoonlijk belang, waarop art. 46 doelt, niet geacht kan worden bij eene vrije keuze te bestaan, daar het dan geheel onzeker is , wie voor de betrekking in aanmerking zal komen , maar wel bij eene herstemming, die tot twee bepaald aangewezen personen is beperkt; dat de genoemde raadsleden zich alzoo bij die derde stemming van medestemmen hadden behooren te onthouden, en het bovenaangehaalde met hunne medewerking genomen besluit beschouwd moet worden als strijdig met de wet; Gelet op art. 153 der Gemeentewet; Den Raad van State gehoord (advies van 28 Januarij 1879 , n°. 18); Gelet op het nader rapport van Onzen voornoemden Minister, van 30 Januarij 1879 , litt. N , afdeeling Binnenlandsch bestuur ; Hebben goedgevonden en verstaan bet genoemde raadsbesluit te vernietigen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad geplaatst en in afschrift aan den Raad van State medegedeeld zal worden. 's Gravenhage, den lsten Februarij 1879. WILLEM. De Minister van Binnenlandsche Zaken, Kappeyne. Uitgegeven den elfden Februarij 1879. De Minister van Justitie, H. J. Smidt. _ Bij Koninklijk besluit van 14 Februarij 1879 , n°. 21, is aan H. de Klerk JCz., opzijn verzoek, eervol ontslag verleend uit zijne betrekking van ontvanger der directe belastingen voor het vijfde kantoor te Amsterdam , behoudens aanspraak op pensioen, onder dankbetuiging voor de trouwe diensten gedurende vijftig jaren den lande bewezen. Bij Koninklijk besluit van den 14den Februarij 1879 , n c . 22, is bij het wapen der artillerie benoemd: bij de Vilde afdeeling vestingartillerie, tot lsten luitenant, de 2de luitenant A. H. Huart, van die afdeeling. Bij Koninklijk besluit van den 14den Februarij 1879, n°. 23, is de 2de luitenant J. Aitton, van het 5de regement infanterie, voor den tijd van vijf jaren gedetacheerd bij het wapen der infanterie van het leger in Nederlandsch Indie.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in den loop der maanden Januarij, Februarij, Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 (Staatsblad n". 59), gewijzigd bij de wet van 8 Julij 1874 0 Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de ^et van 24 Junij 1876 [Staatsblad n°. 117). Dag en plaats dier examens zullen nader worden bekend gemaakt.
Zij, die tot de examens wenschen te worden toegelaten vóór 1 Mei, moeten daarvan vóór 1 Januarij; zij, die het examen n& 1 Mei wenschen af te leggen, tusschen 1 en 15 April schriftelijk opgave doen aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt, dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junii 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten, 's Gravenhage, 5 December 1878. Yoor den Minister, De Secretaris-Generaal, Hubrecht.
---

MINISTERIE VAN MARINE.
De luitenant ter zee der 2de klasse W. J. de Bruyne, dienende aan boord van Zr. Ms. wachtschip te Hellevoetsluis, wordt met den 15den Maart a. s. op non-activiteit gesteld, en met den 16den daaraanvolgende vervangen door den luitenant ter zee der 2de klasse G. J. Sluy terman.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 20sten Februarij aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
Heden worden de personen, die verzocht hebben als klerk bij den Rijkstelegraaf in aanmerking te komen, aangeschreven om zich, voor het vergelijkend onderzoek, aan te melden aan het gebouw op den Fluweelen Burgwal, n°. 22, te 'sGravenhage, op 6 Maart aanstaande, des voormiddags ten negen ure. 's Gravenhage, 13 Februarij 1879. De Minister van Waterstaat, Handel en Nijverheid, Voor den Minister, De Secretaris-Generaal, Boogaard.
---

MINISTERIE VAN KOLONIEN.
De Minister van Staat, Minister van Koloniën , brengt ter kennis van belanghebbende ouders of voogden, dat, krachtens het Koninklijk besluit van den 26sten November 1845, n°. 63, met den lsten September dezes jaars acht jongelingen zullen worden bestemd om, volgens het daaromtrent vastgestelde reglement, onder het oppertoezigt van dr. H. Wefers Bettink, hoogleeraar aan de hoogeschool te Utrecht, te worden opgeleid tot militair apotheker voor de dienst in Oost-Indie, en dat, wanneer zij hunne zonen of pupillen daarvoor verlangen in aanmerking te doen komen, deze zullen worden toegelaten tot het afleggen van een vergelijkend examen, dat zal plaats hebben op Maandag den 9den Junij 1879 en volgende dagen , des voormiddags ten 9 ure , in het pharmaceutisch laboratorium der Rijks-Universiteit te Utrecht. De op zegel geschreven verzoekschriften tot deze toelating moeten vóór den lsten Mei 1879 bij het Ministerie van Koloniën zijn ontvangen, met bijvoeging der navolgende stukken, waarvan de vijf eerste insgelijks van zegel moeten zijn voorzien: 1°. eene verklaring van het plaatselijk bestuur, houdende, dat de ouders ingezetenen zijn of geweest zijn van het Rijk of van zijne overzeesche bezittingen, en (lat zij (of de voogden) in staat zijn om den hierna te vermelden borgtogt, des gevorderd, gestand te doen;
2°. de geboorte-acte van den adspirant, ten blijke, dat hij met den Isten September 1879 den ouderdom van zeventien jaren bereikt zal hebben, en alsdan niet ouder zal zijn dan twintig jaren; 3°. eene verklaring van het hoofd der gemeente, dat de adspirant van een goed zedelijk gedrag is; 4°. eene verklaring omtrent het door hem genoten onderwijs; 5°. eene verklaring van een actief dienend militair geneeskundige, •dat de adspirant van een gezond ligchaamsgestel is, geschikt om den lande als militair apotheker in Oost-Indie te dienen; 6°. indien de leeftijd van den adspirant dit vordert, een bewijs van voldoening aan de nationale militie. De belanghebbenden worden verder verwittigd, dat het examen zich uitstrekt tot de navolgende vakken: 1°. de grammaticale gronden der Nederduitsche taal; 2°. het vaardig en naauwkeurig in het Nederduitsch vertalen van Fransche, Hoogduitsche, Engelsche en eenvoudige Latijnsche opstellen; 3°. de rekenkunde, met inbegrip der logarithmen, de lagere stelkunst, de vierkantsvergelijkingen daaronder begrepen, en de gewone meetkunst in zijn geheelen omvang, benevens goniometrie en platte driehoeksmeting; 4°. de gronden der vaderlandsche en der algemeene geschiedenis, die onzer overzeesche bezittingen daaronder begrepen; 5°. de algemeene aardrijkskunde, bijzonder die onzer overzeesche bezittingen. De leercursus duurt vijf jaren. De kweekelingen genieten gedurende dien cursus eene jaarlijksche toelage van f700, en bovendien nog f200 voor schadeloosstelling , ter bestrijding der kosten verbonden aan het verkrijgen van toegang tot de lessen der hoogleeraren en lectoren en tot de inrigtingen en verzamelingen der Universiteit te Utrecht, behoudens voldoenden borgtogt van den kant der ouders of voogden, voor de terugbetaling der verstrekte gelden, wanneer de kweekelingen zich aan hunne bestemming onttrekken of wegens traagheid of slecht gedrag worden ontslagen. Ouders of voogden van den kweekeling zijn verpligt voor diens huisvesting, voeding en kleeding zorg te dragen, en te voorzien in de kosten van boeken, instrumenten enz. De kweekelingen, na volbragte opleiding benoemd wordende tot apotheker der 3de klasse, verbinden zich vóór hunne benoeming tot apotheker tot de onverwijlde terugbetaling aan den lande der gelden, die aan of ten behoeve van hen, zoo wegens kosten van opleiding als ter zake van gratificatie en overvoer zijn voldaan, bijaldien zij binnen den tijd van vijf jaren, te rekenen van den dag van aankomst in Oost-Indie, op eigen verzoek of door eigen toedoen (het geval van welbewezene ziels- of ligchaamsgebreken uitgezonderd) uit 'sGouvernements dienst mogten worden ontslagen. 's Gravenhage, den 27sten Januarij 1879. Be Minister van Staat, Minister van Koloniën, Voor den Minister, De Secretaris-Generaal, E. van Alphen.
---

