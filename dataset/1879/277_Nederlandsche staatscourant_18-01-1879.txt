OFFICIEEL GEDEELTE.
Bij Koninklijk besluit van den 15den Januarij 1879, n°. 18, is ingewilligd het verzoek van den luitenant-kolonel A. J. M. C. baron de Posson , adjudant des Konings , tot het aannemen en dragen van : het ridderkruis der Pruissische Kroonorde 2de klasse met de ster, en van de ster van het kommandeurskruis der Orde van de Waakzaamheid of van den Witten Valk, hem geschonken respectivelijk door Z. M. den Keizer van Duitschland, Koning van Pruissen, en door Z. K. H. den Groothertog van Saksen-Weimar-Eisenach.
---

MINISTERIE VAN JUSTITIE.
De gewone audientie van den Minister van Justitie zal opDingsdag, 21 Januarij aanstaande, niet plaats hebben.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal op Zaturdag, 18 Januarij aanstaande, niet plaats hebben.
---

MINISTERIE VAN MARINE.
Bij dagorder van den 16den dezer, is door den Minister van Marine aan de zeemagt kennis gegeven van Zijner Majesteits besluit, gedagteekend Arolsen den 7den dezer, n°. 11, waarbij het den Koning heeft behaagd Zijne Koninklijke Hoogheid Prins Hendrik der Nederlanden , als openlijk blijk Zijner waardering, te benoemen en aan te stellen tot Admiraal van de vloot en Hoogstdenzelven te magtigen tot het voeren van den Maarschalkstaf van wijlen Zijne Majesteit Koning Willem II.
---

MINISTERIE VAN FINANTIEN.
De Minister van Finantien maakt bekend, dat de recepissen , uitgegeven voor stortingen in de bij de wet van den 5den Junij 1878 f Staatsblad n°. 87) vastgestelde 4 percents geldleening ten laste van dan Staat, op de nagemelde dagen , ten kantore van den agent van het Ministerie van Finantien te Amsterdam (Spinhuissteeg, B , 3), kunnen worden verwisseld tegen schuldbekentenissen dier leening, voorzien van twintig halfjarige rentecoupons, waarvan de eerste verschijnt 1°. Junij 1879, en van een bewijs ter bekoming van nieuwe coupons n£i 1°. December 1888. Die verwisseling zal geschieden den 15den, 16den en 17den dezer maand en vervolgens, te beginnen met Dingsdag den 21sten dezer maand, op iederen werkdag, van des voormiddags half tien tot des namiddags een uur; zullende de recepissen bij de inlevering vermeld moeten zijn op daarnevens te voegen, behoorlijk ingevulde en onderteekende nommerlijsten , afzonderlijk opgemaakt voor recepissen van f 1000, van f 500 en van f 100. Formulieren dier nommerlijsten zijn van heden af, ten kantore voormeld, kosteloos verkrijgbaar. 's Gravenhage , den lOden Januarij 1879. De Minister voornoemd, Gleichman.
---

NIET-OFFICIEEL GEDEELTE. BINNENLAND.
In de zitting van de Eerste Kamer der Staten-Generaal van heden (17 Januarij) is medegedeeld dat is ingekomen de volgende Koninklijke Boodschap: Het Loo , 14 Januarij 1879. Mijne Heeren ! Het heeft den Almagtige behaagd Zijne Koninklijke Hoogheid Prins Hendrik der Nederlanden , Onzen beminden broeder, naeene kortstondige ziekte, op den 13den dezer, tot zicli te nemen. Met diepe droefheid ge v eiï Wij U kennis van den slag die daardoor Ons en Ons Huis heeft getroffen. Wij twijfelen niet, Mijne Heeren , aan Uwe deelneming in deze Onze droefheid, en bevelen U in Godes heilige bescherming. WILLEM. De Kamer heeft besloten deze Koninklijke Boodschap met een adres van rouwbeklag te beantwoorden. Nadat de heeren Thooft en Prins op eenige verzoekschriften verslagen hadden uitgebragt, met de conclusien waarvan de Vergadering
zich vereenigde, werden de algemeene beraadslagingen gevoerd over de begrootingswetten voor 1879. Hieraan namen deel de heeren Pické r Pincoffs, du Marchie van Voorthuysen en de Ministers van Binnenlandsche Zaken en van Finantien. Hoofdstuk II (Hooge Collegien van Staat en Kabinet des Konings) gaf geene aanleiding tot beraadslaging. Bij hoofdstuk III (Departement van Buitenlandsche Zaken) sprak de heer Borsius over de wenschelijkheid eener internationale regelingder avarij-grosse, en de heer du Marchie van Voorthuysen over die van het behoud onzer missie in Japan. De Minister van Buitenlandsche Zaken beantwoordde de beide sprekers. Tusschen de heeren Borsius, Blussé en de Ministers van Justitie en van Waterstaat, Handel en Nijverheid had bij de behandeling van hoofdstuk IV (Departement van Justitie) eene gedachtenwisseling plaats over de vraag omtrent het al of niet wijzigen van art. 345 van het Wetboek van Koophandel, en over het onderzoek naar oorzaken van zeerampen. De hoofdstukken II, III en IV werden met algemeene stemmen aangenomen. De beraadslagingen over de begrootingswetten zullen morgen ten el f ure worden voortgezet. Aan de Kamer is medegedeeld dat door de afdeelingen benoemd zijn tot leden der Commissie voor het ontwerpen van een adres van rouwbeklag, de heeren: Blussé, Borsius, Teding van Berkhout en Thoofr. Die Commissie heeft haar ontwerp ter tafel gebragt, dat tot onderzoek naar de afdeelingen is verzonden. De leden van de Tweede Kamer der Staten-Generaal zijn opgeroepen om te vergaderen op Maandag 20 Januarij, ten 2 ure.
Blijkens berigt van Zijner Majesteits Gezantschap te Konstantinopel, heeft de Porte bij circulaire van 31 December jl. bekend gemaakt. dat tot den nieuwen oogst de uitvoer van granen uit het Sandjak Cazaë Arba, met uitzondering van die, bestemd voor Konstantinopel. en van koren uit het Sandjak Jerusalem verboden is, met ingang van den dag , welke door de plaatselijke overheid zal worden bekend gemaakt. Intusschen zal eene uitzondering worden toegestaan voor de contracten , welke reeds vóór de uitvaardiging van dit verbod waren gesloten. Mitsdien is aan belanghebbende kooplieden een termijn van tien dagen gesteld om hunne contracten te vertoonen en door de bevoegde overheid voor gezien te doen teekenen. Na verloop van dien termijn zullen alle regten, uit niet gelegaliseerde contracten voortspruitende, vervallen. Tevens wordt herinnerd dat gerst begrepen is onder het verbod van graan-uitvoer uit de hoofdstad.
Door den Consul-Generaal der Nederlanden te Londen wordt de aandacht van belanghebbenden gevestigd op eene circulaire van den Board of Trade, waarin , naar aanleiding van eenige gedurende het jaar 1878 voorgekomen gevallen van zelfontbranding van steenkolen in zeeschepen, eene waarschuwing wordt gerigt aan scheepsreeders, gezagvoeders en assuradeurs, waarvan een uittreksel hieronder volgt: Het gevaar ontstaat: 1°. door dat eenige soorten van kolen uit haren aard , bij inlading. op lange reizen , aan zelfontbranding onderhevig zijn; 2°. door het breken der kolen bij het vervoer naar en de inlading in het scheepsruim , door het inladen van vochtige kolen , door het aanbrengen van luchtstrooming door de kolenlading. Het gevaar kan worden voorkomen: 1°. door bij het vervoer van steenkolen op groote reizen, op gezette tijden de temperatuur in verschillende gedeelten der lading te onderzoeken en daarvan in het logboek aanteekening te houden; 2°. door zorg te dragen, dat de gassen, die zich in de kolenlading ontwikkelen, onafhankelijk van de luikopeningen voortdurend een uitweg kunnen vinden naar de open lucht, door middel van eene dekventilatie, die bij alle weersgesteldheid kan werken. Dit stuk bevat in hoofdzaak de conclusien van het verslag in 1876 uitgebragt door de Engelsche Rijkscommissie belast met eene enqmte omtrent de zelfontbranding van steenkolen in schepen.
---

Rivierberigten. Boven-Rhijn.
Lobith, 17 Januarij 1879. Enkele kleine stukjes drijfijs. Geldersche IJssel. Westervoort, 17 Januarij 1879. De rivier over een achtste breedte met drijfijs. Overtogt met de pont.
---

