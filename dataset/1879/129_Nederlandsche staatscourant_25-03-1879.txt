OFFICIEEL GEDEELTE.
Bij Koninklijk besluit van den 14den Maart 1879, n°. 6, is pensioen verleend, ten laste van den Staat, aan H. J. Boere, gewezen rijksveldwachter 3de klasse, ten bedrage van f 136 'sjaars, en zulks op grond van art. 5 der wet betreffende de burgerlijke pensioenen , laatstelijk gewijzigd bij die van 21 Mei 1873 ( Staatsblad n°. 64). Bij Koninklijk besluit van den 14den Maart 1879, n°. 7, is pensioen verleend aan P. Kurver, gewezen rijksveldwachter 3de klasse, opziener der jagt en visscherij , ten bedrage van f 228 'sjaars, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 (Staatsblad n°. 64). Bij Zijner Majesteits besluit dd. 22 Maart 1879, n°. 15, zijn benoemd tot adjunct-commies bij het Departement van Justitie A. Th. Niemann en H. Winkelaar, beiden 1ste klerk bij dat Departement. Bij Zijner Majesteits besluit dd. 22 Maart 1879, n°. 16, zijn benoemd : tot officier van justitie bij de arrondissements-regtbank te Arnhem , mr. S. M. S. de Ranitz, thans president der arrondissements-regtbank te Zwolle; tot president der arrondissements-regtbank te Zwolle, mr. J. Gratama, thans vice-president dier regtbank; tot vice-president der arrondissements-regtbank te Zwolle, mr. W. F. E. baron van Aerssen Beijeren van Voshol, thans regter in die regtbar.k. Bij Zijner Majesteits besluit van den 22sten dezer, n°. 30 , is : 1°. de luitenant ter zee der 1ste klasse A. van Linden van den Heuveil, met den laar,sten dezer , op zijn verzoek , eervol uit de zeedienst ontslagen ; en 2°. de luitenant ter zee der 2de klasse A. W. Vinkhuyzen , met ingang van deu lsten April aanstaande, bevorderd tot luitenant ter zee der 1ste klasse. Bij Koninklijk besluit van 22 Maart 1879, n°. 11 , is J. A. C. W. van Lanschot Hubrecht, thans ontvanger der directe belastingen en accijusen te Sliedrecht c. a., benoemd tot ontvanger derzelfde middelen te Zevenbergen c. a. Bij Koninklijk besluit van 22 Maart 1879 , n°. 12 , is P. Schutjes. thans ontvanger der directe belastingen en accijnsen te St. Oedenrode c. a., benoemd tot ontvanger derzelfde middelen te Steenbergen c. a. Bij Koninklijk besluit van den 22sten Maart 1879, n°. 25, is aan Zijner Majesteits adjudant, den kolonel H. J. baron Taets van Amerongen, van den grooten staf, de vergunning verleend tot het aannemen en dragen van de versierselen als kommandeur met de ster der orde van de Waakzaamheid of van den Witten Valk, hem door Zijne Koninklijke Hoogheid den Groot-Hertog van Saxen-WeimarEisenach geschonken. Bij Koninklijk besluit van den 22sten Maart 1879, n°. 35, is: 1°. ingetrokken punt 2 van het besluit van den 2den Maart 1879, n°. 22, waarbij de kapitein-kwartiermeester W. H. van der Meer, van het regement rijdende artillerie, in zijnen rang is overgeplaatst bij het regement grenadiers en jagers; 2°. in zijnen rang overgeplaatst bij het regement grenadiers en jagers, de kapitein-kwartiermeester M. M. Eyssell, van het 2de regement veld-artillerie. Bij Koninklijk besluit van 23 Maart 1879 , n°. 6 , is aan F. s' Jacob, directeur-generaal der Maatschappij tot Exploitatie van Staatsspoorwegen , te Utrecht, vergunning verleend tot het aannemen en dragen der versierselen van officier der Leopolds-orde, hem door Z. M. den Koning der Belgen geschonken.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in den loop der maanden Januarij , Februarij, Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 {Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (, Staatsblad n°. 117). Dag en plaats dier examens zullen nader worden bekend gemaakt. Zij, die tot de examens wenschen te worden toegelaten vóór 1 Meii moeten daarvan vóór 1 Januarij; zij, die het examen n& 1 Me"wenschen af te leggen, tusschen 1 en 15 April schriftelijk opgave doen
aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt. dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegen woordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 ( Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten, 's Gravenhage, 5 December 1878. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt ter kennis van belanghebbenden, dat in de maand Mei aanstaande bij de Directie der Marine te Hellevoetsluis een vergelijkend examen zal plaats hebben van jongelingen, die als machinist-leerling der 2de klasse wenschen te worden aangenomen. Het getal der als zoodanig te plaatsen jongelingen zal zich tot veertig bepalen. Ouders of voogden, die verlangen dat hunne zonen of pupillen tot voorschreven examen worden toegelaten, dienen, vóór of uiterlijk op den laatsten April aanstaande, een op zegel geschreven verzoekschrift in aan het Departement van Marine, waarin zal moeten vervat zijn de naam, voornaam, het beroep, de woon- en geboorteplaats der ouders of voogden. Bij het verzoekschrift moet worden overgelegd: a. de geboorte-acte van den jongeling ; b. eene verklaring dat hij gevaccineerd is of de kinderpokken gehad h eeft, af te geven door een bevoegd geneesheer. c. een certificaat van goed gedrag , afgegeven door het gemeentebestuur zijner woonplaats. Alleen worden zoodanige jongelingen tot het examen toegelaten , die op den lsten Januarij van dit jaar het 15de levensjaar reeds en het 20ste nog niet zijn ingetreden, en dus die geboren zijn in de jaren 1860, 1861, 1862, 1863 of 1864, en bij het vooraf te ondergaan geneeskundig onderzoek voor de zeedienst zijn goedgekeurd. De vereischte kundigheden zijn: lezen , schrijven en de vier hoofdregelen der rekenkunde , zoowel met geheele getallen als met gewone en tiendeelige breuken en grondige kennis van den regel van drieën. De zoodanigen onder hen, die zich daarenboven in de wis- en werktuigkunde, in het regtlijnig teekenen en in de Engelsche taal hebben geoefend , zullen , naar mate hunner vordering daarin , het eerst in aanmerking komen. De jongelingen, die na het afleggen van examen tot machinistleerling der 2de klasse worden aangenomen , gaan eene vaste verbindtenis bij de zeemagt aan voor den tijd van zes jaren. Exemplaren van het reglement voor de opleiding zijn , tegen betaling van tien cents, verkrijgbaar bij het Departement van Marine en bij de Directien der Marine te Amsterdam , Willemsoord en Hellevoetsluis. 's Gravenhage, den 7den Maart 1879. De Minister voornoemd, Voor den Minister, De Secretaris-Generaal, Bkoekiioff. De Minister van Marine brengt ter kennis van belanghebbenden: dat de op den hieronder staanden staat vermelde nalatenschappen van manschappen der Koninklijke Nederlandsche zeemagt, in den loop van het jaar 1877, bij zijn Departement of het corps mariniers zijn beschikbaar geworden en nog niet door de erfgenamen opgeëischt; dat de onder n°\ 1—20 vermelde kunnen worden aangevraagd aan genoemd Departement; die onder n°. 21 aan de hoofdadministra-
tie van het corps mariniers te Amsterdam, allen bij adres, onder overlegging van eene acte van den kantonregter of van een notaris, waarbij deze verklaart, zich ten volle te hebben verzekerd, dat de daarin te noemen personen, met uitsluiting van alle anderen, eenig en alleen bevoegd en geregtigd zijn tot het in bezit nemen der nalatenschap , van welke verklaring en van de casu quo over te leggen Tolmagten, tevens ongezegelde afschriften moeten worden bijgevoegd; en dat ter verkrijging van de nalatenschappen , voorkomende onder
n°\ 14—20, behalve de genoemde bescheiden, bij het adres nog zal moeten gevoegd zijn het bewijs, dat de schepeling gedurende zijn lenen op wettige wijze door de moeder voor haar kind is erkend. 's Gravenhage , 97 Februarij 1879. De Minister van Marine, Yoor den Minister, De Secretaris-Generaal, Bhoekhoff.
---

