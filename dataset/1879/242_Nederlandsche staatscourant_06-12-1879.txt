OFFICIEEL GEDEELTE.
Bij Koninklijk besluit van den 3den December 1879, n°. 25, is de officier van gezondheid 1ste klasse P. J. A. Sluys, van het personeel van de geneeskundige dienst der landmagt, krachtens art. 42, sub § 2 c, der wet van 28 Augustus 1851 ( Staatsblad n°. 128), op pensioen gesteld, en het bedrag van dat pensioen, ingevolge de artt. 145 en 19 ier wet van dezelfde dagteekening (Staatsblad n°. 129), laatstelijk gewijzigd bij die van 29 Mei 1877 ( Staatsblad n°. 114), bepaald op f 1517 's jaars. Bij Koninklijk besluit van 4 December 1879, n°. 27, is aan jhr. W. R. Boddaert, met ingang van ] Januarij 1880, op zijn verzoek, eervol ontslag verleend als directeur uit den handel van het vrij entrepöt te Middelburg, en als zoodanig benoemd mr. "W. C. Borsius te Middelburg.
---

MINISTERIE VAN BUITENLANDSCHE ZAKEN.
Het handelstractaat met Frankrijk van 7 Julij 1865 ( Staatsblad n°. 109), is den 3den dezer van wege het Fransche Gouvernement opgezegd, en zal mitsdien buiten werking komen den 3den December 1880.
---

MINISTERIE VAN WATERSTAAT, HANDEL EN NIJVERHEID.
Krachtens het Internationaal Telegraafreglement, gelijk het door de gemagtigden bij de in 1879 te Londen gehouden conferentie gewijzigd is, zullen, met ingang van 1 April 1880, eenige nieuwe regelen voor het binnen- en buitenlandsch telegraafverkeer in werking treden, waaromtrent in tijds volledige mededeeling zal geschieden. Intusschen schijnt het nuttig nu reeds de bepalingen op de telegrammen in overeengekomen taal ter algemeene kennis te brengen, opdat de belanghebbenden zich tijdig met hunne correspondenten buiten 'slands kunnen verstaan over de toekomstige zamenstelling hunner telegrammen. Onder overeengekomen taal wordt verstaan het gebruik van woorden, die ieder op zich zelf eene bepaalde beteekenishebben doch tezamen geen voor de dienst verstaanbaren zin vormen. Die woorden worden rotieend aan woordenlijsten die voor het internationaal verkeer zijn toegelaten, maar waarvan de zamenstelling verschilt, naar gelang zij dienen voor het telegrafisch verkeer binnen Europa of voor dat met buiten-Europesche Staten, en die moeten worden overgelegd, wanneer het kantoor van afzending het verlangt. In het Enropeescli verkeer mag iedere taal worden gebezigd, waarin de letters door de voorgeschreven seinteekens kunnen worden ov ergebragt, maar moeten al de woorden van het telegram tot delfde taal behooren. Voor het verkeer met buiten-Europesche Staten mag de overeengekomen kal alleen bestaan uit woorden , behoorende tot de Duitsche, Engelsche, fransche, Italiaansche, Nederlandsche , Portugesche, Latijnsche en kpaansche talen, maar kan elk telegram woorden van meerdere of Van al deze talen te gelijk bevatten. Eigen namen mogen in de woordenlijsten niet voorkomen. Zij worden in telegrammen in overeengekomen taal niet toegelaten, dan met hunne gewone beteekenis. sGravenhage, 4 December 1879. De Minister, G-. J. G. K lebck. Ter kennisse van belanghebbenden wordt gebragt, dat, in verband j-,''' de uitvoering van werken aan het kanaal van Terneuzen naar ^ ent > het water zoowel in het boven- als in het b?nedenpand van jpnoemd kanaal van den 15den April tot en met den lsten Junij 1880 °o laag mogelijk zal worden afgelaten. s Gravenhage, 4 December 1879. Voor den Minister, De Secretaris-Generaal, Boogaard.
---

NIET - OFFICIEEL GEDEELTE. BINNENLAND.
(5^ zitting van de Tweede Kamer der Staten-Generaal van heden j 0 ec ember) is medegedeeld: , ■ <lat zijn ingekomen twee wetsontwerpen: t e y krac htiging van den onderhandschen verkoop van een stuk grond ^'itkamp aan T. P. Buitjes, weduwe R. G. Kolk, en anderen;
bekrachtiging van den onderhandschen verkoop van het erf der school en van de begraafplaats te Zoutkamp en kosteloozen afstand van het Spuikanaal en van grond voor wegen aldaar aan de gemeente Ulrum. 2°. dat de Commissie van rapporteurs voor het wetsontwerp tot bekrachtiging der overeenkomst met de Zuid-Ooster Spoorwegmaatschappij met haar verslag gereed is en dat ter tafel brengt. De dag der beraadslaging zal nader worden vastgesteld. De algemeene discussien over hoofdstuk V der Staatsbegrooting voor 1880 (Departement van Binnenlandsche Zaken) zijn voortgezet. Allereerst kwam in behandeling der gisteren voorgestelde motie van den heer Keuchenius , luidende : » De Kamer, van oordeel zijnde, dat, in afwachting eener herziening van het kiesregt, de invoering der wet op het lager onderwijs behoort te worden uitgesteld, gaat over tot de orde van den dag. " De heer Heyderijck stelde eene tweede motie voor , luidende : » De Kamer, van oordeel dat aan de uitvoering der wet op het lager onderwijs behoort vooraf te gaande regeling der finantiele vraagstukken , die daarmede in verband staan , gaat over tot de orde van den dag." Over de eerste motie voerden het woord de heeren van Houten , Schimmelpenninck van der Oye, Lieftinck, van Delden, Goeman Borgesius , Vening Meinesz , Elout van Soeterwoude , Heydenrijck , Oorver Hooft, van der Linden , Rutgers van Rozenburg, van Nispen tot Sevenaer, Keuchenius, Haffmans en Fransen van de Putte. Die motie werd met 56 tegen 22 stemmen verworpen. Voor hebben gestemd de heeren Reekers, Barge , de Jonge, Haffmans , Mackay, Kerens de Wijlre , van Nispen tot Sevenaer , Lambrechts , des Amorie van der Hoeven , van Wassenaer van Catwijck, Elout van Soeterwoude , Luyben , Schimmelpenninck , Schimmelpenninck van der Oye, van Dedem, Bichon van IJsselmonde, Teding van Berkhout, de Savornin Lohman , Arnoldts , van der Hoop van Slochteren, Keuchenius en van Houten. De motie van den heer Heydenrijck werd , zonder beraadslaging, met 46 tegen 27 stemmen verworpen. Vóór hebben gestemd de heeren Bichon van IJsselmonde, Teding van Berkhout, de Savornin Lohman , Arnoldts , Oorver Hooft, van der Hoop van Slochteren, Heydenrijck, Keuchenius, Verbeyen, Reekers, Barge, van der Schrieck , de Jonge, Kerens de Wijlre, van Nispen tot Sevenaer , Lambrechts , des Amorie van der Hoeven , Brouwers, van Wassenaer van Catwijck , Elout van Soeterwoude , Borret, Luyben , de Bieberstein , Wintgens, Schimmelpenninck , Schimmelpenninck van der Oye en Insinger. Daarop zijn voortgezet de algemeene beraadslagingen over hoofdstuk V, waarbij het woord voerden de heeren de Savornin Lohman en Bredius. Die beraadslagingen zullen Maandag 8 December, ten één ure, worden voortgezet. In den loop der zitting heeft de Voorzitter gevolg gegeven aan zijn voornemen om heden een voorstel te doen tot invoering der nieuwe bepalingen, opgenomen in het reglement van orde, betreffende de behandeling van het ontwerp wetboek van strafregt. Bij die artikelen is bepaald, dat, alvorens het ontwerp in overweging -wordt genomen , benoemd zal worden eene commissie van vijf leden , belast met de waarneming van het rapporteurschap in de afdeelingen. Naar de overtuiging des Voorzitteis was het noodzakelijk, dat de Kamer, en niet de centrale afdeeling, besliste in welke afdeelingen het ontwerp wetboek van strafregt zou worden onderzocht, want aan die commissie was in de eerste plaats opgedragen het ontwerpen van een leiddraad voor de algemeene beschouwingen in de afdeelingen; en indien zoolamge commissie dus eerst benoemd werd bij de terugkomst van de Kamer en na de zamenstelling der centrale sectie , in den aanvang van het volgende jaar, dan zou zij niet in staat zijn zich vooruit bezig te houden met het ontwerpen van een leiddraad. Daarom stelde hij voor te beslissen, dat het onderzoek van het bedoelde ontwerp zal gehouden worden in de afdeelingen, te trekken na afloop van het gewone winterreces, en dus waarschijnlijk in de maand Februarij aanstaande. Met dat denkbeeld vereenigde zich de Kamer. In de tweede plaats wees de Voorzitter op het voorschrift van artikel 2 der wijziging, dat door den Voorzitter , tenzij de Kamer anders besliste, die Commissie van vijf leden zal worden benoemd. Tot uitvoering van het voorschrift stelde hij voor dat die keuze door de Kamer zou geschieden; doch, op voorstel van den heer Heydenrijck, werd die opgedragen aan den Voorzitter , die daarop als leden der bedoelde Commissie aanwees de heeren Godefroi, Patijn , vanderKaay, de Savornin Lohman en des Amorie van der Hoeven.
---

Koninklijke Akademie van Wetenschappen. AFDEELING NATUURKUNDE. Vergadering op Zaturdag 29 November 1879.
Tegenwoordig de heeren: F. C. Donders, voorzitter, C. H.C.Grinwis,
! fi. Mulder, W. Koster, A. C. Oudemans jr., N. W. P. Rauwenhoff, <5. H. D. Buys Ballot, J. D. van der Waals, F. J. Stamkart, F. J. van den Berg, A. P. N. Franchimont, C. K. Hoffmann, M. Treub, H. de Vries, C. J. Matthes, Gr. F. W. Baehr, A. Heynsius, P. L. Rijke, H. C. Dibbits, J. van Geuns, D. Bierensde Haan, T.Place, J. Zeeman, Th. W. Engelmann, J. W. Gunning, J. A. C. Oudemans, J. Bosscha, Th. H. Mac Gillavry, E. HL von Baumhauer, P. M. Brutel de la Rivière, B. J. Stokvis, H. G. van de Sande Bakhuyzen en C. A. J. A. Oudemans, secretaris. De commissie, bestaande uit de heeren Rijke, Bosscha en van der Waals, draagt, bij monde van den laatstgenoemde, het advies voor in zake de bliksemafleiders te Delft, tot het uitbrengen waarvan zij in de Vergadering van 27 September jl. was uitgenoodigd. De afdeeling vereenigt zich met de conclusien zonder discussie, en de voorzitter, die der commissie dank betuigt voor haar belangrijken arbeid, noodigt den secretaris uit, een afschrift van het advies aan Z. Exc. den Minister van Oorlog te doen toekomen. De heer Mac Gillavry levert eene bijdrage tot de ontwikkelingsleer der gezwellen , en biedt een uittreksel van het gesprokene aan voor het proces-verbaal. Eene enkele vraag van den heer Koster wordt door den spreker beantwoord. De heer Grinwis spreekt over » de dubbellading eener centrobarische massaverdeeling". Zijne bijdrage geeft tot geene discussie aanleiding en zal in de Verslagen en Mededeelingen worden opgenomen. De heer Buys Ballot bepaalt de aandacht der afdeeling bij het verhandelde op de — van 1—6 October jl. te Hamburg gehouden — internationale meteorologische conferentie, omtrent de keuze van meteorologische stations in de arctische en antarctische gewesten, en deelt o. a. mede, dat Zweden, Noorwegen, Denemarken, Rusland, Duitschland, Oostenrijk , Nederland en, hoewel eenigzins onzeker, ook Frankrijk, besloten hebben, expeditien naar die oorden uit te zenden, om da&r van 1 September 1881 tot ultimo Augustus 1882, volgens een uitgewerkt plan , elk uur waarnemingen te doen, en dat Spitsbergen en Nova Semlja aan Nederland als terrein van werkzaamheid waren aangewezen. De onkosten der Nederlandsche expeditie werden op f 50,000 begroot. Spreker vraagt met vertrouwen , dat de Koninklijke Akademie van Wetenschappen haar gezag en haren invloed ter bereiking van het voorgenomen doel doe gelden, en haar zedelijken steun, zoowel als ligchaam bij de Hooge Regering, als individueel bij de natie verleene. Door zijne togten naar de Barendtszee heeft Nederland reeds veel gedaan om zijn wetenschapuelijken roem op te houden, maar het mag niet stil blijven staan, en vooral zich niet onttrekken aan het internationale plan, waaruit weder andere voordeelen voor de wetenschap zullen ontspruiten. De aanbeveling van den heer Buys Ballot werd door de vergadering met ingenomenheid begroet, en de voorzitter sprak dan ook in aller geest toen hij verklaarde, dat niets der afdeeling aangenamer zijn zoude, dan de plannen, door haar medelid besproken en toegelicht, te helpen uitvoeren. De vraag, in welken zin de natuurkundige afdeeling hare hulp verleenen zou, kon echter moeijelijk op dit oogen blik worden beslist, o. a. ook omdat, toen een tweetal jaren geleden de Noordpooltogten liier ter sprake kwamen, besloten was ook deletterkundige afdeeling der Akademie te raadplegen , en het van zelf sprak, dat deze ook van de thans ontworpen plannen niet onkundig mogt blijven, integendeel, behoorde aangezocht te worden om ook van haren kant tot het grootsche doel mede te werken. De voorzitter, die anders gaarne reeds terstond eene commissie benoemd zoude hebben om werkzaam te zijn in den geest als door den heer Buys Ballot bedoeld, wenscht daarom, dat hem de vrijheid verleend worde, eerst in de volgende vergadering zijne denkbeelden te ontvouwen omtrent den weg, dien de Akademie, ter bereiking van het beoogde doel, zou behooren in te slaan. De heer Hugo de Vries handelt over de » oorzaken van krommingen bij den groei van plantendeelen " en beantwoordt eenige vragen, hem, naar aanleiding zijner voordragt, gedaan door de heeren C. A. J. A. Oudemans , Donders , J. A. C. Oudemans en Engelmann. Eene verhandeling over het besprokene onderwerp wordt voor de Verslagen en Mede leelingen en een uittreksel daaruit voor het proces-verbaal aangeboden. De heer E. Mulder biedt voor het proces-verbaal aan eene » Bijdrage tot de kennis der Ureïden De heer Buys Ballot vraagt of de afdeeling vergunning zou willen verleenen, dat de heer van Rijckevorsel den heer Neumayer inzage gaf van een gedeelte zijner verhandeling over de intensiteit van het aardmagnetisme in den Indischen Archipel, ofschoon deze verhandeling , voor de 4° werken der Akademie bestemd , de pers nog niet heeft verlaten. Die vergunning wordt verleend. De heer Heynsius biedt voor de bibliotheek der Akademie aan het 5de deel der »Onderzoekingen, gedaan in het physiologisch laboratorium der Universiteit te Leiden
---

