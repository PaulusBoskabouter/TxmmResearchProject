OFFICIEEL GEDEELTE.
Bii Koninklijk besluit van 13 Maart 1879, n°. 15, is aan J. F. Meyer, op zijn verzoek, eervol ontslag 1 verleend uit zijne betrekking van ontvanger der directe belastingen en accijnsen te Hoogezand c. a., behoudens aanspraak op pensioen. Bii Koninklijk besluit van 9 Maart 1879, n°. 15, zijn pensioenen verleend aan: W. J. Swart, brievenbesteller te Purmerend, ten bedrage van f72 's jaars; S. Groet, postbode te Anna Paulowna-polder, ten bedrage van f 203 's jaars; P. Zwikker, brievengaarder te Beemster, ten bedrage van f 338 's jaars; E. J. Klée, postbode te Bergen op Zoom, ten bedrage van f 246 'sjaars; en M. Post, weduwe J. Sirks, brievengaarster te Ten Post, ten bedrage van f 113 's jaars.
---

MINISTERIE VAN WATERSTAAT, HANDEL EN NIJVERHEID.
Ingevolge eene wijziging der overeenkomst van 19 December 1870, betreffende het telegrafisch verkeer tusschen Nederland en GrootBrittanje, welke wijziging op den 7den dezer te 's Gravenhage is onderteekend, zal het thans geldende tarief voor het verkeer met Groot-Brittanje en Ierland, langs den regtstreekschen weg, buiten werking gesteld en een nieuw volkomen eenvormig tarief van 0.15 gl. per woord ingevoerd worden. Voor een vooruitbetaald antwoord op een telegram is dan de betaling gelijk aan betgeen geheven wordt voor een telegram van tien woorden. Wanneer voor een antwoord met een grooter aantal woorden vooruitbetaald wordt, zal het aantal woorden, waarvoor betaald is, aan het hoofd van het telegram worden vermeld. Geen vooruitbetaald antwoord zal uit meer dan 30 woorden bestaan. Voor eene kennisgeving van ontvangst, zal eene som worden betaald , gelijk aan het bedrag dat voor een telegram van tien woorden wordt geheven. Aan deze nieuwe regeling kan echter eerst uitvoering worden gegeven, nadat de gemeenschap op de regtstreeksche onderzeesche telegraafgeleiding tusschen Nederland en Engeland, welke sedert den 28sten Januarij jl. is afgebroken , zal zijn hersteld. Voorshands zullen dus nog , wanneer, bij aanbieding van telegrammen voor Groot-Brittanje en Ierland, door de afzenders overbrenging langs een der omwegen over Belgie of Duitschland wordt verlangd, de tarieven, bij de algemeene telegraafovereenkomst voor die wegen vastgesteld, worden toegepast en voor tijdingen van twintig of minder woorden , naar gelang de verzending over de Belgische of de Duitsclie lijnen moet geschieden, 2.50 of 4.00 gl. voor Londen en 3.00 of 4.50 gl. voor de overige bestemmingen in het Vereenigd Koningrijk worden geheven.
---

MINISTERIE VAN MARINE.
De Minister van Marine brengt ter kennis van belanghebbenden: dat de op den hieronder staanden staat vermelde nalatenschappen van manschappen der Koninklijke Nederlandsche zeemagt, in den loop van het jaar 1877, bij zijn Departement of het corps mariniers zijn beschikbaar geworden en nog niet door de erfgenamen opgeëischt; dat de onder n°". 1—20 vermelde kunnen worden aangevraagd aan genoemd Departement; die onder n°. 21 aan de hoofd administratie van het corps mariniers te Amsterdam, allen bij adres, onder overlegging van eene acte van den kantonregler of van een notaris, waarbij deze verklaart, zich ten volle te hebben verzekerd, dat de daarin te noemen personen, met uitsluiting van alle anderen, eenig en alleen bevoegd en geregtigd zijn tot het in bezit nemen der nalatenschap , van welke verklaring en van de casu quo over te leggen yolmagten, tevens ongezegelde afschriften moeten worden bijgevoegd; en dat ter verkrijging van de nalatenschappen, voorkomende onder n" s . 14—20, behalve de genoemde bescheiden, bij het adres nog zal moeten gevoegd zijn het bewijs, dat de schepeling gedurende zijn leven op wettige wijze door de moeder voor haar kind is erkend. 's Gravenhage, 27 Februarij 1879. De Minister van Marine, Voor den Minister, De Secretaris-Generaal, Broekhoff.
---

MINISTERIE VAN BUITENLANDSCHE ZAKEN.
Den 14den Maart 1879 heeft aan het Ministerie van Buitenlandsche Zaken de uitwisseling plaats gehad der acten van bekrachtiging der postconventie, den 5den dier maand alhier tusschen Nederland en Belgie gesloten.
---

MINISTERIE VAN JUSTITIE.
De Minister van Justitie vestigt de aandacht van belanghebbenden op de bij de wet van 5 Junij 1878 ( Staatsblad n°. 90) voorgeschrevene vernieuwing van alle op 1 Januarij 1879 bestaande hypothecaire inschrijvingen. De aanvraag tot vernieuwing moet geschieden door den hypothecairen schuldeischer of door een derde namens hem. De bevoegdheid tot vernieuwing staat gedurende twee jaren open , en alléén voor de in het jaar 1879 aangevraagde vernieuwingen wordt het door den schuldeischer te betalen salaris van den hypotheekbewaarder met de helft verminderd. Bij gebreke van tijdige vernieuwing houdt de hypothecaire inschrijving op van kracht te zijn. De Minister voornoemd, H. J. Smidt.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 {Staatsblad n°. 135) en op zijne beschikking van 8 Januarij 1879 , opgenomen in de Staatscourant van 9 Januarij daaraanvolgende; Heeft goedgevonden: A. te bepalen dat, met ingang van 15 dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemelde beschikking opgenoemde gedeelten van gemeenten in Zuidholland: l c . het gedeelte van de gemeente Schipluiden, in gebruik bij L van Paassen; 2°. het gedeelte van de gemeente Nootdorp, in gebruik bij W. Veldhoven ; 3°. het gedeelte van de gemeente de Lier, in gebruik bij J. Fransen; B. met ingang van 15 Maart, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Vlaardingerambacht, op de perceelen, in gebruik bij "VV. B. Suiker, en kadastraal bekend sectie D , n°. 780. 's Gravenhage, 14 Maart 1879. Voor den Minister, De Secretaris-Generaal, Hubrecht. Herhaaldelijk doet zich het geval voor, dat de door gegadigden ingeleverde inschrijvingsbiljetten bij aanbestedingen in meerdere of mindere mate afwijken van het formulier, voorgeschreven in § 441 der Algemeens Voorschriften voor de uitvoering en het onderhoud van werken, onder het beheer van het Departement van Binnenlandsche Zaken , vastgesteld 22 Mei 1876. Die biljetten kunnen dan, volgens de uitdrukkelijke bepaling in diezelfde § 441, niet in aanmerking komen.
Ter voorkoming hiervan en opdat overigens geschikte aannemers niet, wegens deze informaliteit, moeten worden uitgesloten, wordt de aandacht van belanghebbenden in het bijzonder hierop gevestigd en herinnerd dat het bedoelde formulier aldus luidt: » De ondergeteekende (naam en voornamen voluit geschreven) wonende te (provincie ), bij deze domicile kiezende te bij verbindt zich bij onderteekening dezes, overeenkomstig de voorwaarden van aanbesteding vervat in het bestek n°. . . . goedgekeurd den 18 . . , tot de aanneming van (in te vullen de omschrijving van het werk) voor eene som van gulden, zegge f . . . . i Tot borgen stellen zich (namen en voornamen voluit geschreven), wonende te (provincie ). Gedaan te den 18 . . De borgen , De aannemer , " Meer bepaaldelijk wordt er op gewezen , dat het niet voldoende is het domicilie te vermelden , maar dat ook uitdrukkelijk behoort te worden aangewezen bij wien het gevestigd is. Voor den Minister, De Secretaris-Generaal, Hubrecht.
---

