Buitenlandsche Staatkundige berichten.
In Frankrijk houdt men zich natuurlijk nog al bezig met wat men thans in Duitschland ziet gebeuren, en reeds legt men Gambetta dienaangaande de uitdrukking in den mond, dat Frankrijk nu weder aan de spits zou komen te staan van de strijders voor de liberale denkbeelden. Bismarck, zegt op zijn beurt de Londensche Spectator, blijft wederom overwinnaar en beheerscht nog altijd het Parlement, ofschoon door een andere meerderheid. De onmiddelijke gevolgen van dit vreemde bouleversement zijn vrij duidelijk. De rijkkanselier zal zijn finantieele plannen dóórzetten; hij zal van Duitschland een gematigd, maar gedecideerd protectionistisch land maken; hij zal de vervolging der katholieken staken en hij zal zijn repressieve politiek tegelijk tegen socialisten en liberalen uitvoeren, tot groot voordeel voor de socialisten. Hij zal ook het leger tot de uiterste mogelijkheid verstrekken en waarschijnlijk krachtiger dan ooit in alle buitenlandsche aangelegenheden tusschenbeide komen. Hij zal eenigen tijd, als de inkomsten zoo hoog zijn als hij verwacht, — hetgeen de vraag is, — meer meester zijn in Duitschland en meer invloed uitoefenen op de wereld-politiek dan vroeger, en hij zal derhalve volkomen tevreden zijn met zichzelf en met den loop van zaken. Maar de eind-resultaten zullen misschien niet zoo gunstig voor zijn politiek zijn. Grévy heeft jl. Maandag den kardinaalshoed overhandigd aan mgr. Desprez en mgr. Pie. In antwoord op hun toespraak zeide de President der Republiek, dat het de Kerk nooit zou ontbreken aan de bescherming der grondwettige autoriteit. De rechten der Kerk liepen geen gevaar en worden door de wetten beschermd. Zoo de Regeering die rechten niet stelt boven die van Staat, zij is er niettemin ernstig op uit, allen te beschermen. Aangaande den toestand van het Britsche leger, ’twelk in Zuid-Afrika tegen de Zoeloes opereert zijn uit Kaapstad treurige berichten in Engeland ontvangen. Reeds den 29n April heeft men het kamp te Ginghiloyo moeten opbreken, tengevolge der verwoestingen, door de ziekten aaugericlit. Met het nieuwe kamp van Inyezana schijnt het niet gunstiger gesteld te zijn; 288 zieken zijn reeds naar de grenzen van Natal overgebracht. De laatste trein, die van de Tugula-rivier aangekomen is, bevatte 123 soldaten, die binnen één week ziek geworden waren. De paarden lijden insgelijks veel; wat zal het wezen, wanneer men zal dóórgedrongen zijn tot het grondgebied, waar de Tsetsévlieg heerscht, die plaag van OostelijkAfrika, wier steek voor de paarden doodelijk is, evenals voor de ossen en schapen. —■ ’t Wordt hoog tijd, dat aan de oorlog een einde kome, en daarom zal het in Engeland zeker een goeden indrnk maken, dat — gelijk meu de telegrammen melden — Sir Garnet Wolseley, dezelfde die een paar jaar geleden koning Koffie op de Kust vau Guinea wist klein
krijgen en later gouverneur van Cyprus werd, met de hoogste macht is bekleed; zoodat lord Chelrasford onder hem staat, zonder evenwel het opperbevelhebberschap te verliezen. Donderdag is Wolseley uit Engeland scheep gegaan, in de hoop dat de oorlog nog in September zal kunnen geëiridigd zijn. In een hoofdartikel van den Times, terloops het teckenen van het vredestractaat te Gandamak besprekende, en zich verder bezighoudende met den oorlog ic ZuicAfrika, wordt gezegd, dat zich op het oogenblik 22000 man Engelsche troepen, voor twee derden Europeanen, in het Zoc-loe-land bevinden — geen man te veel, zegt het blad, om Cetywayo tot onderwerping te brengen, —■ en dat de oorlogskosten in het strijdperk van voorbereiding ’s wekelijks minstens een half millioen ponden sterling hebben beloopen. Daily News verneemt dat Cetywayo, de koning der Zoeloes, zich gereed maakt tot een inval in Natal.
---

(1) Werklieden-Vereenigingen in Nederland.
j Wilt ge rijk worden? leert dan ; niet enkel hoe men geld verdiend, ‘ maar ook hoe men huishoud. B. FitANKLIN. | Het voortbrengend vermogen van ons volk meet aan verschillende oorzaken worden toegeschreven. Onder de materiëele oorzaken wijzen wij op de natuurlijke ligging, de vruchtbare grond, de gemakkelijke gemeenschap te water en te land, de dichtheid der bevolking, ook door verbeterd onderwijs en openbare werken, toenemende in beschaving en welvaart. Onder de oorzaken van zedelijke aard behooren degelijke opvoeding, liefde voor waarheid, orde en zuinigheid -bij lust tot arbeid onder de voorname hefboomen tot aankweeking van de goede zeden, die men bij het arbeidzaam gedeelte van ons volk vrij algemeen waarneemt. De Nederlandsche werklieden verdienen uit dien hoofde dat niets onbeproefd gelaten wordt om hunne maatschappelijke toestand te verbeteren, de middelen op te sporen en aan te wijzen die strekken kunnen ter verhooging van ’t peil hunner welvaart. Ieder drage daartoe bij. Onze grondwettige instellingen verzekeren de werklieden de meest mogelijke vrijheid om gelijk meer aanzienlijken en in broederschap met deze en andere klassen te streven naar asociatie van persoonlijke belangen ter vermeerdering van weerstandsvermogen tegen de moeielijkheden des levens. De Nederlandscbe regeering heeft sedert de invoering der tegenwoordige grondwet steeds gestreefd naar de vorming van wettelijke instellingen in ’t belang der arbeidende klassen, en wordt daarin getrouw bijgestaan door het persoonlijk initiatief en de tussekenkomst van maatschappijen en vereenigingen van bijzonderen aard, die de behartiging der belangen van den volksklasse ter harle nemen (2). Onder de milde wetgeving, die tengevolge onzer grondwet het recht van vereeniging en vergadering op s o 1 i e d e grondslagen regelde, kwamen vakvereenigingen, onderstandskassen, spaar- en voorschotbanken, coöperatieve consumptie en productie asociatiën tot stand, eu dat die nog niet meer ontwikkeld zijn dan thans ’t geval is, raag wel voornamelijk en in de eerste plaats toegeschreven worden aan de eenzelvigheid van een groot deel der bekwaamste Nederlandscbe werklieden, aan het totaal gemis van administratieve bekwaamheid bij de meeste, leiders, der door Selfhelp vereenigde werklieden en aan de afkeer van de mindere bekwame werklieden om zich te oefenen in hun vak, gepaard met de neiging om zich (1) Bestuurders van vakvereenigingen worden beleefd uitgenoodigd, voorzooverrezij ons hunne jaarverslagen nog niet geregeld toezonden, dit voortaan te willen doen. Volksspaaren hulpbanken en coöperatieve vereenigingen verzoeken wij toezending van statuten en jaarveislagen. Wijders zal met de meeste bescheidenheid door ons gaarne gebruik worden gemaakt van de mededeeüngen, die men ons ter bevordering der volledigheid van dit overzicht, wel zal gelieven toe te zenden. Het doel, dat wij trachten te benaderen, „het leveren van een historisch overzicht van de Werklieden-Vereenigingen in Nederland” zal, naar wij verwachten, aller medewerking gemakkelijk maken. (Red.) (2) In een artikel over de vakvereenigingen zegt de Werkmansvriend, orgaan van ’t Ned. Werkl.-Verbond Patrimonium: Wij verkeeren geenszins in den dwazen waan, dat de toestand van den werkman in menig opzicht geen zeer aanmerkelijke verbetering behoeven zou om draaglijk en houdbaar t zijn. Als lijdende partij gevoelen de arbeiders ze dit het eerst, en ’t levendigst. Vandaar hun gemeenschappelijk optreden, in de laatste jaren voor hun gemeenschappelijke belangen. Dat ook in die beweging dra de lijn zou zichtbaar worden, die, door de geheele geschiedenis der mcnschheid heen, hen die God zoeken en hen die Hem verachten van elkander scheidt, was te voorspellen. ’ Reeds is het ten onzent zoover gekomen.
met politiek te bemoeien onder leiding van meer ontwikkelden. Gelukkig vormen die minder bekwamen een Troep, waarvan de rangen bij den dag dunnen; dank jij verbeterd onderwijs en zorgvuldiger opvoeding bij vermeerderde welvaart, die het opkomend geslacht ten goede komen, en de door Selfhelp vereenigde werklieden de schillen van de oogen doen vallen, waar zij door de tekortkomingen hunner leiders schade leiden. Zij die de Nederlandsche arbeidersbeweging in de laatste twintig jaren hebben gadegeslagen en kennen, welen dat onder de zooeven vermelde omstandigheden, zoowel onder de bekwaamsten, die gewoonlijk ’t Vereenigingsleven niet behoeven tot lotsverbetering als onder de gewone werklieden, die, ’tzij door Patronaat, ’t zij door 8elflielp in ’t vereenigingsieven werkzaam zijn tot lotsverbetering een merkbaar verhoogd peil van ontwikkeling en welvaart vooval echter sedert de tien laatste jaren is waar te nemen. Aan de uiterste linkerzijde der door Selfhelp naar lotsverbetering strevende werklieden staan die, welke door de politiek vooruit willen komen. Daarna volgen die vereenigde werklieden, welke zeer goed beseffen dat technische bekwaamheid de breede grond’ slag voor alle vakverbetering is, en die dus, ofschoon coöperatie in de war sturende, teeken en ambachtsscholen zeer waardeeren, maar overigens gemeene zaak willen maken met de sociaal-democraten, of eer. rol met de uiterste linkerzijde in ons parlement meespelen op ’t schouwtooneel der politiek, als ze kans zien daarmede hunne invloed te vermeerderen. De centrumpartij der door asociatie naar vooruitgang strevende werklieden wordt gevormd door die vereenigingen, vakvereenigingen genaamd, die door Selfhelp geleid, getrouw blijven aan de eeuwige be ginselen van eerlijkheid, godsdienstigheid en waarheidszin, de technische en maatschappelijke vooruitgang zoeken binnen de grenzen van goed arabachts- en ander onderwijs, coöperatie tot sparen, verteren en voortbrengen — onderling hulpbetoon bij werkeloosheid, ziekte en sterven. Tusschen deze beide richtingen, die dikwerf samentreffen en de rechterzijde der arbeidersbeweging wordt de overgang gevormd door het patronaat, dat vooral in ons land de krachtigste stoot gaf aan de verbetering van het lot der werklieden. Op ’t initiatief van patroonsvereenigingen of van particuliersn vormde die rechterzijde volkskosthuizen, ambachtsscholen, vereenigingen tot onderling hulpbetoon, zooals Neerlandsch Werkman, Patrimonium enz. enz. Reisgezelschappen werden uitgezonden om wereldtentoonstellingen te bezoeken. Pelzen op ambachten kwam aan de orde, productieve asociatie vormt er een punt van ernstig onderzoek; in één woord, de rechterzijde (patronaat) in de Nederlandsche arbeidersbeweging is verreweg de rijkste en weet ’t beste te huishouden. De linkerzijde (Selfhelp) kan veel van haar leeren, indien ze zich niet in de politiek verloopt. * * * Men beoordfele na deze oppervlakkige inleiding ons pogen, om ’t historisch verloop van de Nederlandsche arbeidersbeweging in herinnering te brengen, niet als een eenzijdige pleitrede voor hst goed recht der Selfhelp, maar veel meer als een vluchtige schets van de toestand waarin wij ons tegenwoordig bevinden. Velen die zich, ’t zij direct of indirect, met de sociale quaestie bezighouden, weten er te weinig van, om er met vrucht voor te kunnen arbeiden, anderen weer dweepen met ideën en leuzen uit den vreemde geïmporteerd en op Neerlandsch grond niet bruikbaar, of berijden hun eigen stokpaardjes en zien buiten den kring, waarin zij zich bewegen, geen heil. Daaruit ontstaat somwijlen een verward door elkander spreken en weven van elementen die, hoe goed ook, elk op zichzelf evenwel door verkeerde toepassing meer kwaads dan nuts stichten Het is vooral uit dien hoofde gewenscht dat men onbevooroordeeld uaspore wat in ’t belang van de werkende klasse tot vermeerdering van de nationale rijkdom en verbetering der volkshuishouding reeds gedaan is en nog gedaan kan worden door de groote richtingen in de arbeidersbeweging, dip wij straks hebben geschetst.
Wij zullen daartoe nu en dan mededeeüngen doen van de werkzaamheid der verschillende groepen zooeven genoemden trachten met de meeste onpartijdigheid te onderzoeken wat in ’t belang der werklieden wordt tot stand gebracht, zoowel door de linkerzijde (3), die als de beste middelen tot vooruitgang politieke drijfveeren op de voorgrond stelt, als door het centrum dat Selfhelp op technisch en sociaal gebied van ’t meeste belang acht, eu door da rechterzijde, die ’t patronaat in eere houdt als de krachtigste hefboom tot vooruitgang in beschaving en welvaart bij de werkende klassen. Uit den aard der zaak zal ’tons aangenaam zijn, bij ’t doen dier mededeelingon te worden opmerkzaam gemaakt op alles wat dienen kan tot vermeerdering van het aantal van de ons door een langdurige ondervinding op dit gebied bekende feiten. Op die wijze zal, naar wij ons voorstellen, van lieverlede een groote factor dier afdeeling van ons volksbestaan, welke men gewoonlijk fabrieks- en handwerksnijverheid noemt, eenigzins duidelijker bekend worden bij velen die thans noch slechts een donkere min of meer verwarde voorstelling zich maken van de arbeidersbeweging in Nederland. (Wordt vervolgd). (3) De Werkmansbode is van deze richting ’t orgaan.
---

