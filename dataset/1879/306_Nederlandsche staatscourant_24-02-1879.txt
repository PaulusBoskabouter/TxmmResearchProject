OFFICIEEL GEDEELTE. (Staatsblad no. 33.) BESLUIT van den 12den Februarij 1879, bepalende dat de wet van 25 December 1878 (Staatsblad no. 222), houdende regeling der voorwaarden tot verkrijging der bevoegdheid van arts, tandmeester, apotheker, vroedvrouw en apothekersbediende, in werking treedt op 1 Augustus 1879.
Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken, van 10 Februarij 1879, litt H, afdeeling Medische Politie; Gezien art. 25 der wet van 25 December 1878 ( Staatsblad 11°. 222), regelende de voorwaarden tot verkrijging der bevoegdheid van arts, tandmeester , apotheker, vroedvrouw en apothekers-bediende; Hebben goedgevonden en verstaan te bepalen , dat die wet in werking treedt op 1 Augustus 1879. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan de Algemeene Rekenkamer. 's Gravenhage, den 12den Februarij 1879. WILLEM. De Minister van Binnenlandsche Zaken , Kappeyne. Uitgegeven den negentienden Februarij 1879. De Minister van Justitie, H. J. Smidt.
---

(Staatsblad no. 34.) BESLUIT van den 12den Februarij 1879, tot regeling van de examens ter verkrijging der bevoegdheid van arts, tandmeester of apotheker, door de faculteiten der wis- en natuurkunde en der geneeskunde aan de Nederlandsche universiteiten af te nemen.
Wij WILLEM III, bij de gratie Gods , Koning der Nederland en, Peins van Oranje-Nassau, Groot-Hertog van Luxemburg , enz. , enz. , enz. Op de voordragt van Onzen Minister van Binnenlandsche Zaken, van 2 Januarij 1879, litt. G., afdeeling Medische Politie; Overwegende, dat het noodzakelijk is regelen te stellen omtrent de examens ter verkrijging der bevoegdheid van arts, tandmeester of apotheker, door de faculteiten der wis- en natuurkunde en der geneeskunde aan de Nederlandsche universiteiten af te nemen; Gelet op artt. 7, 10 en 14 der wet van 25 December 1878 {Staatsblad n°. 222), regelende de verkrijging der bevoegdheid van arts, tandmeester, apotheker, vroedvrouw en apothekersbediende; Den Raad van State gehoord (advies van den 4den Februarij 1879, n .25); Gelet op het nader rapport van Onzen voornoemden Minister, van 10 Februarij 1879, n°. 27, afdeeling Medische Politie; Hebben goedgevonden en verstaan: Artikel 1. De examens, tot het afnemen waarvan de faculteiten der wis- en natuurkunde en der geneeskunde aan de Nederlandsche universiteiten, bij de artt. 7, 10 en 14 der wet van25December 1878 (Staatsblad n°. 222), zijn bevoegd verklaard, worden gehouden met inachtneming der voorschriften van Ons tegenwoordig besluit. Artikel 2. Voor het afleggen van deze examens worden door de examinerende faculteit twee tijdvakken aangewezen, een van zes weken in de eerste acht maanden en een van vier weken in de vier laatste maanden van het burgerlijk jaar.' De faculteit kan niettemin tot het afleggen van een examen op een anderen tijd vergunning verleenen. Dag en uur van elk examen worden bepaald door den voorzitter der faculteit of het lid, dat hem vervangt. Artikel 3. De faculteit vergadert tot het houden van het examen met minstens drie leden. Zij examineert niet meer dan éénen candidaat te gelijk. Zij beslist omtrent den uitslag van het examen bij meerderheid van stemmen. Staking van stemmen geldt voor afwijzing. De afwijzing geschiedt voor hoogstens een jaar. Daarvan wordt binnen vier en twintig uren door het voorzittend lid de gelijknamige faculteiten der andere universiteiten kennis gegeven.
Artikel 4. De ondervraging geschiedt in het Nederlandsch , tenzij de faculteit, op verzoek van den candidaat, 'iet gebruik eener vreemde taal vergunt. De examens worden in het openbaar gehouden, tenzij de faculteit, om redenen van welvoegelijkheid, anders beveelt. Artikel 5. De duur der examens wordt bepaald: voor die, af te nemen door de wis- en natuurkundige faculteit, op minstens een uur; voor het tweede natuurkundig examen, vermeld in art. 5 der wet van 25 December 1878 ( Staatsblad n°. 222), op minstens twee uren; voor het eerste gedeelte van het theoretisch geneeskundig examen, vermeld in art. 6 dier wet, welk examen in twee deelen gesplitst wordt, op minstens twee uren; voor het tweede gedeelte op minstens een uur. Na gunstigen afloop van het eerste gedeelte wordt de dag voor het tweede gedeelte door de faculteit met tusschenruimte van minstens vier en twintig uren bepaald. De faculteit kan aan den candidaat schriftelijke beantwoording van op te geven punten in dien tusschentijd opleggen. Artikel 6. Aan de examinerende faculteit moet door den candidaat worden overgelegd: a. om te worden toegelaten tot het eerste natuurkundig examen, vermeld in art. 4 der wet van 25 December 1878 (Staatsblad n°.; 222), h e t bewijs, dat hij verkeert in een der gevallen bij dat artikel onder nos. 1, 2 of 3 voorzien; b. om te worden toegelaten tot het tweede natuurkundig examen, vermeld in art. 5 dier wet, het getuigschrift van met goed gevolg afgelegd eerste natuurkundig examen bij eene der faculteiten van de wis- en natuurkunde aan de Nederlandsche uni versiteiten of hetgeen daarmede gelijkstaat; c. om te worden toegelaten tot het theoretisch geneeskundig examen, vermeld in art. 6 dier wet, het getuigschrift van met goed gevolg afgelegd tweede natuurkundig examen bij eene der faculteiten van de geneeskunde aan de Nederlandsche universiteiten of hetgeen daarmede gelijkstaat; d. om te worden toegelaten tot het theoretisch apothekers-examen, vermeld in art. 14 dier wet, het getuigschrift van met goed gevolg afgelegd eerste natuurkundig examen en bovendien geleverde bewijzen van de kennis der beginselen van de natuurlijke geschiedenis van dieren en delfstoffen bij eene der faculteiten van de wis- en natuurkunde aan de Nederlandsche universiteiten of hetgeen daarmede gelijkstaat ; e om bij het theoretisch examen in de tandheelkunde, vermeld in art. 9 dier wet, te worden vrijgesteld voor de vakken, in dat artikel opgenoemd onder letters a en b , het bewijs dat de candidaat verkeert in een der gevallen, aldaar omschreven onder nos. 1 en 2; f. om te worden toegelaten tot eenig examen, behoudens in het geval, voorzien in het voorlaatste lid van art. 7 dier wet, het bewijs van in handen van den voorzitter der faculteit of van het lid , dat dezen vervangt, de som, bij meergemelde wet voor het af te leggen examen bepaald, te hebben gestort. Artikel 7. Aan hem, die met goed gevolg examen heeft afgelegd, wordt hiervan een in de Nederlandsche taal opgesteld, gedagteekend en door den voorzitter der faculteit of het lid , dat dezen vervangt, onderteekend getuigschrift uitgereikt. Artikel 8. De faculteiten der Rijksuniversiteiten beschikken bij het houden dezer examens over hare gewone vertrekken en hulpmiddelen. De pedellen dier universiteiten staan daarbij de faculteiten ten dienste. Artikel 9. Bij geschillen over de toepassing van dit besluit wordt door den voorzitter der faculteit of het lid dat dezen vervangt, zoo noodig, de beslissing ingeroepen van Onzen Minister, met de uitvoering der wet van 25 December 1878 ( Staatsblad n°. 222) belast. Artikel 10. Dit besluit treedt in werking- tegelijk met de wet van 25 December 1878 (Staatsblad n°. 222), regelende de voorwaarden tot verkrijging der bevoegdheid van arts, tandmeester, apotheker, vroedvrouw en apothekers-bediende. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan den Raad van State. 's Gravenhage, den 12den Februarij 1879. WILLEM. De Minister van Binnenlandsche Zaken, Kappeyne. Uitgegeven den negentienden Februarij 1879. De Minister van Justitie, H. J. Smidt.
---

