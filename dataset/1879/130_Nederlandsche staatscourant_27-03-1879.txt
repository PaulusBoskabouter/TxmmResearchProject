OFFICIEEL GEDEELTE.
Bij Zijner Majesteits besluit dd. 25 Maart 1879 , n°. 15 , zijn , met ingang van 15 April 1879, benoemd: tot griffier bij het kantongeregt te Ridderkerk, S. G. van Weideren baron Retigers, thans griffier bij het kantongeregt te Ter Neuzen; tot griffier bij het kantongeregt te Ter Neuzen , mr. P. M. Beelaerts van Emmichoven, vroeger griffier bij het kantongeregt te Oldenzaal; tot griffier bij het kantongeregt te Tholen, W. Kuyper Boone, vroeger griffier bij bet kantongeregt te Cortgene. Bij Koninklijk besluit van 25 Maart 1879 , n°. 2, is de militiecommissaris in het vierde militiedistrict van Zuidholland , luitenantkolonel J. T. Evers, in gelijke betrekking overgeplaatst naar de provincie Overijssel, en tot militie-commissaris in het vierde militiedistrict van Zuidholland benoemd J. A. Smits van Nieuwerkerk.
---

MINISTERIE VAN MARINE.
De luitenant ter zee der 1ste klasse L. Backer Overbeek wordt, met den lsten Mei aanstaande, gedetacheerd bij het Departement van Marine, en toegevoegd aan den inspecteur over de artillerie der marine.
---

MINISTERIE VAN FINANTIEN.
De gewone audientie van den Minister vau Finantien zal aanstaanden Donderdag, den 27sten dezer , niet plaats hebben.
---

MINISTERIE VAN KOLONIEN.
De Minister van Koloniën ; Overwegende , dat het Koninklijk besluit van 12 Mei 1878 ( Nederlandsch Staatsblad n°. 73, en Indisch Staatsblad n°. 196), waarbij zijn gewijzigd en aangevuld de Koninklijke besluiten van 10 September 1864 {Nederlandsch Staatsblad n°. 93, en Indisch Staatsblad n°. 194), houdende vaststelling der verordening op het benoemen van ambtenaren bij de burgerlijke dienst in Nederlandsch Indie , van 23 Junij 1871 (Nederlandsch Staatsblad n°. 72, en Indisch Staatsblad no. 117), en van 30 October 1872 ( Nederlandsch Staatsblad n°. 106 , en Indisch Staatsblad 1873, n°. 19), en ingetrokken het Koninklijk besluit van 13 Julij 1877 ( Nederlandsch Staatsblad n°. 158, en Indisch Staatsblad n°. 187), de herziening noodig maakt van het gewijzigd reglement op het examen , vastgesteld bij resolutie van den Minister van Koloniën, dd. 11 April 1878, lit. D , n°. 26; Heeft goedgevonden : Met intrekking van het gewijzigd reglement op het examen van 11 April 1878, krachtens art. 8 van het Koninklijk besluit van 10 September 1864 (Nederlandsch Staatsblad n°. 93 , en Indisch Staatsblad n°. 194), zoo als het is gewijzigd bij art. 1, § d, van dat van 23 Junij 1871 ( Nederlandsch Staatsblad n°. 72, en Indisch Staatsblad n°. 117), vast te stellen het volgende: NIEUW REGLEMENT op het examen, voorgeschreven in art. 4 van het Koninklijk besluit van 10 September 1864 (Nederlandsch Staatsblad n°. 93 , en Indisch Staatsblad n'. 194), houdende vaststelling der verordening op het benoemen van ambtenaren bij de burgerlijke dienst in Nederlandsch Indie , zoo als het laatstelijk is gewijzigd bij het Koninklijk besluit van 12 Mei 1878 (Nederlandsch Staatsblad n°. 73, en Indisch Staatsblad n°. 196), en Programma der vereischte kundigheden Artikel 1. Tot het examen worden toegelaten : 1°. zij , die verkeeren in het geval, bedoeld bij artikel 14 van het Koninklijk besluit van 10 September 1864 (Nederlandsch Staatsblad 93, en Indisch Staatsblad n°. 194); 2\ zij, op wie toepasselijk zijn de artikelen 3 en 5 van het Koninklijk besluit van 23 Junij 1871 (Nederlandsch Staatsblad n°. 72, en Indisch Staatsblad n°. 117); . 3°. zij, die in het bezit zijn van een der vereischten, omschreven in II, artikel 5 van het Koninklijk besluit van 12 Mei 1878 ( Nederlandsch Staatsblad n°. 73, en Indisch Staatsblad n°. 196). Artikel 2. Zij die het examen wenschen af te leggen geven daaraan , naar aanleiding van de aankondiging, krachtens artikel 9 van net Koninklijk besluit van 10 September 1864 (Nederlandsch Staatsblad n . 93 en Indisch Staatsblad n°. 194), in de Nederlandsche Staatscourant en de Javasche Courant te plaatsen, minstens ééne maand vóór het tijdstip, waarop de commissie voor het afnemen van het examen hare gewone vergadering houdt, schriftelijk kennis, voor zooveel Nederland
aangaat, aan het Departement van Koloniën , en voor Nederlandsch Indie aan de algemeene secretarie te Batavia. Zij leggen daarbij over het bewijs, dat zij een der in artikel 1 bedoelde vereischten, om tot het examen te worden toegelaten, bezitten. De kennisgave houdt tevens in de aanwijzing, in welke der inlandsche talen de candidaat examen wenscht af te leggen. Wie een diploma van geëxamineerd en beëedigd landmeter bezit, is verpligt dit te voegen bij de door hem overgelegde stukken. De commissie voor het afnemen van het examen beslist of de candidaat voldoende bescheiden heeft overgelegd om tot het in art. 1 vermeld examen te worden toegelaten. Bij twijfel aan de zijde der commissie, vraagt zij de beslissing van den Minister van Koloniën of van den Gouverneur-Generaal van Nederlandsch Indie. Artikel 3. Aan een van de leden der commissie voor het afnemen van het examen , krachtens art. 8 van het Koninklijk besluit van 10 September 1864 (Nederlandsch Staatsblad n°. 93 en Indisch Staatsblad n°. 194) en van art. 1, § d, van het Koninklijk besluit van 23 Junij 1871 (Nederlandsch Staatsblad n°. 72 en Indisch Staatsblad n°. 117) te benoemen , voor Nederland door den Minister van Koloniën, voor Nederlandsch Indie door den Gouverneur-Generaal, wordt bij de benoeming het voorzitterschap, aan een ander de betrekking van secretaris opgedragen. Artikel 4. Het examen wordt afgenomen in dier voege, dat voor ieder vak uit de leden der commissie eene sub-commissie van ten minste twee leden wordt gevormd. De voorzitter en secretaris zijn niet verpligt het lidmaatschap dezer examinerende sub-commissien op zich te nemen; zij zijn echter daarvoor benoembaar, indien zij dat zeiven nuttig of noodig oordeelen. De benoeming dezer sub-commissien en de aanwijzing der vakken, aan ieder harer opgedragen, geschiedt in eene voorloopige vergadering. De voorzitter regelt, in overleg met den secretaris, de orde der werkzaamheden van de geheele commissie en van de sub-commissien. Aan de candidaten wordt door den secretaris tijdig kennis gegeven van de plaats waar en de dagen waarop zij examen moeten afleggen. Het examen moet zóó worden geregeld dat het voor iederen candidaat in drie dagen afloopt. Artikel 5. Het examen wordt in ieder vak gedeeltelijk schriftelijk, gedeeltelijk mondaling afgenomen. De leden der sub-commissie voor eenig vak nemen allen kennis van het schriftelijk werk der candidaten in dat vak. Bij het mondeling examen is, behalve het lid dat het examen afneemt, minstens nog een lid der sub-commissie of, bij verhindering, een ander lid der commissie aanwezig. Geen schriftelijk werk wordt opgegeven dan nadat de vragen onderworpen zijn aan de goedkeuring van den voorzitter. Behalve in de talen wordt aan de candidaten tusschen twee schriftelijke opgaven. Artikel 6. Bij het examen worden als afzonderlijke vakken , waarvoor afzonderlijke sub-commissien moeten worden benoemd , de volgende aangenomen : 1°. de geschiedenis van Nederlandsch Indie; 2°. de land- en volkenkunde van Nederlandsch Indie; 3°. de godsdienstige wetten , volksinstellingen en gebruiken van Nederlandsch Indie; 4°. de kennis der staatsinstellingen van Nederlandsch Indie ; 5°. de Maleische taal; 6°. de Javaansche taal; 7°. ieder andere in Nederlandsch Indie inheemsche taal, waarin volgens II, artikel 4b, 5° , van het Koninklijk besluit van 12 Mei 1878 (Nederlandsch Staatsblad n°. 73, en Indisch Staatsblad n°. 196), examen kan worden afgenomen. Artikel 7. Voor ieder in het vorig artikel vermeld vak wordt, na afloop van het examen den candidaat een cijfer toegekend van 0 tot 10. Het cijfer 0 duidt aan volslagen onkunde , de cijfers 1 en 2 beteekenen slecht , 3 en 4 onvoldoende, 5 en 6 voldoende , 7 en 8 goed, 9 en 10 uitmuntend , altijd met dien verstande , dat het hooger cijfer een hoogeren graad van kennis uitdrukt. Artikel 8. De leden der sub-commissie met het afnemen van het examen in ieder vak belast, verstaan zich omtrent het cijfer, voor dat de keus gegeven vak aan den candidaat toe te kennen. Nogtans kunnen de andere leden der commissie, die bij het mondeling examen zijn tegenwoordig geweest, of van het schriftelijk werk hebben kennis genomen , tegen het toegekend cijfer bij de sub-commissie hunne bedenkingen opperen. Wanneer er over het toe te kennen cijfer verschil blijft bestaan tusschen de leden der sub-commissie, of tusschen hen en eenig ander lid , zoekt de voorzitter, na gehoord advies van die leden der commissie , die geacht kunnen worden met het vak het meest bekend te zijn , de zaak in der minne te beslissen , en indien dit niet mogelijk is, bepaalt hij naar zijn eigen uit de adviesen opgemaakt oordeel het toe te kennen cijfer. Artikel 9. Het examen wordt geacht voldoende te zijn afgelegd, indien voor elk der volgende vakken, namelijk ,
de geschiedenis van Nederlandsch Indie, de land- en volkenkunde van Nederlandsch Indie, de godsdienstige wetten , volksinstellingen en gebruiken van Nederlandsch Indie, de kennis der staatsinstellingen van Nederlandsch Indie, de Maleische of Javaansche taal, het cijfer 5 of een hooger is toegekend. De candidaat wordt afgewezen zoo het gezamenlijk aantal punten voor vijf verpligte vakken (daaronder begrepen de vier altijd, vcrpligle en verder van de Maleische en Javaansche talen , die , waarin bij het examen het hoogste cijfer werd verkregen) 20 of minder bedraagt. Hetzelfde geschiedt wanneer hij in één of meer dier vakken volslagen onkunde heeft getoond, ongeacht de uitkomst van het examen in de andere vakken. In alle andere gevallen wordt door de commissie beraadslaagd over de toelating van den candidaat. Bij staking der stemmen wordt het examen geacht voldoende te zijn. Artikel 10. Yoor ieder examen in de Maleische of Javaansche taal wordt het aan den candidaat toegekend cijfer, mits lit drie of meer bedraagt, voor het volle bedrag gevoegd bij het aantal punten, door hem voor de overige vakken verkregen. Hetzelfde geldt voor de examens in andere in Nederlandsch Indie inheemsche talen, doch alleen wanneer deze met voldoenden uitslag zijn afgelegd, terwijl voor niet voldoende kennis in die vakken niets wordt bijgeteld. Artikel 11. Bij het verslag, krachtens art. 8 van het Koninklijk besluit van 10 September 1864 ( Nederlandsch Staatsblad n°. 93 , en Indisch Staatsblad n°. 194), door de commissie uit te brengen, wordt eene ranglijst der geëxamineerden gevoegd, vermeldende de volgorde naar het verkregen totaalcijfer, en de in elk vak verkregen cijfers. Artikel 12. Van het voldoend afgelegd examen wordt den geëxamineerde door de commissie, een door den Minister van Koloniën of door den Gouverneur-Generaal van Nederlandsch Indie geviseerd getuigschrift uitgereikt, waarin de in elk vak behaalde punten worden vermeld. Bezit hij een diploma van geëxamineerd en beëedigd landmeter, dan geschiedt daarvan aanteekening op het getuigschrift. Zoowel de geëxamineerde die toegelaten is, als ook hij die afgewezen werd, ontvangt van den secretaris der Commissie mededeeling van den uitslag van zijn examen in ieder vak. 's Gravenhage , den 17den Maart 1879. De Minister van Koloniën , O. van Rees.
PROGRAMMA der vereischte kundigheden. 1*. De geschiedenis van Nederlandsch Indie. Kennis , in groote trekken, van de lotgevallen der volksstammen die den Indischen Archipel bewonen; van de voornaamste feiten die betrekking hebben op de vestiging en uitbreiding van het Nederlandsch gezag in dien Archipel, en meer bijzonder van de lotgevallen van Nederlandsch Indie sedert het bestuur van den maarschalk Daendels. 2°. De land- en volkenkunde van Nederlandsch Indie. Kennis van de ligging en de natuurlijke gesteldheid der voornaamste eilanden en eilandengroepen, van de ligging der voornaamste wateren en gebergten, van de voortbrengselen, voornamelijk der stapelproducten, van de hoofdtrekken der administrative indeeling, van het voorkomen, de zeden en den maatschappelijken toestand der bevolking. 3°. De godsdienstige wetten, volksinstellingeu en gebruiken van Nederlandsch Indie. Kennis der voornaamste voorschriften van den Islam, zoowel met betrekking tot de godsdienstige verrigtingen als tot het publiek en burgerlijk regt, speciaal ook tot huwelijks- en erfregt. Kennis van de voornaamste afwijkingen van het regt van den Islam in de instellingen en gebruiken zijner belijders in den Indischen Archipel. 4°. De staatsinstellingen van Nederlandsch Indie. Bekendheid met de voornaamste bepalingen van het Regeringsreglement en van de overige organieke wetten en algemeene verordeningen uit de Grondwet en het Regeringsreglement voortvloeiende; kennis van de voornaamste bepalingen betreffende het bestuur en het regtswezen en de verschillende andere takken van administratie, speciaal ook van de wetten en verordeningen betreffende de comptabiliteit, het finantiewezen en het belastingstelsel, alles in zijn ontstaan en ontwikkeling. 5°. De Maleische taal. Vaardigheid in het schriftelijk vertalen van een opstel uit het Nederlandsch in het Maleisch en in het mondeling vertalen van een stuk in proza uit het Maleisch in het Nederlandsch; kennis van de gronden der taal, gepaard aan eene goede uitspraak; geoefendheid om zich ook in de gewone spreektaal uit te drukken en om geschreven Maleische stukken of brieven van verschillende hand zonder bijzondere voorbereiding te lezen. 6°. De Javaansche taal. Vaardigheid in het vertalen van een niet moeijelijk stuk in proza uit het Javaansch in het Nederlandsch; eenige geoefendheid om zich in de Javaansche taal uit te drukken, blijkbaar door het schriftelijk vertalen van eenige gemakkelijke volzinnen uit het Nederlandsch in het Javaansch; kennis van de gronden der taal, gepaard aan eene goede uitspraak ; vaardigheid om geschreven Javaansche stukken en brieven van verschillende hand zonder bijzondere voorbereiding te lezen. 7°. Andere inheemsche talen. Dezelfde eischen als voor het Javaansch onder n°. 6 zijn gesteld. Aldus vastgesteld bij resolutie van den Minister van Koloniën , dd. 17 Maart 1879 , lit. D , n°. 40. Mij bekend, De Secretaris-Generaal, E. van Alphen. De gewone audientievan den Minister van Koloniën ?al op Vrijdag, den 28sten Maart 1879 , niet plaats hebben.
---

