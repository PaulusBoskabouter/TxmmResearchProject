OFFICIEEL GEDEELTE. (Staatsblad no. 216.) WET van den 16den December 1878, houdende vaststelling der begrooting van uitgaven wegens den arbeid der gevangenen voor 1879. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Allen , die deze zullen zien of hooren lezen , salut! doen te weten: Alzoo Wij in overweging genomen hebben, dat de begrooting der uitgaven wegens den arbeid der gevangenen voor 1879 bij de wet behoort te worden vastgesteld, en dat tevens de middelen behooren te worden aangewezen tot dekking van die uitgaven; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De begrooting der uitgaven wegens den arbeid der gevangenen en van jeugdige overtreders, bedoeld in art. 66 van het Wetboek van Strafregt, voor 1879, wordt vastgesteld op do som van twee honderd vier en zestig duizend negen honderd en veertig gulden (f 264 940,00). Artikel 1. Tractementen, toelagen en belooningen der beambten en bedienden, hetzij tijdelijk of voor vast aangesteld ... f 34 715,00 Artikel 2. Tijdelijke waarneming van betrekkingen wegens ziekte of andere tijdelijke ongeschiktheid of afwezigheid van beambten of bedienden 300,00 Artikel 3. Gratificatiën voor bijzondere pligtsbetracliting en tot verdere aanmoediging van beambten, mitsgaders belooningen aan directeuren en cipiers der huizen van verzekering en huizen van arrest of aan bewaarders in de gevangenissen voor hunne bemoeijing met den arbeid der gevangenen, naargelang van hunnen daarbij betoonden ijver, mede bij wijze van gratificatie te verleenen. . . . 300,00 Artikel 4. Reis- en verblijfkosten van beambten en bedienden, alsmede vergoedingen van kosten hunner verplaatsing 825) 00 Artikel 5. Grondstoffen , bereidingsmiddelen , fabricatie* en confectiekosten, werktuigen, gereedschappen, benoodigdheden voor tuin- en landbouw", vracht-, telegram- , bureau- en advertentiekosten, mitsgaders druken bindwerk . 193 800,00 Artikel 6. Arbeidsloonen aan gevangenen en jeugdige overtreders " 30 000,00 5 000,00 Artikel 7. Onvoorziene uitgaven. Totaal f 264 940,00 Artikel 2. Tot dekking der uitgaven, in het vorig artikel vermeld, worden aangewezen de volgende middelen : Artikel 1. De inkomsten over het jaar 1879 wegens: a. verkochte goederen uit de magazijnen van den arbeid der gevangenen ; b. confectiewerk der gevangenen. Artikel 2. De inkomsten over hetzelfde jaar wegens verkoop van onbruikbare werktuigen , gereedschappen en andere fabriekvoorwerpen, den arbeid der gevangenen betreffende. Artikel 3. De sommen, die in het jaar 1879 mogten worden gestort ter zake van inkomsten als in de artt. 1 en 2 vermeld, over 1877 en vroeger. Artikel 3. \\ anneer de som, bij de begrooting der uitgaven voor een der onderwerpen van uitgaaf, begrepen onder de artikelen 2, 4, 5 en 6 van het lste artikel dezer wet, ontoereikend mogt worden bevonden , kan ie ontbrekende bedrag, met inachtneming der voorschriften van het G ' e . van art - 24 der wet van den 5den October 1841 ( Staatsblad n . 4(), aangevuld worden door overschrijving uit den post van onvoorziene uitgaven , m die begrooting vermeld. Ariikel 4. De m den loop van het dienstjaar opkomende behoeften, welke hare omschrijving niet vinden in de artikelen van de genoemde begrooting, worden op den post voor onvoorziene, uitgaven aangewezen Die uitgaven worden bij de rekening,' bedoeld bij artikel 5 dezer wet, omschreven en verantwoord in zoo vele bijzondere posten als zij gelijksoortige onderwerpen betreffen. '
Artikel 5. Het batig saldo der rekening van de ontvangsten en uitgaven wegens den arbeid der gevangenen over 1879 wordt verantwoord onder de Rijksontvangsten van dat jaar, terwijl in eenig nadeelig slot nader, bij de wet, wordt voorzien. De afgesloten rekening wordt aan de beide Kamers der Staten-Generaal medegedeeld. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 16den December 1878. WILLEM. De Minister van Justitie, H. J. Smidt. Uitgegeven den dertigsten December 1878. De Minister van Justitie, H. J. Smidt.
---

(Staatsblad no. 222.) WET van den 25sten December 1878, houdende regeling der voorwaarden tot verkrijging der bevoegdheid van arts, tandmeester, apotheker, vroedvrouw en apothekers-bediende. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Allen, die deze zullen zien of hooren lezen, salut! doen te weten : Alzoo Wij in overweging genomen hebben, dat het noodzakelijk is de regeling der voorwaarden tot verkrijging der bevoegdheid van arts, tandmeester, apotheker, vroedvrouw en apothekers-bediende in overeenstemming te brengen met de bepalingen der wet van 28 April 1876 ( Staatsblad n\ 102), tot regeling van het hooger onderwijs; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. De titel van arts verleent de bevoegdheid tot uitoefening der geneeskunst in haren vollen omvang en wordt verkregen door liet afleggen van het praktisch arts-examen. Artikel 2. Bij het praktisch arts-examen worden voldoende bewijzen gevorderd van praktische kennis aan het ziekbed en van bekwaamheid in het verrigten van heel- en verloskundige kunstbewerkingen en het gereed maken van recepten. Het wordt gesplitst in een algemeen geneeskundig en een heelen verloskundig gedeelte. Voor de toelating tot het eerste gedeelte moet de verklaring worden overgelegd van een hier te lande bevoegd geneeskundige, dat de candidaat gedurende minstens twee jaren de genees- en heelkundige behandeling van zieken gevolgd heeft, en voor de toelating tot het tweede gedeelte het bewijs, dat hij, in tegenwoordigheid van een bevoegd verloskundige, hier te lande minstens tien gewone en twee buitengewone verlossingen verrigt heeft. Ingeval niet beide gedeelten gelijktijdig met goed gevolg worden afgelegd, wordt aan hem, die bij het eerste gedeelte voldaan heeft, hiervan een bewijs uitgereikt, tegen overlegging waarvan hij tot het tweede gedeelte afzonderlijk wordt toegelaten. Artikel 3. Tot het afleggen van het praktisch arts-examen zijn alleen bevoegd zij: a. die bedoeld zijn in art. 94 der wet van 28 April 1876 ( Staatsblad n°. 102), tot regeling van het hooger onderwijs of volgens de bepalingen dier wet met de zoodanigen gelijk staan: b. die achtereenvolgens met goed gevolg de twee natuurkundige en het theoretisch geneeskundig examen, bedoeld in artt. 4, 5 en 6, hebben afgelegd, of met de zoodanigen gelijk staan. Artikel 4. Het eerste natuurkundig examen betreft: <z. de natuurkunde; b. de scheikunde; c. de plantkunde. Tot het afleggen van dit examen zijn alleen bevoegd zij: 1°. die blijkens een getuigschrift, afgegeven door curatoren van een gymnasium met zesjarigen cursus, het overgangsexamen van de vierde naar de vijfde klasse van dat gymnasium of het toelatingsexamen tot laatstgenoemde klasse met goed gevolg hebben afgelegd, of blijkens gelijksoortig getuigschrift, afgegeven door curatoren van een pro-gymnasium , de lessen in de hoogste klasse van dat progymnasium ten einde toe met vrucht gevolgd hebben;
2°. die in het bezit zijn van het getuigschrift, verkregen door het met goed gevolg afleggen van het eind-examen voor de hoogere burgerscholen met vijfjarigen cursus, bedoeld in art. 57, of van het examen A, bedoeld in art. 59 der wet van 2 Mei 1863 ( Staatsblad n°. 50), houdende regeling van het middelbaar onderwijs; 3°. die op de wijze, door Ons bij algemeenen maatregel van inwendig bestuur te bepalen, voldoende bewijzen hebben geleverd, dat zij tot de beoefening der natuurkundige wetenschappen genoegzaam voorbereid zijn. Artikel 5. Het tweede natuurkundig examen betreft: a. de ontleedkunde; b. de physiologie en weefselleer; c. de algemeene ziektekunde ; d. de pharmakognosie. Artikel 6. Het theoretisch geneeskundig examen betreft: a. de ziektekundige ontleedkunde ; b. de pbarmakodynamie; c. de bijzondere pathologie en therapie; d. de gezondheidsleer; e. de theoretische heelkunde; f. de theoretische verloskunde. Artikel 7. Bevoegd tot het afnemen der examens, in artt. 4, 5 en 6 bedoeld , en tot het uitreiken van het getuigschrift aan hen, die zoodanig examen met goed gevolg hebben afgelegd, zijn: a. wat betreft het examen van art. 4, de faculteiten der wis- en natuurkunde aan de Nederlandsche universiteiten-; b. wat betreft de examens van artt. 5 en 6, de faculteiten der geneeskunde aan die universiteiten. Voor het afleggen van elk dezer examens wordt in handen van den voorzitter der faculteit, welke het examen afneemt, eene som van vijftig gulden betaald. In geval van afwijzing wordt voor de eerste herhaling van een examen geene betaling gevorderd. De opbrengst der gestorte gelden strekt tot presentiegeld voor de leden der faculteit, door wie het examen wordt afgenomen. Artikel 8. De titel van tandmeester verleent de bevoegdheid tot het uitoefenen der tandheelkunst, waaronder verstaan wordt de plaatselijke behandeling van ziekten der tanden, der tandkassen en van het tandvleesch. Die titel wordt verkregen door het met goed gevolg afleggen van een praktisch examen , waarbij voldoende bewijzen gevorderd worden van praktische kennis van de operatieve tandheelkunde en van het inzetten van kunsttanden en gebitten. Artikel 9. Bevoegd tot het afleggen van het praktisch examen als tandmeester zijn alleen zij, die met goed gevolg het theoretisch examen in de tandheelkunde hebben afgelegd. Dat examen betreft: a. de ontleedkunde van de tanden , de tandkassen en het tandvleesch ; b. de physiologie dezer deelen; c. de gezondheids-, ziekte- en geneesleer dezer deelen, daaronder begrepen de onderkenning der ziekten van de tanden, de tandkassen en liet tandvleesch , waarvan de oorzaak algemeen is of in andere deelen zetelt. d. de geneesmiddelleer en de recepteerkunde, voor zooveel noodig tot het voorschrijven van de plaatselijke geneesmiddelen bij de ziekten der genoemde deelen. Van het examen in de vakken, onder letters' a en b vermeld, zijn vrijgesteld zij: i°. die met goed gevolg aan eene Nederlandsche universiteit het examen naastvoorgaande aan dat ter verkrijging van den doctoralen graad in de faculteit der geneeskunde hebben afgelegd of, voor zooveel die faculteit betreft, vermeld zijn in art. 119 der wet van 28 April 187(5 {Staatsblad n°. 102), tot regeling van het hooger onderwijs; 2°. die voldaan hebben aan het tweede natuurkundig examen, bedoeld in art. 5 , of met de zoodanigen gelijk staan. Artikel 10. Tot het afnemen van het theoretisch examen als tandmeester eii het uitreiken van het getuigschrift aan hen, die dat examen met goed gevolg hebben afgelegd, zijn bevoegd de faculteiten der geneeskunde aan de Nederlandsche universiteiten.
Voor het afleggen van dit examen wordt in handen van den voorzitter der faculteit, die het examen afneemt, eene som van vijf en twintig gulden betaald. De twee laatste zinsneden van art. 7 zijn ten deze toepasselijk. Artikel 11. De titel van apotheker verleent de bevoegdheid tot uitoefening der artsenijbereidkunst en wordt verkregen door het afleggen van het praktisch apothekers-examen. Bij dat examen worden voldoende bewijzen van praktische kennis gevorderd der artsenijbereidkunst en der scheikundige analyse, zoo in de apotheek, als in het laboratorium. Voor de toelating tot het examen moet worden overgelegd de verklaring van een hier te lande bevoegd apotheker, dat de candidaat gedurende minstens twee jaren de uitoefening der artsenijbereidkunst onder de leiding van zulk een bevoegde gevolgd heeft. Artikel 12. Bevoegd tot het afleggen van het praktisch apothekersexamen zijn alleen zij: a. die bedoeld zijn in art. 96 der wet van 28 April 1876 ( Staatsblad n°. 102), tot regeling van het hoóger onderwijs , of volgens hare bepalingen met de zoodanigen gelijk staan; h. die het theoretisch apothekers-examen, in art. 13 bedoeld, met goed gevolg hebben afgelegd. Artikel 13. Het theoretisch, apothekers-^ amen betreft: a. de artsenijbereidkunde; b. de toxicologie; c. de analytische scheikunde. Artikel li. Bevoegd tot het afnemen van het theoretisch apothekersexamen en tot het uitreiken van liet getuigschrift aan hen, die dat examen met goed gevolg hebben afgelegd, zijn de faculteiten der wis- en natuurkunde aan de Nederlandsche universiteiten. De drie laatste zinsneden van art. 7 zijn ten deze toepasselijk. Artikel 15. Bevoegd tot het afleggen van het theoretisch apothekersexamen zijn alleen zij, die met goed gevolg het eerste natuurkundig examen hebben afgeiegd, in art. 4 bedoeld, of met de zoodanigen gelijk staan en bovendien bewijzen geleverd hebben van kennis der beginselen van de natuurlijke geschiedenis van dieren en delfstofl'en.
Artikel 16. De bevoegdheid tot het verleenen van verloskundigen raad en bijstand als vroedvrouw wordt verkregen door het afleggen van een theoretisch en praktisch examen in de verloskunde. Voor de toelating tot dit examen moet het bewijs worden overgelegd, dat de candidaat als leerling-vroed vrouw, onder de voorwaarden , door Ons bij algemeenen maatregel van inwendig bestuur te bepalen, bij een geneeskundigen inspecteur is ingeschreven en daarna minstens tien gewone verlossingen in tegenwoordigheid van een bevoegd verloskundige hier te lande verrigt heeft. Artikel 17. Als apothekers-bedienden met gelijke bevoegdheden en verpligtingen, als volgens de bestaande wetten en wettelijke verordeningen die zijn des hulpapothekers, kunnen worden toegelaten zij, die na volbragten achttienjarigen leeftijd met goed gevolg een examen hebben afgelegd , waarbij genoegzame bewijzen gevorderd worden van kennis en geschiktheid, noodig tot het gereed maken van recepten. Artikel 18. De examens, in artt. 2, 8 en 11 bedoeld, worden kosteloos afgenomen door commissien , wier voorzitters, leden, leden-plaatsvervangers en secretarissen jaarlijks door Ons benoemd worden. De voorzitters, leden, leden-plaatsvervangers en secretarissen dier commissien genieten reis- en verblijfkosten en presentiegeld, door Ons te bepalen. De examens worden in het openbaar gehouden , met uitzondering van die aan het ziekbed, in het scheikundig laboratorium en die in de verloskunde, welke alleen kunnen bijgewoond worden met vergunning van den voorzitter der examinerende commissie. Artikel 19. Aan ieder, die aan het examen voldaan heeft, wordt, nadat hij in handen van den voorzitter der commissie eene som van vijf en twintig gulden gestort heeft, een diploma uitgereikt, dat hem het regt geeft om den titel te voeren: a. in het geval van art. 2, van arts; b. in dat van art. 8, van tandmeester; c. in dat van art. 11 , van apotheker. Artikel 20. De examens, in artt. 16 en 17 bedoeld, worden kosteloos afgenomen door commissien, zamengesteld uit den geneeskundigen inspecteur of adjunct-inspecteur der provincie, waarin het examen gehouden wordt, als voorzitter en twee deskundige leden , door Onzen Minister, met de uitvoering dezer wet belast, të benoemen. De leden genieten reis- en verblijfkosten en presentiegeld, door Ons te bepalen. Aan de vroedvrouw of aan den apothekersbediende, die aan het examen voldaan heeft, wordt hiervan, na voorafgaande storting in handen van den voorzitter der commissie van eene som van vijf gulden, een getuigschrift uitgereikt. Artikel 21. Zij, die voldaan hebben bij het examen als arts, tandmeester , apotheker , vroedvrouw of apothekers-bediende , leggen , voor dat zij als zoodanig worden toegelaten, in handen van den voorzitter der examinerende commissie den volgenden eed (of belofte) af: » Ik zweer (beloof), dat ik de genees-, heel- en verlos- (tandheel-, artsenijbereid-, verlos-) kunst volgens de daarop wettelijk vastgestelde bepalingen naar mijn beste weten en vermogen zal uitoefenen en dat ik aan niemand zal openbaren wat in die uitoefening als geheim mij is toevertrouwd of ter mijner kennis is gekomen , tenzij mijne verklaring als getuige of deskundige in regten gevorderd of ik anderzins tot het geven van mededeeling door de wet verpligt worde. Zoo waarlijk helpe mij God Almagtig! (Dat beloof ik.)" Artikel 22. Tot het afleggen der in het voorgaand artikel bedoelde examens wordt minstens tweemaal 'sjaars gelegenheid gegeven. Onze Minister, met de uitvoering dezer wet belast, bepaalt de plaatsen waar en den tijd waarop de examinerende commissien bijeenkomen. De door de candidaten gestorte gelden worden na aftrek van de kosten van vergadering der commissie, waaronder echter niet medegerekend worden dereis-en verblijfkostenen vacatiegelden, in 's Rijks schatkist gestort. Al hetgeen verder tot de regelingdier examens betrekking heeft, wordt door Ons bij algemeenen maatregel van inwendig bestuur vastgesteld. Artikel 23. Benoembaar tot militaire artsen zijn alleen zij, die volgens de wet bevoegd zijn tot uitoefening der geneeskunst in haren vollen omvang in het geheele Koningrijk; tot militaire apothekers zij, die volgens de wet de bevoegdheid van apotheker hebben verkregen.
Overgangsbepalingen. Artikel 24. Ieder, die op het tijdstip, waarop deze wet in werking treedt, bevoegd is tot uitoefening van genees-, heel-, verlos-, tandheel- of artsenijbereidkunsl of tot uitbreiding zijner bevoegdheid door het afleggen van een aanvullingsexamen, behoudt die bevoegdheid. Ieder, die op bedoeld tijdstip door het afleggen van eenigexamen de bevoegdheid verkregen had tot het afleggen'van een ander examen of tot het genot van eenigerlei vrijstelling bij dergelijk examen, behoudt die bevoegdheid met opzigt tot de gelijksoortige examens, af te leggen volgens deze wet. Artikel 25. Deze wet treedt in werking op een nader door Ons te bepalen tijdstip. Alsdan vervallen de wet van 1 Junij 1865 ( Staatsblad n°. 59), regelende de voorwaarden tot verkrijging der bevoegdheid van geneeskundige, apotheker, hulp-apotheker, leerling-apotheker en vroedvrouw, gewijzigd bij de wet van 8 Julij 1874 {Staatsblad n°. 97), en de artt. 1 tot 6 van de wet van 24 Junij 1876 {Staatsblad n°. 117), houdende regeling van de voorwaarden tot verkrijging der afzonderlijke bevoegdheid tot uitoefening der tandheelkunst en van de uitoefening dier kunst, en alle uit die bepalingen voortgevloeide algemeene verordeningen. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven te 's Gravenhage, den 25sten December 1878. WILLEM. Be Minister van Binnenlandsche Zalen , Kappeyne. Uitgegeven den een en dertigsten December 1878. De Minister van Justitie, H. J. S midt.
---

