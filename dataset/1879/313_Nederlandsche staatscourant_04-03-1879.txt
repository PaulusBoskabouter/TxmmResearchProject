OFFICIEEL GEDEELTE. (Staatsblad no. 30.) BESLUIT van den 5den Februarij 1879, tot vaststelling van een Algemeen Reglement van politie voor de Rijkskanalen.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voord rag-1 van Onzen Minister van Waterstaat, Handel en Nijverheid, van 21 November 1878, lit. H, afdeeling Handel en Nijverheid ; Gelet op art. 190 der Grondwet en art. 577 van het Burgerlijk Wetboek; Overwegende, dat het wenschelijk is algemeene politiebepalingen vast te stellen, betreffende het gebruik en de instandhouding der Rijkskanalen; Den Raad van State gehoord (advies van 21 Januarij 1879, n°. 18); Gelet op de nadere voordragt van Onzen voornoemden Minister, van 3 dezer, lit. F, afdeeling Handel en Nijverheid; Hebben goedgevonden en verstaan: TITEL I. Algemeene bepalingen. Artikel 1. Dit reglement is toepasselijk op alle Rijkskanalen met hunne havens en hetgeen daartoe verder volgens de bijzondere reglementen behoort, voor zooverre bij die bijzondere reglementen niet van dit algemeen reglement is afgeweken. Artikel 2. Dit reglement verstaat: onder schepen alle soorten van vaartuigen; onder bevelvoerders hen, die op het schip of vlot het gezag uitoefenen of met de leiding belast zijn; onder zeilvaartuigen worden ook de stoomvaartuigen verstaan, welke onder zeil en niet onder stoom zijn; onder stoomvaartuigen alle vaartuigen onder stoom , al of niet zeil voerende. Onder bijzondere reglementen worden verstaan de algemeene maatregelen van inwendig bestuur, waarbij de toepassing van dit reglement op de afzonderlijke kanalen wordt geregeld. Artikel 3. Dit reglement wordt in de Nederlandsche, Engelsche, Hoogduitsche, Fransche en Noorsche talen gedrukt en algemeen verkrijgbaar gesteld. Elk bevelvoerder, die een der kanalen bevaart of van een der daartoe behoorende havens gebruik maakt, moet van een exemplaar van dit reglement en van het bijzonder reglement voorzien zijn. Hij moet deze , des gevorderd , aan de ambtenaren van den waterstaat, de kanaal- en politiebeambten vertoonen. TITEL II.
bepalingen betrekkelijk de vaart. § 1. Yan de schepen in het algemeen. Artikel 4. De bijzondere reglementen geven voor elk kanaal aan bet maximum van de geoorloofde afmetingen der schepen. Bij tijdelijke ondiepten of lage waterstanden hebben de ambtenaren van den waterstaat of kanaalbeambten het regt, den bij het bijzonder reglement bepaalden diepgang der schepen te beperken. Het is verboden het kanaal met schepen van grootere afmetingen , dan volgens de beide voorgaande zinsneden is toegelaten , te bevaren, tenzij krachtens vergunning van den hoofdingenieur. Artikel 5. Wanneer op Rijkskanalen regten worden geheven , mogen geene schepen zoodanige kanalen bevaren of van hunne havens gebruik maken , zonder de daarvoor verschuldigde regten aan de bij de bijzondere reglementen of tarieven aangewezen ambtenaren te hebben voldaan. De bevelvoerder is verpligt aan de ambtenaren, met de inning dier regten belast, te vertoonen den meetbrief, het patent en de verdere bescheiden , die ter bepaling van het verschuldigd bedrag mogten worden gevorderd. Van de voldoening dier regten wordt aan den bevelvoerder een bewijs uitgereikt. Deze is gehouden dit bewijs aan eiken met de handhaving v »n dit reglement of met de inning der regten belasten ambtenaar of beambte op zijne aanvrage te vertoonen. Artikel 6. Vaartuigen zonder vast dek en van grooter inhoud dan M*. moeten voorzien zijn van waterdigte borden, boorden of wanden , welke minstens 0.25 M. boven den waterspiegel reiken. Artikel 7. Geene schepen mogen in eenig kanaal of zijne havens Da ast elkander vastgemaakt varen, of anders dan op de daartoe bestemde
aanleg-plaatsen liggen, dan met vergunning der kanaal beambten. Evenzeer is het verboden een schip dwars in het vaarwater te laten liggen of drijven. Artikel 8. Elk zeeschip moet, zoo lang het zich op eenig kanaal of in eene zijner havens bevindt, van zonsopgang tot ondergang de vlag voeren van de natie , waartoe het behoort. Hiervan zijn uitgezonderd de ingevrozen schepen. Schepen van meerderen diepgang dan 4 meter voeren bovendien eene kleine vlag aan den fokkemast. Aan schepen van minderen diepgang is dit verboden. Koopvaardijschepen mogen nimmer den wimpel voeren. Artikel 9. De bevelvoerder, zijn schip verlatende, doet zich op zijne verantwoordelijkheid door een geschikt persoon vervangen. Deze bepaling is niet van toepassing op schepen van minderen inhoud dan 10 M*. of die van den wal met den boom worden voortgeduwd. Geen schip van meer dan 10 M s . inhoud mag onbewoond op een kanaal liggen zonder vergunning der kanaalbeambten. Schepen, onbeheerd op een kanaal drijvende , worden door de kanaalbeambten vastgelegd ten koste van den bevelvoerder of van den eigenaar. Artikel 10. Schepen, die overladen zijn, in zinkenden toestand verkeeren, of naar het oordeel der kanaal beambten onvoldoende bemand of getuigd zijn , moeten op aanzegging dier beambten de vaart staken en naar eene door hen aantewijzen plaats worden verwijderd. Artikel 11. Behalve in de buitenhavens, uitkomende in rivieren, stroomen, reeden, zeegaten of andere vaarwaters, alwaar het ankeren geoorloofd is, mogen nimmer ankers buiten boord hangen , tenzij dit aan den bevelvoerder, op diens verantwoordelijkheid, door den sluis- of havenmeester is vergund. Langs de berghouten aan de stootklossen of voor aan de zwaarden mogen geene uitstekende ijzers noch punten zijn aaugebragt. Artikel 12. Bij het doorvaren van eenig kanaal mogen geene raof lijzeilen gevoerd worden. Raschepen, op eenig kanaal of in zijne havens varende of liggende, moeten de ra's bakboord aan langs scheepsbrassen en de uitgaande schepen bakboord op , de binnenkomende schepen stuurboord op toppen , en den lossen kluiverboom en het jaaghout inhalen of zoover mogelijk inschieten. Binnenschepen moeten het kluifhout voor de aankomst in de sluizen toppen. De haven- of sluismeester kan aan schepen, welke geheel of gedeeltelijk lossen , bevelen de bramra's en en bramstengen af te nemen. Artikel 13. Het is verboden eenig vaartuig ook buiten een kanaal of eene daartoe behoorende haven derwijze te plaatsen, dat de in- of uitvaart daarvan wordt belemmerd. De bevelvoerder van een zoodanig geplaatst vaartuig is verpligt op bevel van een der kanaalbeambten terstond te verhalen. Artikel 14. Het is verboden om , indien in de nabijheid van eenig kanaalboord wordt gereden , de giek, boegspriet of ander scheepstuig over het kanaalboord te doen uitsteken, of de zeilen aan die zijde van het kanaal over te doen vallen of te strijken. Artikel 15. Het is verboden de jaaglijnen of trossen van een ander schip door te snijden. Het schip, welks bemanning zich hieraan schuldig maakt, wordt, onverminderd de straf wegens overtreding van dit reglement, eerst bij de sluizen doorgelaten na het schip, welks jaaglijn of trossen zijn doorgesneden. Artikel 16. Het aandoen eener buitenhaven van eenig kanaal is verboden , wanneer des daags eene roode vlag of des nachts een rood licht op een der hoofden dier haven is geplaatst ten teeken , dat de toegang tot die haven door aanwezige vaartuigen of door andere oorzaken is belemmerd. Artikel 17. Het openen eener sluis tot spuijing wordt minstens een uur te voren aangeduid, des daags door eene blaauwe vlag , waarin met witte letters het woord •» spuijen", des nachts door twee boven elkander geplaatste blaauwe lichten. De schepen in het kanaal moeten bij vertoon van dit sein, of wanneer hun de spuijing door een kanaalbeambte wordt aangekondigd, stevig worden vastgemeerd en , zoo noodig, worden vertuid , om het aan den grond vallen te voorkomen. De kanaalbeambten zijn in dit geval bevoegd, aan de bevelvoerders der schepen eene ligplaats aan te wijzen en hun omtrent de wijze van vastleggen bevelen te geven. Bij gebrek aan geschikte ligplaats, hebben de geladen vaartuigen de voorkeur boven de ledige. Artikel 18. Bij het naderen van sluizen en bruggen moet de bevelvoerder de vaart van het schip zoodanig verminderen, dat het des noods op 100 M. afstands van de sluis of brug kan stoppen. Bij de daartoe gestelde handwijzers of teekenen moeten de zeilen gestreken of in de gei gebragt worden. De sluis-of brugwachters moeten met de stoomfluit, de scheepsklok of den misthoorn of wel door roepen worden gewaarschuwd. De bevelvoerder moet het schip doen stoppen, indien des daags een roode bol of vlag, of des nachts een rood licht op de sluis of brug geplaatst
is. Hij moet dan, desgevorderd, zijn schip ter plaatse, hem door den sluis- of brugwachter aan te wijzen, vastleggen. De juiste plaats van doorvaring wordt des nachts door groene iichten aangegeven. Artikel 19. Wanneer meerdere schepen tegelijk eene sluis of brug naderen, regelt de sluis- of brugwachter de volgorde, waarin zij mogen naderen, en den afstand, dien zij daarbij onderling moeten bewaren. Artikel 20. Ieder schip wordt geschut naar orde van aankomst. Indien van weêrszijden zich schepen ter doorschutting aanmelden, worden zij beurtelings van de eene en andere zijde doorgelaten, te beginnen met het schip komende van den kant, waar de waterstand gelijk is aan dien der schutkolk. Bij drukke scheepvaart geven de sluismeesters nomtners, voor het bewaren der orde, af. Artikel 21. Regt op voorschutting hebben: 1°. schepen, die den wimpel voeren; 2°. Rijksvaartuigen en schepen, dienende uitsluitend tot vervoer van ambtenaren, belast met het toezigt op het kanaal of van kanaalbeambten; 3°. vaartuigen, dienende tot geregeld vervoer van personen, goederen of vee, met hunne ligters en bijliggers; 4°. schepen met verschen visch geladen; en 5°. schepen met ligt ontvlambare of ontplofbare lading. Schepen , met buskruid, vuurwerken, schietkatoen, nitro-glycerine of andere dergelijke ligt ontplofbare stoffen geladen, worden zooveel mogelijk vóór alle andere en steeds afzonderlijk geschut. Artikel 22. Gedurende de schutting moet ieder schip, dat zich in of in de nabijheid der schutkolk bevindt, voor en achter behoorlijk gemeerd zijn, ter plaatse door de kanaalbeambten aangewezen. De schepen, welke geschut of doorgelaten moeten worden, naderen de sluis of brug niet, vóór dat de kanaalbeambte daartoe het sein geeft. Wordt hieraan naar diens oordeel niet spoedig genoeg gevolg gegeven, dan kan hij bevelen, dat een ander schipper voorga. Wanneer een schip, na geschut te zijn, niet spoedig genoeg uit de sluis haalt- of, eene brug doorvarende, hierbij niet genoeg spoed maakt, naar het oordeel van den kanaalbeambte, kan deze daarin voorzien , ten koste van den bevelvoerder. Gedurende de schutting of het doorvaren gedraagt de bevoelvoerder zich naar deaanwijzingen van den kanaalbeambte. Artikel 23. Bij de vaart door eene sluis of brug moeten alle zeilen gestreken of opgegeid zijn en vastgebonden, totdat het schip de sluis of brug geheel verlaten heeft. Het verhalen of in- en uitwinden van schepen mag alleen geschieden aan de daartoe bestemde voorwerpen. Bij het varen door sluizen of bruggen mogen stoomschepen -en gesleept wordende schepen niet meer vaart hebben dan voor her besturen noodig is. Het slepen van kettingen of trossen bij het doorvaren van sluizen of bruggen is verboden. Artikel 24. Indien de doorvaart door eene sluis of brug wegens onstuimig weder, spuijing, aftapping of inlating van water onraadzaam is , wordt die door den sluis- of brugwachter geweigerd. Het is verboden door eene sluis of brug te varen bij afwezigheid van den kon aalbeambte of in strijd met diens verbod. Artikel 25. Telkenmale nadat twee schepen achtereen eene brug zijn doorgevaren, wordt deze, zoo noodig, ten behoeve der voetgangers en rijtuigen gesloten. Sleeptreinen worden in hun geheel in eens doorgelaten. Bij het doorvaren eener brug hebben de vaartuigen, die stroomafwaarts gaan , de voorkeur boven de opvarende. Artikel 26. De bepalingen omtrent het doorvaren van bruggen zijn niet op spoorwegbruggen van toepassing, voor zoover daarvoor afzonderlijke reglementen zijn vastgesteld, of voor zoover zij niet overeenkomen met de bepalingen van het algemeen reglement voor de dienst op de spoorwegen, vastgesteld bij Ons besluit van 27 October 1875 ( Staatsblad n°. 183), of later door Ons vast te stellen. Artikel 27. Wordt een schip in een kanaal of zijne havens door de vorst ingesloten, dan is de bevelvoerder verpligt op aanzegging van een kanaalbeambte te zorgen, dat rondom het vaartuig eene bijt van minstens één meter breedte wordt gehakt en opengehouden. Bij nalatigheid wordt hierin op zijne kosten door de kanaalbeambten voorzien. Het bevaren van het kanaal bij besloten water kan door den Commissaris des Konings verboden worden. Artikel 28. Bij het invallen van vorst of bij aanhoudende tegenwinden moeten de schepen, die zich in eene buitenhaven bevinden , op bevel van den havenmeester, hetzij naar de reede verhalen, hetzij naar de binnenhaven schutten. In dit geval, zoomede wanneer bij besloten water in het kanaal schepen naar binnen geschut worden, zijn de in het kanaal zich bevindende schepen verpligt, zoo noodig, volgens aanwijzing der kanaalbeambten hooger op te verhalen. Indien hiertoe een slop moet worden gemaakt, geschiedt dit door de zorg der kanaalbeambten ten koste der schepen , ten wier behoeve het verhalen geschiedt naar verhouding hunner inhoudsgrootte. Artikel 29. Bij het vervoer van ligt ontvlambare of ontplofbare goederen zijn de bevelvoerders, onverminderd de naleving der omtrent dit vervoer bestaande wetten en verordeningen, verpligt de bijzondere voorzorgmaatregelen na te leven, die hun door de kanaalbeambten worden voorgeschreven. Artikel 30. Indien van een schip voorwerpen worden verloren, •welke drijvende of gezonken voor de vaart op het kanaal gevaarlijk kunnen zijn, is de bevelvoerder verpligt hiervan onmiddellijk aan den eersten kanaalbeambte , dien hij ontmoet, kennis te geven. De kosten van verwijdering dier voorwerpen zijn voor rekening van den bevelvoerder. Na betaling dier kosten worden de voorwerpen door de kanaalbeambten aan den regthebbende teruggegeven. De bevelvoerders zorgen , dat geene ligters , vlotten of balken, bij hunne schepen in gebruik, zich los of ongemeerd bevinden. Artikel 31. Ingeval een schip aan den grond raakt, en de lading naar het oordeel der kanaalbeambten moet geligt worden om het weder vlot te brengen, is de bevelvoerder verpligt onmiddellijk tot het ligten over te gaan. Bij nalatigheid voorzien de kanaalbeambten hierin op zijne kosten. De ingenieur kan vergunnen , dat het kanaal zooveel noodig worde opgezet. Artikel 32. De bevelvoerder van een gezonken schip moet onverwijld
maatregelen nemen om het te ligten en geeft van het ongeval terstond kennis aan den naastbij zijnden kanaalbeambte, die den ingenieur van het ongeval verwittigt. Terstond na het ongeval plaatst de bevelvoerder op of bij het gezonken vaartuig eene steeds zigtbare baak, des daags van eene witte vlag, des nachts van een wit licht voorzien. Bij nalatigheid geschiedt zulks op zijne kosten door de kanaalbeambten. Indien met de ligting van het schip geen aanvang is gemaakt binnen 24 uur na het ongeval, wordt hiervan proces-verbaal opgemaakt. Indien de ingenieur oordeelt dat bet gezonken schip de vaart belemmert , en dat door den bevelvoerder geene voldoende maatregelen tot de ligting zijn genomen, wordt na verloop der bedoelde 24 uren van Rijkswege tot de ligting overgegaan. De ligting geschiedt mede van Rijkswege, wanneer het gezonken schip de vaart niet belemmert, ingeval zij niet door den bevelvoerder binnen den door den Commissaris des Konings gestelden termijn heeft laats gehad. Het bestaan van dit geval wordt door den ingenieur ij proces-verbaal geconstateerd. Zoodra met de ligting van Rijkswege is aangevangen, is de toegang tot schip en lading aan een ieder, zonder onderscheid, verboden, zonder vergunning van den ingenieur. Het geligte schip wordt op de door den ingenieur aangewezen plaats geborgen. De kosten der ligting komen ten laste van den bevelvoerder. Eerst wanneer zij voldaan zijn, worden schip en lading aan den regthebbende teruggegeven. Indien de eigenaar en bevelvoerder van het schip onbekend zijn of in gebreke blijven binnen een door den Commissaris des Konings te stellen termijn de in dit artikel bedoelde kosten te voldoen, worden deze door de zorg van den Commissaris des Konings op schip en lading verhaald, na schatting der waarde door twee door hem aan te wijzen deskundigen.
§ 2. Bijzondere bepalingen voor stoomschepen. Artikel 33. De bijzondere reglementen bepalen het maximum der snelheid, waarmede de stoomschepen zich op het kanaal of zijne havens mogen bewegen. In het belang der scheepvaart of der werken kan deze snelheid door de ambtenaren van den waterstaat of de kanaalbeambten tijdelijk worden beperkt. Het is verboden met grootere snelheid te varen, dan volgens de beide voorgaande zinsneden is toegelaten, tenzij krachtens vergunning van den hoofdingenieur. Artikel 34. Noch de schroef, noch eenig ander gedeelte der boot mag beneden de kiel uitsteken, tenzij het uitstekende gedeelte binnen het maximum van geoorloofden diepgang blijve. Artikel 35. De overblijfselen der vuren mogen niet in het kanaal of zijne havens, noch op de daartoe behoorende gronden geworpen worden. De bevelvoerder is verpligt die overblijfselen , totdat zij na het einde der reis zijn gelost, aan eiken kanaalbeambte op zijne aanvrage te vertoonen. Artikel 36. Stoomschepen mogen niet varen met eene grootere snelheid dan 75 meter in de minuut: 1°. bij het varen tusschen de bij sluizen en bruggen geplaatste handwijzers of teekenen; 2°. bij het naderen van en het varen langs baggermolens en schepen , voor welke de golfslag gevaarlijk kan zijn , en die tot teeken daarvan des daags eene blaauwe vlag, des nachts een blaauw licht vertoonen; 3°. bij het varen langs in uitvoering zijnde of pas voltooide werken aan het kanaal. Deze plaatsen zullen worden aangegeven des daags door blaauwe vlaggen, des nachts door blaauwe lichten, geplaatst aan beide einden. De kanaalbeambten zijn, zoo noodig, bevoegd de bevelvoerders te bevelen de boven aangegeven snelheid nog te verminderen. Artikel 37. Stoomschepen, die stoomtuigen van hooge drukking hebben, moeten voorzien zijn van eene afvoerpijp buiten den schoorsteen voor den afgewerkten stoom of van eene afsluiting van vlechtwerk in de rookkast. Zoodanige afsluiting moet aanwezig zijn op alle stoombooten , welker ketels met cokes, turf of hout gestookt worden.
§ 3. Van de vlotten. Artikel 38. De bijzondere reglementen geven voor elk kanaal aan de geoorloofde afmetingen der vlotten en de snelheid waarmede zij vervoerd mogen worden. Art. 4, alin. 3, is hierbij van toepassing. De vlotten moeten zoodanig zijn vastgemaakt en aan beide zijden verbonden , dat zij de vaart niet hinderen, noch andere schepen of vlotten of de kanaalwerken kunnen beschadigen. Zij moeten zoo zijn zamengesteld , dat de balken gemakkelijk kunnen geteld worden en niet kruiselings. De tengels , dienende tot koppeling der balken , mogen niet buiten het vlot uitsteken. Ieder vlot moet voorzien zijn van een langs scheepsgeplaatst bord, waarop , aan beide zijden, met van de kanaalboorden duidelijk leesbare letters de naam en woonplaats van den eigenaar of bevelvoerder zijn te lezen. Artikel 39. Uit geen schip mag de houtlading in het kanaal of zijne havens gelost worden om er vlotten van zamen te stellen, dan na bekomen vergunning van den betrokken kanaalbeambte. In geen geval mogen meer balken uit een schip gelost worden, dan dadelijk tot een vlot of vlotten kunnen worden vereenigd, waartoe de noodige manschappen moeten aanwezig zijn. Artikel 40. Terstond na de zamenstelling van een vlot moet het de losplaats ontruimen en buiten het kanaal, of, indien de plaats zijner bestemming aan het kanaal gelegen is, naar die plaats worden gevoerd, waar het binnen 2 maal 24 uur na de aankomst moet worden gebroken en uit het kanaal verwijderd. Een vlot mag niet dan op de bij het bijzonder reglement aangewezen plaatsen blijven liggen, tenzij met vergunning der kanaalbeambten. Artikel 41. Een vlot van niet meer dan 25 balken mag, mits daarop een man ter besturing is, aan een schip worden vastgekoppeld. Overigens moeten alle vlotten afzonderlijk gejaagd of gesleept worden. Elk vlot van 25 meter of mindere lengte moet door minstens twee bekwame mannen bestuurd worden.
Voor elke 20 meter meerdere lengte of gedeelte daarvan moet één man meer op het vlot aanwezig zijn. Te zamen gekoppelde vlotten worden als één vlot beschouwd. Artikel 42. De vlotten mogen geene masten noch jaagstokken voeren, hooger dan 3 meter boven den waterspiegel. Artikel 43. Des nachts mogen geene vlotten door het kanaal vervoerd worden, en mogen zij zich evenmin, tenzij met vergunning van den havenmeester, in de havens ophouden. Artikel 44. Vlotten worden bij bruggen en sluizen eerst na de aanwezige schepen doorgelaten , tenzij zij in het geval van art. 41, alineal, te zamen methetschipindeschutkolkkunnen worden toegelaten. Artikel 45. Een vlot mag een vooruitvarend vlot niet naderen op korteren afstand dan 500 meter. Artikel 46. Behoudens het voorafgaande, zijn op de vlotten artt. 5, 7,9, 10, 13, 15—20 en 22—30 van dit reglement van toepassing. § 4. Van het jagen en slepen. Artikel 47. Voor zooverre het bijzonder reglement daaromtrent geene bepalingen inhoudt, is een ieder bevoegd de jagerij uit te oefenen. Artikel 48. De jagers zorgen zooveel mogelijk de lijn strak te houden als zij over eenig schip of houtvlot jagen , en de lijn tijdig te laten vallen, wanneer zij niet overjagen. Voorts moeten zij bij de daartoe gestelde teekens de lijn laten vallen, bij het naderen van bruggen en sluizen de vaart verminderen en zich voorts in alles gedragen naar de aanwijzingen der kanaal beambten. Zij maken den bevelvoerder opmerkzaam op al wat bij de vaart hinderlijk kan zijn. De aan het jaagpad liggende schepen moeten, zoo mogelijk, hunne masten strijken en de voorbijgaande schepen en vlotten behulpzaam zijn bij bet overbrengen der jaaglijnen. Artikel 49. Het is verboden, meer dan 2 paarden naast elkander aan de jaaglijn te spannen. Artikel 50. Jagers, die wegens overtreding der bepalingen van dit reglement zijn veroordeeld of die zich in kennelijken staat van dronkenschap bevinden , kunnen door de kanaalbeambten worden geweerd. Artikel 51. Het grootste getal schepen, dat door eene sleepboot mag worden gesleept, wordt bij de bijzondere reglementen aangewezen. Artikel 52. Ieder bevelvoerder, die zijn schip wenscht te doen slepen, is verpligt den diepgang van zijn schip naauwkeurig aan den bevelvoerder der sleepboot op te geven en onder de gesleept wordende schepen de hem door den bevelvoerder der sleepboot aan te wijzen plaats in te nemen. Artikel 53. De gesleept wordende schepen mogen buiten bewilliging van den bevelvoerder der sleepboot geen zeil voeren en zijn verpligt het bij te zetten en te bergen , zoodra hij het noodig oordeelt. Ook moeten op zijn verlangen de touwen worden gevierd of doorgehaald , terwijl hij bij weigering het regt heeft de touwen los te gooijen of te kappen. Artikel 54. Het loslaten der sleeptrossen ma-j door de schippers der gesleept wordende vaartuigen slechts beurtgewijze geschieden , in dier voege dat het achterste schip het eerst loslaat en het voorste het laatst. De bevelvoerder der sleepboot geeft telkenmale het sein tot het loslaten door een slag op de klok. Artikel 55. Tot verkenning tusschen de bevelvoerders van het gesleepte schip en der sleepboot dient eene roode vlag , met een wit vierkant in het midden. Als seinen worden bepaald: de vlag in top: dat alles aan boord in orde en het schip tot de afvaart gereed is, zoodat de machine met volle kracht zal werken ; de vlag half gestreken: dat de machine slechts met halve kracht zal werken; en de vlag geheel gestreken : dat dadelijk gestopt moet worden. § 5. Van de loodsen. Artikel 56. Een loods als zoodanig dienstdoende aan boord van een schip, dat zich op het kanaal of in zijne havens bevindt, is verpligt zich, voor zooveel de politie op het kanaal betreft, te gedragen naar de aanwijzingen der kanaalbeambten. Artikel 57. Ieder aan boord van een schip dienstdoende loods moet steeds voorzien zijn van een exemplaar van dit reglement en van het bijzonder reglement van het kanaal waarop hij zich bevindt. Zoo noodig, maakt hij den inhoud daarvan aan den bevelvoerder bekend. Artikel 58. Dienstdoende loodsen, die zich in kennelijken staat van dronkenschap bevinden, kunnen door de kanaalbeambten worden geweerd. Artikel 59. Wanneer een schip schade heeft gevaren aan een der werken van het kanaal, of wanneer overtredingen van dit reglement zijn gepleegd, geeft de loods hiervan ten spoedigste kennis aan den havenmeester of den naastbij zijnden kanaalbeambte. TITEL III. Bepalingen betrekkelijk het gebruik van het kanaal en hetgeen daartoe behoort. Artikel 60. De bevelvoerders van stil liggende schepen en vlotten zijn verpligt op het kanaal of in de havens de ligplaatsen in te nemen, die hun door de kanaalbeambten worden aangewezen en die, zoo noodig , door deze kunnen worden veranderd. Artikel 61. Het is verboden te liggen tusschen de aan beide zijden van sluizen of bruggen geplaatste stoppalen. Artikel 62. Stil liggende schepen en vlotten moeten worden vastgelegd aan de daartoe bestemde meerpalen en ducd'alven. Bij het naderen van vaartuigen moeten de kettingen en touwen , zoo noodig , tijdig losgegooid en zoover uitgestoken worden, dat de doorvaart niet belemmerd wordt. Van schepen, die aan de jaagpad zijde liggen, moeten, voor zoover dit mogelijk is, de masten worden gestreken. Artikel 63. In het kanaal mag nimmer geankerd worden, tenzij bij sterke stroomen ten gevolge van spuijing. Binnenvaartuigen mogen zich echter ter plaatse, waar geen meerpalen noch ducd'alven zijn, van katankers bedienen, geheel in den grond en nabij het boord geplaatst. Artikel 64. Schepen mogen alleen lossen en laden op de daartoe bestemde of door de kanaalbeambten aangewezen plaatsen. Het is verboden eenig voorwerp op de boorden der havens te brengen of te ontladen, dan met vergunning van den havenmeester.
Artikel 65. Bij het laden of lossen van schepen mogen de wegen en bermen niet versperd worden, noch de kanaalwerken beschadigd. De bevelvoerders der naast elkander liggende schepen zijn verpligt, ten gerieve van elkander , de noodige ruimte te maken tot het bezigen van ligters en tot het verhalen. Artikel 66. De bevelvoerder van een schip, liggende bij eene aanlegplaats, moet gedoogen, dat een ander schip ter zijde van het zijne komt en daarover gemeenschap met den wal hebbe, mits niet om te laden of te lossen. Artikel 67. Een schip, dat geladen of gelost heeft, moet terstond plaats maken voor een ander. In geval van gebrek aan ruimte, hebben bij gelijktijdige aankomst de schepen, welke komen laden, den voorrang boven die, welke komen lossen. Artikel 68. Het is verboden zich met eenig vaartuig of vlot in het kanaal of zijne havens te vestigen tot het drijven van handel, het houden van herberg, het verleenen van, huisvesting of het houden van vast verblijf. De ingenieur kan vergunning geven tot het verleenen van huisvesting in een vaartuig, bij uitvoering van werken aan het kanaal. Artikel 69. Behalve in geval van eenig onheil, mogen aan boord van een schip of vlot des nachts geene klokken geluid worden. Artikel 70. De bevelvoerder, op wiens schip brand is ontstaan , moet terstond de klok doen luiden en het schip uit de nabijheid van andere vaartuigen verhalen. Artikel 71. Niemand mag aan boord van eenig in het kanaal of in zijne havens vertoevend schip of vlot ligt ontvlambare , noch fel brandende stoffen smelten, koken of warmen, tenzij met vergunning der kanaalbeambten. Het is insgelijks verboden van het schip of vlot te schieten of vuurwerk af te steken. Artikel 72. De bevelvoerder, die de haven wil verlaten, geeft hiervan kennis aan den havenmeester, die , zoo noodig, de orde bepaalt, waarin de schepen en vlotten moeten verhalen. TITEL IV. Bepalingen ter instandhouding van het kanaal en van hetgeen daartoe behoort. Artikel 73. Behoudens verkregen regten, is het verboden zonder toestemming van den Minister: 1°. Water uit het kanaal of de daartoe behoorende waterleidingen af te leiden of waterleidingen daarmede in verbinding te brengen of reeds bestaande waterleidingen, welke met het kanaal in verband staan, te veranderen, en 2°. In of op het kanaal, zijn havens, bermsloten, bermen, dijken , jaagpaden, wegen of andere tot het kanaal behoorende gronden, eenig werk uit te voeren, iets op te rigten of te planten, eenige doorsnijding te maken , grond te vergraven of te baggeren, riolen , buizen of duikers aan te leggen of bestaande te veranderen of geheel ®f ten deele te digten. Echter kan de Commissaris des Konings vergunning geven tot het maken, veranderen of opruimen van een aanleg-, los- of laadplaats, trap, stoep, steiger, voetpad, oprid of leuning. 3°. Binnen den afstand van 5 d. m. van de scheidingslijnen tusschen de kanaalgronden en de aangrenzende eigendommen , heggen en binnen den afstand van 2 meter van die scheidingslijnen hoog opschietende boomen te planten, of binnen denzelfden afstand van 2 meter ingravingen te doen. Artikel 74. Het is verboden: 1°. de kanaalwerken met al wat daartoe behoort of hetgeen daarop gebouwd, geplant of gegroeid is te beschadigen of eenig deel daarvan weg te nemen; 2°. het gebruik van of den toegang tot de havenwerken te belemmeren of te beletten; 3°. in het kanaal met inbegrip van de bermslooten , sluizen en havens iets te werpen , te laten vallen, drijven of loopen , dat de scheepvaart kan belemmeren, aan schepen schade kan toebrengen, den loop van het water kan hinderen of verondieping veroorzaken; 4°. in of langs het kanaal of op zijne gronden vuilnis te werpen , of andere voorwerpen op te hangen of neêr te leggen, tenzij met vergunning van den hoofdingenieur; 5°. over de kanaalbruggen te loopen of te rijden vóór zij geheel gesloten en vastgezet zijn, of over de sluisdeuren te loopen , vóór zij geheel gesloten zijn; 6". de vóór eene brug geplaatste afsluiting zonder vergunning van den brugwachter te openen ; 7°. zich op of naar eenig kanaalwerk te begeven , waartoe de toegang verboden is; 8». zonder daartoe door de kanaalbeambten te zijn aangezocht, bruggen te wippen, te draaijen, te openen of te sluiten ; sluisdeuren te openen of te sluiten; schuiven of schotbalken te ligten of andere werkzaamheden der kanaalbeambten te verrigten; 9°. op de los- of laadplaatsen andere goederen of voorwerpen neêr te leggen, dan welke moeten worden ingescheept of zijn ontladen, of goederen te laten liggen na verloop van den door de kanaalbeambten voor de inlading of wegvoering bepaalden termijn. Artikel 75. Behoudens verkregen regten, is het verboden, zonder vergunning van den Commissaris des Konings, de kanaalgronden, welke geene openbare wegen zijn, met paarden of voertuigen te berijden. Dit verbod is niet toepasselijk op de voertuigen van de ambtenaren van den waterstaat of van de kanaalbeambten, en op de jaagpaarden, voor zooveel de jaagpaden betreft. Artikel 76. Tenzij daartoe bepaaldelijk bij voorwaarden van pachtcontracten vergunning is verleend , is het verboden , zonder vergunning van den Commissaris des Konings , paarden of vee te weiden op de kanaalgronden. De paarden en het vee, welke in strijd met deze bepaling, en zonder begeleider weidende worden aangetroffen , worden door de kanaalbeambten aangehouden en geschut ten koste der overtreders. TITEL V. Bepalingen tot handhaving van dit reglement. Artikel 77. In dit algemeen reglement en in de bijzondere reglementen wordt bedoeld:
1°. door den Minister : de Minister mat de uitvoering van dit besluit belast; 2°. door Commissaris des Konings: de Commissaris des Konings in de provincie, waarin het geheele kanaal of het betrokken gedeelte gelegen is; 3". door hoofdingenieur en ingenieur: de hoofdingenieur en ingenieur met het beheer van het kanaal of het betrokken gedeelte belast; 4°. door ambtenaren van den waterstaat: de inspecteurs, hoofdingenieurs , ingenieurs, adspiranten-iugenieur en opzigters van 's Rijks waterstaat; 5°. door kanaalbeambten: de Rijkshavenmeesters, kanaal-, sluis-, stuw-, brug-, pont- en dijk wachters. Artikel 78. Met de handhaving van dit algemeen reglement en van de bijzondere reglementen zijn belast de ambtenaren der Rijks- en gemeentepolitie, van den waterstaat en de kanaal beambten. Op hunne aanvrage wordt hun door de hoofden der gemeentebesturen en door alle ambtenaren, met openbaar gezag bekleed, bijstand verleend. De door hen opgemaakte processen-verbaal moeten, voor zoo verre zij niet zijn opgemaakt op den eed bij den aanvang hunner bediening afgelegd, binnen 48 uren voor den kantonregter, binnen welks regtsgebied de overtreding plaats heeft gehad, worden beëedigd. Die processen-verbaal worden vervolgens door hen gezonden aan den betrokken regterlijken ambtenaar en in afschrift aan den Hoofdingenieur
medegedeeld. Artikel 79. De ambtenaren en beambten, met de handhaving van dit algemeen en der bijzondere reglementen belast, zijn bevoegd, desnoods ondersteund door den sterken arm, al hetgeen in strijd met die reglementen wordt gedaan of nagelaten weg te nemsn, te beletten of te verrigten , ten koste van den overtreder. Artikel 80. De in het vorig artikel bedoelde ambtenaren en beambten zijn bevoegd zich ten allen tijde aan boord der zich op het kanaal of in zijne havens bevindende schepen of vlotten te begeven. De bevelvoerders zijn verpligt te gehoorzamen aan alle bevelen, welke hun door die ambtenaren en beambten in het belang der vaart worden gegeven. Zij zijn verantwoordelijk voor alle schade, welke door hunne schuld, nalatigheid of onvoorzigtigheid, of door die hunner ondergeschikten, aan de kanaal werken worde toegebragt, en evenzoo voor de kosten der door de in art. 79 bedoelde ambtenaren en beambten krachtens dat artikel genomen maatregelen. Artikel 81. Van alle schade, welke aan de kanaal werken wordt toegebragt , wordt door den ambtenaar of beambte, die zulks bemerkt, proces-verbaal opgemaakt. Dit proces-verbaal houdt in den staat, waarin het beschadigde zich vóór het ongeval bevond, de omstandigheden , waaronder de beschadiging heeft plaats gehad, de vermoedelijke kosten der herstelling, den persoon die tot de vergoeding gehouden wordt geacht, en het bedrag dat door dezen is verschuldigd. Tot vaststelling van dit bedrag wordt acht geslagen op den toestand, waarin de werken zich , vóór dat de schade was toegebragt, bevonden. Dit proces-verbaal wordt door tusschenkomst van den ingenieur gezonden aan den hoofdingenieur en in afschrift aan den betrokken bevelvoerder medegedeeld. Artikel 82. De bevelvoerder van het schip of vlot, dat de schade berokkend heeft, is verpligt het in het proces-ver baal geraamde bedrag van het door hem verschuldigde onmiddellijk aan den ambtenaar of beambte te voldoen of daarvoor borg te stellen, onverminderd zijne verpligting, om ook de meerdere kosten van herstel te voldoen. Bij gebreke hiervan wordt het voortzetten der reis belet. Artikel 83. Indien de schade wordt toegebragt door een gesleept wordend schip of vlot en de bevelvoerder daarvan weigert het geraamde bedrag te voldoen of daarvoor borg te stellen, is de bevelvoerder der sleepboot daartoe verpligt, onverminderd zijn later verhaal op eerstgenoemden bevelvoerder, zoo daartoe termen zijn. De laatste zinsnede van het vorig artikel is in dit geval ook op de sleepboot van toepassing. Artikel 84. Van de bevelen der kanaalbeambten is, onverminderd de verpligting des bevelvoerders om daaraan onmiddellijk te voldoen, hooger beroep op den Commissaris des Konings. Artikel 85. De overtredingen van dit algemeen reglement van politie en der bijzondere reglementen, en het niet voldoen aan de bevelen of vorderingen, krachtens die reglementen door de met de handhaving daarvan belaste ambtenaren en beambten gegeven of gedaan, worden gestraft volgens de wet van 6 Maart 1818 ( Staatsblad n°. 12). Slotbepaling. Artikel 86. Dit reglement treedt voor de afzonderlijke kanalen in werking tegelijk met de daarvoor vast te stellen bijzondere reglementen. Tegelijk met dit in werking treden houden de vroegere voor de afzonderlijke kanalen bestaande politie-bepalingen op te gelden. Onze Minister van Waterstaat, Handel en Nijverheid is belast met de uitvoering van dit besluit, hetwelk in het Staatsblad zal worden geplaatst en aan den Raad van State medegedeeld. 's Gravenhage , den 5den Februarij 1879. WILLEM. De Minister van Waterstaat, Handel en Nijverheid, Tak van Poortvliet. Uitgegeven den vier en twintigsten Februarij 1879. De Minister van Justitie, H. J. S midt.
---

