OFFICIEEL GEDEELTE.
(Staatsblad n°. 110.) B JESL UIT van den 17 den Junij 1879, houdende : 1°. bepaling dat de Oosterspoorweg van de Hollandsche IJzeren Spoorwegmaatschappij mede zal worden gebruikt ten behoeve van den spoorweg ter verbinding van den Staatsspoorweg noordelijk van den St. Anthoniedijk met hetentrepótdok te Amsterdam ; 2°. vaststelling van het reglement voor het gemeenschappelijk gebruik van een gedeelte van den Oosterspoorweg van de Hollandsche IJzereti Spoortoegmaatschappij voor de dienst-. a. van dezen spoorweg; b. van den spoorweg in verbinding van den Staatsspoorweg , noordelijk van den St. Anthoniedijk met het entrepötdok; c. van de spoorwegen ter verbinding van den Nederlandschen Rijnspoorweg met den Staatsspoorweg te Amsterdam. Wij WILLEM III, bij de gratie Gods, Koning der Nederlanden , Prins van Oranje-Nassau, Groot-Hertog van Luxemburg , enz., enz., enz. Op de voordragt van Onzen Minister van Waterstaat, Handel en Nijverheid , van 12 Junij 1879, n°. 203 , afdeeling Waterstaat B ; Overwegende, dat voor den aanleg en de exploitatie van den spoorweg ter verbinding van den Staatsspoorweg noordelijk van den St. Anthoniedijk met het entrepótdok te Amsterdam medegebruik van een gedeelte van den Oosterspoorweg van de Holandsche IJzeren Spoorwegmaatschappij gevorderd wordt; Overwegende, dat ten behoeve van de spoorwegen, ter verbinding van den Nederlandschen Rijnspoorweg met den Staatsspoorweg te Amsterdam , het medegebruik van een gedeelte van den Oosterspoorweg van de Hollandsche IJzeren Spoorwegmaatschappij is voorgeschreven bij Ons besluit van 24 October 1877 (Staatsblad n°. 192); Gelet op de 1ste, 2de en 3de alinea van artikel 5 en op artikel 66 der wet van 9 April 1875 ( Staatsblad n°. 67); Gehoord de bestuurders der beide betrokken spoorwegdiensten ; Hebben besloten en besluiten: 1°. De Oosterspoorweg van de Hollandsche IJzeren Spoorwegmaatschappij zal mede worden gebruikt ten behoeve van den spoorweg ter verbinding van den Staatsspoorweg noordelijk van den St. Anthoniedijk met het entrepótdok te Amsterdam; 2°. Het reglement voor het gemeenschappelijk gebruik van een gedeelte van den Oosterspoorweg van de Hollandsche IJzeren Spoorwegmaatschapppij voor den dienst: a. van dezen spoorweg; b. van den spoorweg ter verbinding van den Staatsspoorweg noordelijk van den St. Anthoniedijk met het entrepótdok; en c. van de spoorwegen ter verbinding van den Nederlandschen Rijnspoorweg met den Staatsspoorweg te Amsterdam , wordt vastgesteld zooals het bij dit besluit is gevoegd. Onze Minister van Waterstaat, Handel en Nijverheid is belast met de uitvoering van dit besluit, hetwelk met het reglement in het Staatsblad zal worden geplaatst. Het Loo, den 17den Junij 1879. WILLEM. Minister van Waterstaat, Handel en Nijverheid, Tak van Poortvliet. Uitgegeven den vier en twintigsten Junij 1879. I)e Minister van Justitie, H. J. Smidt. REGLEMENT voor het gemeenschappelijk gebruik van een gedeelte van den Oosterspoorweg van de Hollandsche IJzeren Spoorwegmaatschappij voor den dienst: a. van dezen spoorweg; b. van den spoorweg in verbinding van den Staatsspoorweg , noordelijk van den St. Anthoniedijk met het entrepótdok; c. van de spoorwegen ter verbinding van den Nederlandschen Rijnspoorweg met den Staatsspoorweg te Amsterdam. !' '''t reglement wordt verstaan door: 1 aa Schappij : de Hollandsche IJzeren Spoorwegmaatschappij ;
I Onderneming: de Nederlandsche Rijnspoorwegmaatschappij; Werken : alles wat onmiddellijk tot het terrein behoort, alle opstal, alle vaste inrigtingen voor den spoorwegdienst, zooals sporen , wissels, afsluitingen en werken van overgang en bewaking, voor zoover een en ander tot het gemeenschappelijk gebruik behoort; Werktuigen en gereedschappen: alle voor den dienst van den weg benoodigde losse werktuigen en gereedschappen, verlichting, alle electro-magnetische, optische en andere signalen, middelen van telegrafische gemeenschap , klein gereedschap en dergelijke , voor zoover een en ander tot het gemeenschappelijk gebruik behoort. Artikel 1. De grenzen van liet gedeelte spoorweg in gemeenschappelijk gebruik zijn op de aan deze bepalingen aangehechte teekening aangewezen door een roode bies. Artikel 2. De dienst voor gemeenschappelijk gebruik omvat: a. den aanleg , het onderhoud , de bewaking en bediening der werken ; b. het verschaffen , stellen , onderhouden, bewaken en bedienen der werktuigen en gereedschappen; c. de dienst der seinen en der inrigtingen en telegraafgemeenschap voor zooveel deze strekt ter beveiliging van het spoorweggedeelte in gemeenschappelijk gebruik; d. het op het gedeelte spoorweg in gemeenschappelijk gebruik ontvangen en doen vertrekken der treinen; e. het onderhoud, de herstelling en de vernieuwing van al wat tot het gedeelte spoorweg in gemeenschappelijk gebruik behoort, het zorgen voor de nakoming der verpligtingen en de voldoening van lasten en belastingen van welken aard ook , die op dit gedeelte of op de gemeenschappelijke exploitatie aldaar rusten ; ƒ. alle hier niet met name aangeduide handelingen, welke door het doel dezer bepalingen worden gevorderd. Artikel 3. De werken worden tot stand gebragt volgens ontwerpen door Onzen Minister van Waterstaat, Handel en Nijverheid vast te stellen. Onder die werken zijn begrepen die spoorstaven met dwarsliggers en verdere materialen van den bovenbouw, welke gedeeltelijk gelegen zijn op het gedeelte spoorweg dat voor gemeenschappelijk gebruik is aangewezen. De bouw van de noodige werken en de onteigening, zoo die vereischt wordt, geschiedt door en voor rekening van de Maatschappij. Als kosten van de uitvoering van den bouw worden beschouwd de kosten van tijdelijke inrigtingen en voorzieningen, welke gedurende den bouw tot behoorlijke exploitatie gevorderd worden. Artikel 4. Moeten na het gereedkomen der werken, in artikel 3 bedoeld , deze noodzakelijk worden uitgebreid, verandering ondergaan of door nieuwe vervangen of vermeerderd, dan worden de plannen daarvan in gemeen overleg door de Maatschappij en de Onderneming beraamd en, behoudens goedkeuring van Onzen Minister van Waterstaat, Handel en Nijverheid, vastgesteld. De kosten van de uitvoering van de werken van uitbreiding en verandering, voor zoover zij niet het gevolg zijn van het toelaten van andere spoorwegdiensten op het spoorweggedeelte in gemeenschappelijk gebruik, worden door de Maatschappij gedragen. Artikel 5. Het is zoowel aan de Onderneming als aan de Maatschappij vrijgelaten op het gemeenschappelijk gedeelte spoorweg uitbreiding , verandering of vermeerdering van werken voor eigen rekening te doen plaats hebben, mits daardoor geen hinder aan den gemeenschappelijken dienst worde toegebragt. De plannen daartoe moeten minstens vier weken te voren aan de belanghebbende worden medegedeeld. Hetgeen dientengevolge tot stand wordt gebragt, strekt tot gemeenschappelijken dienst. Artikel 6. Zoowel de Onderneming als de Maatschappij zijn , behoudens goedkeuring van Onzen Minister van Waterstaat, Handel en Nijverheid, bevoegd, doch voor eigen rekening, zoo wat aanleg als onderhoud betreft, werken te maken naast het gemeenschappelijk gedeelte weg en daaraan aansluitende en om die werken met de sporen van dit gedeelte weg te verbinden, mits door een en ander geen hinder worde toegebragt aan den gemeenschappelijken dienst. Artikel 7. De schadeloosstelling voor het gebruik van het gedeelte spoorweg en voor den gemeenschappelijken dienst ten behoeve van hare verbindingslijnen, zal door de Onderneming aan de Maatschappij worden betaald. De schadeloosstelling wordt overeenkomstig artikel 5 der wet van 9 April 1875 (Staatsblad n°. 67) bepaald. Artikel 8. De Maatschappij is belast met het beheer van het gedeelte spoorweg in gemeenschappelijk gebruik, met de uitvoering van den gemeenschappelijken dienst en het houden der rekening, alles overeenkomstig dit reglement. De Onderneming kan op dit beheer toezigt doen houden en hare bemerkingen daarop aan de Maatschappij mecledeelen. Artikel 9. De Maatschappij wijst üe ambtenaren en beambten aan, door haar belast niet het toezigt op de goede waarneming van den gemeenschappelijken dienst, met de uitvoering aller werkzaamheden
en met de handhaving der orde en voorschriften op het gedeelte spoorweg in gemeenschappelijk gebruik. Aan hunne bevelen zijn aldaar het personeel der treinen van de Maatschappij en van de Onderneming onderworpen. Op het spoorweggedeelte in gemeenschappelijk gebruik gelden de voorschriften en de seinen van de Maatschappij. Van verandering van de in werking zijnde seinen moet door de Maatschappij aan de Onderneming 14 dagen vooraf mededeeling worden gedaan, tenzij in dringende gevallen de noodzakeijkheid van korter berigt in gemeen overleg is erkend. Artikel 10. De beambten of ambtenaren der Maatschappij, volgens artikel 9 aangewezen, regelen de beweging der treinen, met dien verstande , wat betreft het berijden van hetzelfde spoor, dat: de trein, die het eerst tot oprijden van dat spoor zich aanbiedt, het eerst wordt toegelaten ; bij gelijktijdigheid een sneltrein vóór een personentrein , een personentrein vóór een gemengden trein en deze vóór een goederentrein gaat. Voor te verwachten treinen van de Maatschappij en van de Onderneming zal steeds een spoor vrij moeten zijn. De Maatschappij is alleen in niet voorziene gevallen van zoo dringenden aard , dat gemeen overleg niet vooraf mogelijk is, bevoegd bevelen te geven , in strijd met het in dit artikel bepaalde. Artikel 11. Da werken moeten zijn uitgevoerd en de seintoestellen aangebragt en in werking gesteld, uiterlijk binnen zes maanden, nadat volgens artikel 3 de ontwerpen voor die werken en voor de seintoestellen door den Minister van Waterstaat, Handel en Nijverheid zullen zijn vastgesteld, als wanneer het gemeenschappelijk gebruik aan de Nederlandsche Rijnspoorwegmaatschappij moet verzekerd zijn. In gemeen overleg tusschen Maatschappij en Onderneming te regelen vroeger gemeenschappelijk gebruik zal de goedkeuring behoeven van den Minister van Waterstaat, Handel en Nijverheid. Artikel 12. De Maatschappij is gehouden aan de Onderneming te vergoeden alle schaden, ontstaan op het spoorweggedeelte in gemeenschappelijk gebruik veroorzaakt in de uitoefening van den dienst, welke de Maatschappij bij deze bepalingen worden opgelegd. Schade, veroorzaakt door schuld of nalatigheid van personeel der Onderneming of door ondeugdzaamheid van haar materieel, wordt evenwel door de Onderneming gedragen of vergoed. De schade buiten de grens van het gemeenschappelijk gebruik is voor rekening der Maatschappij of der Onderneming, op wier weg die schade is ontstaan, al mogt zij ook veroorzaakt zijn door handelingen of verzuimen , gepleegd op het spoorweggedeelte in gemeenschappelijk gebruik. Alle schaden moeten onmiddellijk worden geconstateerd en opgenomen en door Maatschappij en Onderneming elkander worden medegedeeld. Artikel 13. Dit reglement is ook van kracht voor dengene, die uit welken hoofde ook , de exploitatie van een of meer van het spoorweggedeelte in gemeenschappelijk gebruik uitgaande lijnen der Maatschappij of der Onderneming op zich neemt. Behoort bij het Koninklijk besluit van 17 Junij 1879, n°. 13 {Staatsblad. n°. 110). Mij bekend, De Minister van Waterstaat, Handel en Nijverheid, Tak van Poortvliet.
---

