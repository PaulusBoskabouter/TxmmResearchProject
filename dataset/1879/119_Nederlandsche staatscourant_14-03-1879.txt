OFFICIEEL GEDEELTE.
Bij Zijner Majesteits besluit van 11 Maart 1879, n°. 12, is benoemd tot president der arrondissements-regtbank te Haarlem mr. S. J. A. van Walchren, vroeger president der arrondissements-regtbank te Amersfoort. Bij Zijner Majesteits besluit van 11 Maart 1879, n°. 14, is aan A. H. Pabst, op zijn daartoe gedaan verzoek, met ingang van 25 April 1879, eervol ontslag verleend als adjunct-commies bij het Departement van Justitie. Bij Zijner Majesteits besluit van 13 Maart 1879 , n°. 23, is benoemd tot notaris binnen het arrondissement Middelburg, ter standplaats de gemeente Hulst, A. M. van Rijsoort van Meurs , thans notaris ter standplaats Veere. Bij Koninklijk besluit van 5 Februarij 1879, n°. 13, is aan den heer A. D. de Vries Abzn., opzigter bij 's Rijks Museum te Amsterdam , de titel verleend van onderdirecteur van 's Rijks Prentenkabinet te Amsterdam. [Herplaatsing wegens misstelling.] Bij Koninklijk besluit van 12 Maart 1879, n°. 12, is aan E. P. van Hoboken , op zijn verzoek, eervol ontslag verleend uit zijne betrekking van ontvanger der registratie en domeinen te Goor. Bij Koninklijk besluit van 12 Maart 18~9, n°. 13, is P. Altena, thans ontvanger der invoerregten en accijnsen te Bath, benoemd tot ontvanger der directe belastingen, invoerregten en accijnsen te Makkum c.a. Bij Koninklijk besluit van 13 Maart 1879 , n°. 10 , is de telegraphist der eerste klasse J. Vis, met ingang van 1 April 1879 , benoemd tot directeur van een der Rijkstelegraaphkantoren.
---

MINISTERIE VAN MARINE.
De Minister van Marine brengt, krachtens magtiging des Konings, ter kennis van belanghebbenden dat in dit jaar bij het Koninklijk Instituut voor de Marine te Willemsoord, na afgelegd examen, kunnen geplaatst worden: a. 26 jongelieden als adelborst voor de zeedienst. Tot dit examen worden toegelaten jongelingen, Nederlanders zijnde, die op den lsten Januarij van het jaar waarin het examen wordt aangevraagd, den ouderdom van 13 jaar reeds en op den lsten September van dat jaar dien van 17 jaar nog niet hebben bereikt. Voor eene vierjarige opleiding aan het Instituut wordt betaald twaalj honderd gulden (f 1200), waarvan f 120 dient voor boeken, instrumenten en teekengereedschappen, aan den adelborst te verstrekken. De betaling dier som geschiedt in acht gelijke termijnen, ieder alzoo van f 150, en wel op den lsten September en den lsten April van ieder studiejaar. b. 4 jongelieden als adelborst voor de mariniers. Tot dit examen worden toegelaten jongelingen, Nederlanders zijnde, die op den lsten Januarij des jaars waarin het examen wordt aangevraagd, den ouderdom van 14 jaar reeds en dien van 18 jaar nog niet hebben bereikt. Voor eene driejarige opleiding aan het Instituut wordt betaald zes honderd gulden (f 600), waarvan f 120 dient voor boeken, instrumenten en teekengereedschappen aan den adelborst te verstrekken. De betaling dier som geschiedt in zes gelijke termijnen, en wel op den lsten September en den lsten April van ieder studiejaar, ten bedrage van f 100. De kundigheden bij het admissie-examen vereischt, bestaan in: a. het schrijven van eene goede hand; b. de grammaticale gronden van de Nederlandsche, Fransche, Engelsche en Hoogduitsche talen. De adspirant moet een gemakkelijk opstel van het Nederlandsch in het Fransch, Engelsch en Hoogduitsch kunnen vertalen en een opstel in het Nederlandsch maken, alles zonder grove taal- of stijlfouten; c. de kennis van de gewigtigste tijdperken en gebeurtenissen der vaderlandsche geschiedenis tot op den tegenwoordigen tijd , en der algemeene geschiedenis tot aan de nieuwe geschiedenis; d. de beginselen der aardrijkskunde; e ■ de rekenkunde, daaronder begrepen de leer der evenredigheden en der gewone en tiendeelige breuken, met toepassing op het metrieke stelsel; wordende vooral vereischt dat de adspirant naauwkeurig en vlug rekene; /• de beginselen der stelkunst, waaronder wordt verstaan:
de vier hoofdbewerkingen zoowel met geheelen als met gebroken stelkunstigen vorm ; het vinden van den grootsten gemeenen deeler en van het kleinste gemeene veelvoud; de behandeling der wortelgrootheden en der gebroken en negative exponenten; de magtsverheffing en worteltrekking met praktische toepassing van de 2de en 3de magtsworteltrekking uit getallen ; de vergelijkingen .van den lsten graad met een onbekende • g. de beginselen der meetkunst tot aan de cirkels. Geene meerdere, maar alleen grondige , kennis van het gevorderde en blijkende uit de toepassing van het geleerde, zal, wanneer er meer adspiranten zijn , die aan de overige vereischten voldoen, dan plaatsen , van invloed op de rangschikking en derhalve op de toelating zijn. Handteekenen , alhoewel geen vereischte, verdient aanbeveling. Vóór den aanvang van het examen worden de opgeroepen jongelingen geneeskundig onderzocht door eene commissie van drie leden , bestaande uit twee officieren van gezondheid der zeemagt en een burgerlijk geneesheer. Bij gebleken ongeschiktheid voor de dienst wordt de toelating tot het examen geweigerd. De adspiranten, die het examen behoorlijk hebben afgelegd, en in het door de commissie opgemaakte proces-verbaal geene hoogere nommers hebben dan het bepaalde getal, worden als adelborst der 3de klasse op het Instituut aangenomen. Onmiddellijk na de aankomst op het Instituut verbindt zich de adelborst om na zijne benoeming tot adelborst der lste klasse of tot 2den luitenant der mariniers, het Rijk tien jaren te dienen. Door de meerderjarigheid wordt het ontslag uit de dienst op verzoek niet verleend, tenzij door den belanghebbende eene vergoeding aan het Rijk worde gedaan van drie honderd gulden (f 300) in het jaar over den tijd, gedurende welken hij aan het Instituut zijne opleiding heeft genoten. Ouders of voogden, die verlangen hunne zonen of pupillen voor adelborst te doen in aanmerking komen , dienen vóór of uiterlijk op den laatsten Mei aanstaande, aan den Minister van Marine een op zegel geschreven verzoekschrift in, houdende : a. naam en stand of beroep van ouders of voogden; b. de godsdienstige gezindheid waartoe de jongeling behoort; c. waartoe men den adspirant wenscht in aanmerking te zien komen j voor de zeedienst of de mariniers; d. de belofte van stipte voldoening aan de bepalingen van het reglement van het Instituut. Bij het verzoekschrift moet worden overgelegd: a. eene verklaring, af te geven door het gemeentebestuur, waaruit blijkt dat de jongeling Nederlander is; b. de geboorte-acte van den jongeling; c. eene verklaring, door eenen bevoegden geneesheer afgegeven, dat de adspirant gevaccineerd is of de kinderpokken heeft gehad. Indien de verzoeken gedaan worden door voogden of door personen daartoe door ouders of voogden gemagtigd, moet van de voogdijschap of van de magtiging een legaal bewijs worden overgelegd. Ten aanzien van verdere inlichtingen worden de belanghebbenden verwezen naar het door den Koning goedgekeurde Reglement, dat verkrijgbaar is bij het Departement van Marine en bij de Directien der Marine te Amsterdam, te Willemsoord en te Hellevoetsluis. 's Gravenhage, den 24sten Februarij 1879. Be Minister voornoemd, Voor den Minister, Be Secretaris-Generaal, Broekhoff. De Minister van Marine brengt ter algemeene kennis, dat het Naamboekje der Koninklijke Nederlandsche Marine voor 1879, is verkrijgbaar gesteld voor één gulden per exemplaar bij het Departement van Marine te 's Gravenhage , de Directien der Marine te Willemsoord, Amsterdam en Hellevoetsluis, den Inspecteur over het Loodswezen enz. te Vlissingen, en tot eenigzins verhoogden prijs bij het Departement der Marine te Batavia. Naardien dit werkje door het gemeld Departement wordt uitgegeven voor rekening van het Fonds voor Oude en Gebrekkige Zeelieden, zij in het bijzonder de aandacht gevestigd op het weldadig doel, dat met die uitgave wordt beoogd. 's Gravenhage, den 15den Februarij 1879. Be Minister voornoemd, Voor den Minister, Be Secretaris-Generaal, Broekhoff.
---

