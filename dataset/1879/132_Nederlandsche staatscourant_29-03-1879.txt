OFFICIEEL GEDEELTE. (Staatsblad no. 38.) BESLUIT van den 19den Februarij 1879, houdende aanwijzing van den spoorweg van de Pruissische grenzen naar Roermond als heerbaan, en vestiging van een kantoor van in-, uit- en doorvoer aan dien weg in de gemeente Vlodrop. WIJ WILLEM III, BIJ DE GRATIE GODS, KONING DER NEDERLANDEN, PRINS VAN ORANJE-NASSAU, GROOT-HERTOG VAN LUXEMBURG, ENZ., ENZ., ENZ.
Op de voordragt van Onzen Minister van Financien, van 14 Februarij 1879, n°. 39, Invoerregten en Accijnsen; Gezien de artt. 37, 38, 44, 63, 66 en 75 der algemeene wet van 26 Augustus 1822 ( Staatsblad n°. 38), art. 1 der wet van 4 Mei 1832 C Staatsblad n°. 13), art. 97 der wet van 20 Junij 1862 (Staatsblad n°. 62), art. 35 der wet van 20 Julij 1870 ( Staatsblad n°. 127), art. 51 der wet van 25 Julij 1871 ( Staatsblad n°. 92) en art. 1 van Ons besluit van 26 Maart 1872 ( Staatsblad n\ 19), gewijzigd bij dat van 12 Maart 1876 (Staatsblad n°. 53); Gelet op de Koninklijke besluiten van 20 April 1863 (Staatsblad n°. 23), 15 September 1870 (Staatsblad n°. 161) en 19 December 1871 (Staatsblad n°. 130); Hebben besloten en besluiten: Artikel 1. De spoorweg van de Pruissische grenzen over Vlodrop naar Roermond wordt aangewezen als heerbaan voor den invoer met spoorwegwagens. Artikel 2. In de gemeente Vlodrop wordt gevestigd een kantoor: a. voor de inklaring van goederen, die langs den in art. 1 genoemden spoorweg worden ingevoerd overeenkomstig Ons voormeld gewijzigd besluit van 26 Maart 1872; b. voor den uitvoer langs denzelfden spoorweg van alle goederen (met inbegrip van gedistilleerd en wijn) ook met afschrijving of teruggaaf van den accijns; c. voor den doorvoer langs dien spoorweg. Artikel 3. Dit besluit treedt in werking op den dag zijner afkondiging. Onze Minister van Financien is belast met de uitvoering van besluit, dat in het Staatsblad en in de Staatscourant zal worden plaatst. 's Gravenhage, den 19den Februarij 1879. WILLEM. De Minister van Financien , Gleichman. Uitgegeven den negen en twintigsten Maart 1879. De Minister van Justitie, H. J. Smidt. dit Bij besluit van den 27sten Maart 1879 , n°. 20 , heeft Zijne Majesteit jhr. mr. P. J. F. M. van der Does de Willebois, secretaris van legatie bij het gezantschap te St. Petersburg, met den 15den April aanstaande in dezelfde hoedanigheid overgeplaatst bij dat te Weenen. Bij Koninklijk besluit van den 27sten Maart 1879, n°. 11, is de kapitein der infanterie K. Henry , thans op non-activiteit, op zijne aanvrage , krachtens art. 42, § 1 b , der wet van 28 Augustus 1851 (Staatsblad n°. 128), op pensioen gesteld, en het bedrag van dat pensioen , ingevolge de artt. 14 b en 19 der wet van dezelfde dagteekening (Staatsblad n°. 129), laatstelijk gewijzigd bij die van 29 Mei 1877 (Staatsblad n°. 114), bepaald op f 1430 'sjaars. Bij Koninklijk besluit van den 27sten Maart 1879, n°. 19, is eene commissie benoemd tot herziening van de grondslagen, waarop de bestaande weduwen- en weezenkas voor de officieren van de landmagt, ingesteld bij besluit van den Souvereinen Vorst van 14 Januarij 1815, n°. 29, berust, en zijn in die commissie benoemd: tot voorzitter: de intendant 2de klasse C. Thomas, belast met de waarneming van de betrekking van hoofdintendant; en tot leden: jhr. mr. G. de Bosch Kemper, oud-referendaris bij het Departement vaft Binnenlandsche Zaken; de kapitein S. A. Lutz, van het regement grenadiers en jagers; de kapitein F. L. Carré, van dat corps, en de onderintendant der 2de klasse F. J. Ilinrichs, van het personeel der militaire administratie. Voorts is bij hetzelfde Koninklijk besluit de kapitein der artillerie H. J. Krantz, hoofd van onderwijs in de wis-, natuur- en scheikunde bij de Koninklijke Militaire Akademie, aan de commissie toegevoegd, ten einde deze — zoo dikwijls zij dit noodig oordeelt — bij het maken van berekeningen behulpzaam te zijn; en is de Minister van Oorlog daarbij gemagtigd, om — wanneer de commissie dit noodig oordeelt — burgerlijke of militaire personen ter harer beschikking te stellen, om haar raad of inlichting te verschaffen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken: Overwegende, dat door het overlijden van den heer jhr. mr. W. T. Gevers Deynoot de verkiezing van een lid van de Tweede Kamer der Staten-Generaal in het hoofdkiesdistrict Dordrecht moet plaats hebben; Gelet op art. 101 der wet van 4 Julij 1850 (Staatsblad n°. 37); Heeft goedgevonden te bepalen: 1°. dat die verkiezing in gemeld hoofdkiesdistrict zal plaats hebben op Dingsdag 22 April a. s.; 2°. dat, zoo herstemming noodzakelijk is, die zal geschieden op Dingsdag 6 Mei daaraanvolgende. \s Gravenhage , 28 Maart 1879. Kappeyne. De Minister van Binnenlandsche Zaken brengt ter kennis van belanghebbenden , dat in den loop der maanden Januarij , Februarij , Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (Staatsblad n°. 117). Dag en plaats dier examens zullen nader worden bekend gemaakt. Zij , die tot de examens wenschen te worden toegelaten vóór 1 Meii moeten daarvan vóór 1 Januarij; zij, die het examen na 1 Mewenschen af te leggen, tusschen 1 en 15 April schriftelijk opgave doen aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten, moeten bij hun verzoek hét diploma voegen, waaruit blijkt, dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegen woordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 J unij 1865 (Staatsblad n°. 59). Zij, die 'krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 'sGravenhage, 5 December 1878. Voor den Minister, De Secretaris-Generaal, Hubrecht.
---

MINISTERIE VAN MARINE.
De Minister van Marine brengt ter kennis van belanghebbenden: dat de op den hieronder staanden staat vermelde nalatenschappen van manschappen der Koninklijke Nederlandsche zeemagt, in den loop van het jaar 1877, bij zijn Departement of het corps mariniers zijn beschikbaar geworden en nog niet door de erfgenamen opgeëischt; dat de onder n°'. 1—20 vermelde kunnen worden aangevraagd aan genoemd Departement; die onder n°. 21 aan de hoofdadministratie van het corps mariniers te Amsterdam, allen bij adres, onder overlegging van eene acte van den kantonregter of van een notaris, waarbij deze verklaart, zich ten volle te hebben verzekerd, dat de daarin te noemen personen, met uitsluiting van alle anderen, eenig en alleen bevoegd en geregtigd zijn tot het in bezit nemen, der nalatenschap , van welke verklaring en van de casu quo over te leggen volmagten, tevens jngezegelde afschriften moeten worden bijgevoegd; en dat ter verkrijging van de nalatenschappen, voorkomende onder n°'. 14—20, behalve de genoemde bescheiden , bij het adres nog zal moeten gevoegd zijn het bewijs, dat de schepeling gedurende zijn leven op wettige wijze door de moeder voor haar kind is erkend. 's Gravenhage , 27 Februarij 1879. De Minister van Marine, Voor den Minister, De Secretaris-Generaal, Broekhoff.
---

