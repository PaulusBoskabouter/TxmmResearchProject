OFFICIEEL GEDEELTE. 's GRAVENHAGE, 27 Junij 1879.
De Koning 1 heeft den ondergeteekende opgedragen om duor middel van de Staatscourant aan autoriteiten , collegien en particulieren , die aan Zijne Majesteit adressen van rouwbeklag hebben aangeboden wegens het overlijden van Zijne Koninklijke Hoogheid Willem Nicolaas Alexaxder Frederik Karel Hendrik , Prins van Oranje , Zijner Majesteits bijzonderen dank te betuigen voor hunne deelneming in dat zoo smartelijk verlies. De Directeur van het Kabinet des Konings, Alewijn. Bij Zijner Majesteits besluit dd. 25 Junij 1879, n°. 33, is benoemd tot notaris binnen het arrondissement Haarlem, ter standplaats de gemeente Haarlem, A. J. Kluppel, candidaat-notaris aldaar. Bij Koninklijk besluit van den 24sten Junij 1879, n°. 30, is aan de na te noemen vreemdelingen, mits zij overigens aan de daartoe bij de wet gevorderde vereischten voldoen , vergunning verleend tot het geven van lager onderwijs hier te lande, als aan de jufvrouwen: M. Kellner , geboren te Dorogobusch (Rusland); C. A. van Soest , geboren te Singapore (Engelsch Indie); C. H. Watkinson, geboren te Huddersfield (Engeland); L. Leyser, geboren te Trippstadt (Beijeren); F. A. Lockijer, geboren te Ivensington (Engeland). Bij Koninklijk besluit van 25 Junij 1879, n°. 32, is J. E. Loder, thans ontvanger der directe belastingen en accijnsen te Hoogeveen c. a., benoemd tot ontvanger der directe belastingen, invoerregten en accijnsen te Roosendaal (Noordbrabant). Bij Koninklijk besluit van den 25sten Junij 1879, n°. 38, is : 1°. benoemd bij het wapen der infanterie, tot kapitein der 2de klasse bij het 7de regement, de 1ste luitenant W. B. J. Duycker, van het regement grenadiers en jagers; en 2°. in zijnen rang overgeplaatst bij het regement grenadiers en jagers, de kapitein A. J. F. Rochell, van het 7de regement infanterie. Bij Koninklijk besluit van den 25sten Junij 1879, n°. 39, is: 1°. de 1ste luitenant R. baron van Heeckeren van Molecaten, van den grooten staf, ordonnance-officier van Zijne Majesteit den Koning, in zijnen rang overgeplaatst bij het regement grenadiers en jagers; en 2°: bepaald, dat genoemde officier, na zijne overplaatsing, gedetacheerd blijft bij het Militaire Huis des Konings. Bij Koninklijk besluit van 27 Junij 1879, n°. 9, zijn, met ingang van 1 Julij 1879, bij het Departement van Waterstaat, Handel en Nijverheid benoemd: tot hoofdcommiesen, de commiesen J. H. van Cranenburgh, jhr. E. van Citters en J. P. Breedveld; tot commiesen de adjunct-commiesen P. P. Saraber en P. L. Putters; en tot adjunct-commiesen de eerste klerken W. M. Plokker en G. G. Bachiene. Bij Koninklijk besluit van den 25sten Junij 1879, n°. 48, is aan den Oost-Indischen ambtenaar J. R. Cats, laatstelijk letterzetter der lste klasse bij 's Lands drukkerij te Batavia, thans met verlof hier te lande, op zijn verzoek, met ingang van 1°. Julij 1879, eervol ontslag verleend uit 's lands dienst, met behoud van regt op pensioen , bijaldien hij , volgens de bestaande bepalingen, daarop aanspraak heeft. Bij Koninklijk besluit van den 23sten Junij 1879 , n°. 49 , is aan der. Oost-lndischen ambtenaar P. N. van Doorninck, gewezen controleur der 2de klasse bij het binnenlandsch bestuur op de bezittingen buiten Java en Madura, thans met verlof hier te lande, op zijn verzoek, eervol ontslag verleend uit 's lands dienst.
---

MINISTERIE VAN BUITENLANDSCHE ZAKEN.
De heer B. Söderbaum, door den consul der Nederlanden te Stockholm tot zijnen vice-consul te Sundswall benoemd, is in die hoedanigheid door de Zweedsche regering erkend.
---

MINISTERIE VAN BINNENLANDSCHE ZAKEN.
De audientie van den Minister van Binnenlandsche Zaken zal op Zaturdag, 28 Junij, niet plaats hebben.
---

MINISTERIE VAN WATERSTAAT, HANDEL EN NIJVERHEID.
Ter kennis van belanghebbenden wordt gebragt, dat voor da Bestedingen van werken en leverantien van dit Departement, met afwijking van de eerste zinsnede van § 441 der Algemeene Voorschriften, vastgesteld bij beschikking van 22 Mei 1876, n°. 31, de Inschrijvingsbiljetten tot het oogenblik der Besteding in de Bus kunnen worden gestoken. Wijders worden belanghebbenden herinnerd aan de bepaling, dat de Inscbrijvingsbiljetten vrachtvrij moeten worden bezorgd aan het locaal der Besteding. Voor zoo ver de Biljetten voor Bestedingen welke aan het Departement worden gehouden per post worden verzonden, hebben belanghebbenden er op te rekenen, dat de brieven en stukken van wege het Departement van het postkantoor worden afgehaald, en dat dit geschiedt des morgens ten 8 en des namiddags ten 2 en 6 ure, zoodat de Biljetten, welke op den dag der Besteding met een der posten tusschen 's morgens 8 en 's namiddags 2 ure te 's Hage aankomen, eerst op laatstgenoemd uur het Departement bereiken, en derhalve voor de Besteding buiten aanmerking blijven. 's Gravenhage, 28 Mei 1879. Voor den Minister, De Secretaris-Generaal, Boogaard. Bij beschikking van den Minister van Waterstaat, Handel en Nijverheid, van 27 Junij 1879, is, met ingang van 1 Julij 1879, bevorderd tot eersten klerk bij zijn Departement, de tweede klerk J. B. Wakerlin.
---

MINISTERIE VAN KOLONIEN.
Bij beschikking van den Minister van Koloniën, van den 25sten Junij 1879, lit. D , n°. 36, is H. O. Weyler gesteld ter beschikking van den Gouverneur-Generaal van Nederlandse!» Indie, om te worden benoemd tot derden stuurman bij de gouvernements-marine da&r te lande.
---

RAAD VAN STATE.
Openbare vergadering van den Raad van State, af deeling voor de geschillen van bestuur, op Woensdag den 2den Julij 1879, des voormiddags ten elf ure.
---

NIET- OFFICIEEL GEDEELTE. BINNENLAND.
Het stoffelijk overschot van wijlen Zijne Koninklijke Hoogheid den Prins van Oranje werd gisteren middag, met de bij het programma bepaalde plegtigheden, in den Koninklijken grafkelder te Delft ter aarde besteld. Ook nu weder waren van alle oorden des lands duizenden herwaarts gestroomd, om eene laatste hulde te brengen aan den Vorst die in aller harten leefde, en wiens vroegtijdig overlijden niet alleen den Koning en Zijn Huis maar het gansche Nederlandsche volk in diepen rouw heeft gedompeld. Alvorens de lijkkist in het graf werd nedergelaten, hield de hofprediker , dr. van Koetsveld, de volgende aanspraak: t > Daar is ééne smart in het leven , voor rijken en armen even zwaar : de vader- of moederrouw. Brengen wij onze ouders ten grave, dan is 't met den weemoed der herinnering ; maar kinderen nemen onze hoop met zich in 't graf: en de hoop is de staf des ouderdoms. Ook U, geëerbiedigde Koning! is thans andermaal deze smart opgelegd. Reeds bragt ge herwaarts vader en moeder en gade, broeders en kind,.... en thans weder die het naast stond aan den troon, wiens jeugd reeds zoo schoone verwaebtirgen opwekte, in wien het vaderland zijne toekomst zag, — en die nu uit de volle kracht van zijn leven in den vreemde werd weggerukt! Wat had hij nog kunnen worden ! Ach, gansch die toekomst is nu afgesneden, zinkt weg in dat graf! Reeds voor de tweedemaal in dit half jaar valt een bloeijende tak , plotseling verdord, van den Oranjestam, die zoo weinig te missen heeft.... Maar geen nood, mijn Vaderland! Ook toen er alleen een nog ongeboren Willem de Derde van over was, heeft God dat stamhuis bewaard en daardoor in een hagchelijk tijdstip Nederland gered. En nu zien wij een anderen Willem den Derde, nog onverzwakt, al is zwaren rouw, in ons midden staan ; en — God dank ! nog niet alléén. Moge U, mijn Koning! — terwijl gij ootmoedig berust in het ondoorgrondelijk Godsbestuur, — de liefde van uw Huis en van uw het neergebogen door hij staat
volk tot troost zijn , en 't zich naauwer om U aansluiten, hoe kleiner die kring werd. En dan — God geve, dat dit uw laatste zóó droeve gang zij naar der vaderen graf! En Gij, nu onze toekomst, Prins van Oranje! wel aanvaardt gij die roeping onder dubbelen rouw. Nog hadden twee jaren de kindertranen niet afgewischt, als uw eenige broeder U werd van het hart gescheurd. De God der vertroosting geve IJ moed en kracht, om uw Koninklijken Vader vertroostend nabij te staan, bereid om eenmaal — moge het spade zijn ! — zijne taak op te vatten. Grijze Vorst, nog eenmaal getuige en deelgenoot van den nationalen rouw ! O het is wel de schaduw van een lang leven, er zoo velen te overleven, rijker steeds in de herinnering der dooden, tot wie wij henen gaan. Gods liefde, die der uwen , die van allen , moge daarbij uwe laatste schreden steunen ! Vreemde vorsten of gezanten! hebt dank voor uwe deelneming in den rouw van Nederland en van Oranje. Broeders, van hooge of lage geboorte, maar allen stof, dat eens wederkeert tot stof! de gedachten overstelpen ons, de vragen verdringen elkander, wij staren in die diepte : het graf zwijgt. Maar in dat zwijgen spreekt de Christus: » Waakt, want gij weet den dag en de ure niet! ".... O God! op die onbekende ure bereide ons Uwe genade! Amen." In het hoofdkiesdistrict Goes is, bij de op 24 dezer gehouden herstemming, tot lid van de Tweede Kamer der Staten-Generaal verkozen de heer jhr. mr. A. F. de Savorniu Lohman.
---

