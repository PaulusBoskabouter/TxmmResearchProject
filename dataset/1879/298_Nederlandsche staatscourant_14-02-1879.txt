OFFICIEEL GEDEELTE. Aan den Koning.
Bij Kabinetsbeschikking van 23 November 1878, n°. 26, werd mij van wege Uwe Majesteit om consideratien en advies toegezonden een advies van den Raad van State, afdeeling voor de geschillen van bestuur, van 20 November 1878, n°. 67, met bijbehoorend ontwerp-besluit, ter beschikking op het beroep van mr. S. H. Lette van Oostvoorne, c. s., en van J. J. van Kerkwijk , tegen een besluit van Gedeputeerde Staten van Zuidholland, van 16/24 Julij 1878, G. S., n°. 75. Het geschil, waarvan de beslissing aan Uwe Majesteit bij dat ontwerp-besluit is voorgedragen, betreft eenen openbaren weg. Nabij het westelijk gedeelte der gemeente 's Gravenhage loopt namelijk achter langs het park van Zorgvliet naar de Beeklaan , een gemacadamiseerde rijweg, waarvan de grond aan de eigenaren der belendende landerijen toebehoort, en waarvan het onderhoud ten laste komt dier eigenaren, die er ook he*; beheer over voeren. Deze weg, de Meerdervoortsche laan geheeten, die sedert tal van jaren zonder iemands tegenzeggen ten publieken dienste werdt gebruikt, is in der tijd, ter voldoening aan de artt. 1 en 3 van het reglement op de wegen en voetpaden in de provincie Zuidholland, van 3 November 1870, goedgekeurd bij Uwer Majesteits besluit van 21 November 1870, n°. 16, door het gemeentebestuur van 's Gravenhage gebragt op den legger der wegen en voetpaden in die gemeente. Ten gevolge van daaromtrent met den intendant van H. K. H. de Groot-Hertogin van Saksen-Weimar, op dit oogenblik eigenares van den weg en de daaromhenen liggende gronden, gevoerde onderhandelingen, kwam het gemeentebestuur van 's Gravenhage met dezen overeen, dat, ter uitvoering van een ontworpen bouwplan, eene nieuwe straat over de zoogenaamde Klaverweide, in de rigting der Beeklaan, zoude worden aangelegd, en dat, wanneer deze straat tot aan de Beeklaan geheel zoude zijn in orde gebragt, voorstellen gedaan zouden worden om de Laan van Meerdervoort tusschen de Witte brug en de Beeklaan van den legger der wegen en voetpaden af te nemen. In Februarij 1878 gaven burgemeester en wethouders van 's Gravenhage aan deze toezegging gevolg, en de gemeenteraad stelde, na afwijzende beschikking op daartegen door de tegenwoordige appellanten ingebragte bezwaren, den legger, waarvan de Laan van Meerdervoort was afgenomen, aldus gewijzigd vast. Gedeputeerde Staten van Zuidholland handhaafden het besluit van den gemeenteraad op het daartegen door de tegenwoordige appellanten ingestelde beroep. Deze laatsten hebben zich thans tot Uwe Majesteit gewend, met het verzoek, dat het besluit van Gedeputeerde Staten moge worde vernietigd, en de vermelding der Meerdervoortsche Laan op den legger der wegen en voetpaden moge worden gehandhaafd. De Raad van State, afdeeling voor de geschillen van bestuur, raadt Uwer Majesteit aan, hieromtrent de volgende beslissing te nemen: Wij WILLEM III, bij de gratie Gods, Koning der Nederlanden, Peins van Oranje-Nassau , Groot-Hertog van Luxemburg, enz., enz., enz. Beschikkende op het beroep dd. 13 Augustus 1878 van Mr. S. H. Lette van Oostvoorne, c. s., en op dat dd. 16 Augustus 1878 van J. J. van Kerkwijk, beiden ingesteld tegen een besluit van Gedeputeerde Staten van Zuidholland dd. 16/24 Julij bevorens, G. S., n°. 75, waarbij, niet handhaving van een besluit van den raad der gemeente 's Gravenhage, dd. 2 April bevorens, besloten is de Laan van Meerdervoort af te nemen van den ligger der wegen en voetpaden van genoemde gemeente; Den Raad van State, afdeeling voor de geschillen van bestuur, gehoord, advies van 20 November 1878, n°. 67; Op de voordragt van Onzen Minister van .Waterstaat, Handel en Nijverheid van Overwegende, dat bij den raad der gemeente ' s Gravenhage in zijne zitting van 8 Augustus 1876 is ingekomen een praeadvies van burgemeester en wethouders op »een bouwplan", door Mr. D. M. M. Baron d'Tvoy van Mijdrecht, als intendant der domeinen bij 's Gravenhage van Mevrouw de Groot-Hertogin van Saxen, in Maart bevorens ingediend, bij welk praeadvies burgemeester en wethouders verklaarden, dat zij, naardien dat bouwplan, eenigermate gewijzigd zijnde door den aanvrager, thans ruimte genoeg aanbood voor doorsnijding door den eventueel aan te leggen spoorweg 's Gravenhage—Scheveningen, thans geene noodzakelijkheid zagen om langer te onthouden de verzochte goedkeuring voor bedoeld bouwplan, waarin dan zou voorkomen eene straat, ter breedte van 12 meter, loopende van af het Dekkerslaantje bij de Witte Brug in de lengte over de zoogenaamde Klaverweide, met eene brug over het afzanderij-kanaal, en verder een macadamweg, ter gelijke breedte van 12 meter, in eenigzins gebogen rigting naar de Beeklaan; dat burgemeester en wethouders , onder opmerking nog dat bedoeld
bouwplan aan de algemeene uitbreiding der gemeente aan die zijde niet in den weg zou staan, mitsdien de goedkeuring daarvan hebben aangeraden, onder toezegging tevens aan den requestrant, dat, zoodra de bedoelde straat tot aan de Beeklaan geheel in orde zou zijn gebragt, voorstellen zouden gedaan worden om den weg tusschen de Witte Brug en de Beeklaan, onder den naam van Laan van Meerdervoort op deii ligger der wegen en voetpaden in 's Gravenhage voorkomende, van dien ligger af te nemen; dat de gemeenteraad van 's Gravenhage in zijne zitting van 24 Augustus 1876 zich met dat voorstel van burgemeester en wethouders heeft vereenigd; dat vervolgens burgemeester en wethouders in Februarij 1878, toen de tot bedoeld bouwplan behoorende nieuwe straat afgewerkt was, in het hiervoor vermelde aanleiding hebben gezien om, zich gedragende naar art. 3 van het reglement op de wegen en voetpaden in Zuidholland, de Laan van Meerdervoort voorloopig van den ligger af te nemen, dezen, aldus gewijzigd, voorloopig vast te stellen en ter secretarie ter lezing te leggen gedurende ééne maand na openbare kennisgeving, en aan den raad voor te stellen om , met afwijzende beschikking op de inmiddels ingekomen bezwaarschriften van de tegenwoordige appellanten en anderen, den aldus gewijzigden ligger vast te stellen; dat de gemeenteraad zich bij besluit van 2 April 1878 met dat voorstel heeft vereenigd; dat de adressanten tegen dat besluit bij Gedeputeerde Staten in beroep zijn gekomen; dat Gedeputeerde Staten , hoezeer betwijfelende of het besluit van den raad, strekkende om door de afneming van eenen weg den bestaanden ligger te wijzigen, wel krachtens art. 3 alinea 10 van het reglement op de wegen en voetpaden genomen had kunnen worden , en of niet veeleer overeenkomstig alinea 7 van dat artikel de wijziging door hun collegie in den ligger had moeten zijn gebragt, echter nu de zaak toch aan hun oordeel was onderworpen , dit punt ter zijde hebben gelaten en, overwegende dat de Laan van Meerdervoort door eenen breederen en bruikbaarderen weg zal worden vervangen, die dezelfde punten verbindt, met handhaving van het besluit van den gemeenteraad, besloten hebben de Laan van Meerdervoort van den ligger af te nemen ; dat adressanten tegen dat besluit in beroep zijn gekomen hoofdzakelijk op grond dat door de afvoering der Meerdervoortsche Laan van den ligger, den ingezetenen van 's Gravenhage eene aangename en zeer gewaardeerde wandeling ontnomen wordt, en wel zonder voldoende reden ; verder aanvoerende , dat de nieuw gemaakte weg niet aan de gemeente is overgedragen noch op den ligger gebragt, zoodat, daar de nieuwe weg bij de Beeklaan door eene schutting is afgesloten , door het genomen raadsbesluit het verkeer geheel gestremd zal zijn; dat door andere belanghebbenden daarentegen de handhaving van het besluit van Gedeputeerde Staten is verzocht op grond van het meerder belang van den nieuw aangelegden weg boven de Meerdervoortsche Laan; overwegende, dat het aangevallen besluit van Gedeputeerde Staten de strekking heeft om de Laan van Meerdervoort van den ligger der wegen en voetpaden der gemeente 's Gravenhage af te nemen , op grond dat het algemeen belang der communicatie, ten gevolge van den aanleg van eenen nieuwen weg, niet meer bij het behoud van die Laan is betrokken ; dat evenwel die beschouwing van Gedeputeerde Staten is onjuist — verward als daarbij is het bloote feit van den aanleg met een behoorlijk verzekerd regt tot algemeen gebruik; dat, wel is waar, blijkens de overgelegde stukken, de onderhandelingen van bovengenoemden intendant met het gemeentebestuur zijn gevoerd in de bedoeling om de Laan van Meerdervoort door den nieuwen weg te doen vervangen, maar dat niet eens blijkt, dat die vervanging onder eenigerlei deugdelijken vorm zou zijn tot stand gebragt; dat dan ook die nieuwe weg over de Klaverweide (tijdens de behandeling van dit geschil afgesloten) noch door de gemeente in eigendom of onderhoud aanvaard is, noch als openbare, ten dienste van het algemeen liggende , weg erkend of op den ligger gebragt is , en al zoo noch wat publiek gebruik, noch wat onderhoud betreft, onder eenig openbaar gezag is gesteld; dat dus door de afvoaring der Meerdervoortsche Laan van den ligger, de bestaande en ook als wandelweg bij het publiek op prijs gestelde gemeenschap tusschen de bebouwde kom van Gravenhage en de Beeklaan, met al wat daar achter ligt, zou worden verbroken, zonder dat eenige reden, aan het algemeen belang ontleend, die verbreking regtvaardigt; dat mitsdien de aangevallen besluiten, strekkende om de Meerdervoortsche Laan aan de publieke dienst te onttrekken , niet kunnen worden gehandhaafd; dat bij die beslissing thans overbodig is eene beoordeeling van de andere bezwaren der appellanten, die alzoo blijven buiten onderzoek, even als de vraag, of de aangevallen besluiten wel formeel met de bepalingen van het provinciaal reglement bestaanbaar te achten zijn;
'Gelet op art. 3 van het reglement op de •wegen en voetpaden in de provincie Zuidholhand , opgenomen in het Provinciaal Blad van 1870 , n°. 103; Hebben goedgevonden en verstaan: met vernietiging van het besluit van Gedeputeerde Staten van Zuidholland van 16/24 Julij 1878, G. S., n°. 75, en van het daarbij gehandhaafde besluit van den raad der gemeente 's Gravenhage van 2 April 1878, te beslissen, dat er geene termen zijn om de Laan van Meerdervoort van den ligger der wegen en voetpaden af te nemeu. Onze Minister van Waterstaat, Handel en Nijverheid is belast met de uitvoering van dit besluit, waarvan afschrift zal worden gezonden aan den Raad van State, Afdeeling voor de geschillen van bestuur. Met de overweging waarop deze beslissing door den Raad aan Uwe Majesteit wordt voorgedragen, kan ik mij, na herhaald en naauwgezet onderzoek, niet vereenigen. Door een der appellanten was, nevens de door hem ingebragte beswaren tegen het door Gedeputeerde Staten genomen besluit, ook de bevoegdheid van dit collegie, tot beslissing op het daarbij aanhangig gemaakte beroep, betwist. Naar de regelen eener goede procedure, welke ook in administrative geschillen niet mogen worden ter zijde gesteld, zal door Uwe Majesteit, alvorens zij over het fond der zaak kan beslissen, deze kwestie van bevoegdheid, welke in het ontwerpbesluit wordt ter zijde geschoven, opzettelijk behooren te worden uitgemaakt. Eerst wanneer de bevoegdheid van Gedeputeerde Staten tot het geven der aangevallen beslissing vaststaat, zal omtrent de juistheid van het bevotgdelijk genomen besluit zijn te onderzoeken. Volgens het beweren van den bedoelden appellant dan, zoude door den gemeenteraad van 'sGravenhage verkeerdelijk zijn aangenomen, dat in het onderwerpelijk geval van » aanleg of verandering van wegen en voetpaden" sprake, en alzoo de voorlaatste alinea van art. 3 van het reglement van 3 November 1870 toepasselijk is. Integendeel zouden de redenen, welke tot eene wijziging van den bestaanden legger der wegen en voetpaden door afvoering der Meerdervoortsche Laan aanleiding gaven, te beschouwen zijn als » bezwaren tegen dien legger na de vaststelling ingebragt ", welke volgens de 7de alinea van art. 3 aan Gedeputeerde Staten moesten zijn medegedeeld, en waaromtrent door dezen volgens de 8ste alinea van dat artikel moest zijn beslist. "Ware deze opvatting juist, Gedeputeerde Staten zouden tot i> handhaving" van een onbevoegdelijk door den gemeenteraad genomen besluit niet geregtigd zijn, en de beslissing van Gedeputeerde Staten zoude reeds daarom, even als die van den gemeenteraad, moeten worden vernietigd. Het bezwaar schijnt mij echter in geenen deele gegrond. "Wanneer men de bepalingen van art. 3 van het reglement van 3 November 1870 naleest, en in haar onderling verband beschouwt, blijkt het duidelijk , dat de provinciale wetgever, na in de tweede zinsnede den inhoud der leggers van wegen en voetpaden te hebben omschreven , in de zeven volgende zinsneden de regelen heeft gegeven, waarnaar bij de vaststelling dezer leggers voor de behartiging der daarbij betrokken belangen zal worden gewaakt; om eindelijk in de voorlaatste zinsnede te bepalen, dat alle deze waarborgen ook voor het geval van »aanleg of verandering van wegen en voetpaden", alzoo daar, waar wijziging van den reeds eenmaal definitief vastgestelden legger noodig wordt, zullen gelden.
De 7de zinsnede van het artikel alzoo regelt de wijze waarop bezwaren , na de in de 5de zinsnede bedoelde vaststelling door den gemeenteraad, hetzij van eenen oorspronkelijken , hetzij van eenen gewijzigden legger ingebragt, ter kennis van Gedeputeerde Staten zullen komen , en geeft slechts voorschriften omtrent een onderdeel der steeds te volgen procedure. Te regt is daarentegen de bepaling der voorlaatste zinsnede voor het onderwerpelijk geval toepasselijk geacht, en de zoowel voor de eerste vaststelliug, als voor wijziging van den legger voorgeschreven procedure door den gemeenteraad en Gedeputeerde Staten gevolgd. Het besluit van laatstgenoemd collegie, dat door de appellanten is aangevallen , werd derhalve bevoegdelijk genomen. De Raad van State, afdeeling voor de geschillen van bestuur, acht de daarin gegeven beslissing onjuist. Gedeputeerde Staten , zegt hij , grondden haar op de overweging , dat de Laan van Meerdervoort door eenen breederen en meer bruikbaren weg zal worden vervangen. Maar door hen wordt dit feit van den aanleg dezer nieuwe en meer bruikbare verbinding verward met een in geenen deele behoorlijk verzekerd regt tot algemeen gebruik. De nieuwe verbinding was , wel verre van als ten publieken dienste liggende , te zijn erkend of op den legger gebragt, tijdens de behandeling van het geschil nog afgesloten. De ook als wandelweg zoozeer op prijs gestelde gemeenschap tusschen de bebouwde kom van 's Gravenhage en de Beeklaan zoude dus niet door eene andere worden vervangen, maar integendeel verbroken, zonder dat het publiek belang deze verbreking regtvaardigt. En hierom kunnen de aangevallen besluiten, die strekken om de Laan van Meerdervoort aan de publieke dienst te onttrekken, niet worden gehandhaafd. Deze gronden komen mij inderdaad weinig afdoende voor. "Waar eene beslissing moet worden genomen , of een weg al dan niet op den legger der wegen en voetpaden behoort te zijn geplaatst, schijnt de vraag, of hij als wandelweg wordt op prijs gesteld, daartoe evenmin als die, of een weg, die hem zoude kunnen vervangen, reeds al dan niet voltooid en onder eenig openbaar gezag gesteld is, eenen grondslag te kunnen geven. Wat het criterium der beslissing moet wezen, is daarentegen in art. 1 van het reglement op de wegen en voetpaden in Zuidholland , van 3 November 1870 , duidelijk aangewezen. Aan de bepalingen van dat reglement zijn onderworpen i> de wegen en voetpaden, liggende ten dienste van het algemeen". Behoort daartoe de Laan van Meerdervoort? Zoo ja, zij zal op den legger eene plaats moeten vinden. "Wanneer niet, zal zij daarvan behooren te worden afgenomen. Want op den legger der wegen en voetpaden , in art. 3 van het reglement omschreven , komen wel de wegen voor, die ten dienste van het algemeen liggen, maar door plaatsing op of weglating van den legger kan de bestemming ten dienste van het algemeen niet aan eenen weg worden geschonken, noch daaraan worden ontnomen. Hierin ligt het hoofdbezwaar tegen het voorgedragen ontwerpbesluit , dat de beteekenis van den legger der wegen en voetpaden daarin wordt miskend. In eene der laatste overwegingen wordt zelfs gezegd , dat de besluiten , die de Meerdervoortsche Laan van den legger
, verwijderden, de strekking hebben om haar »aan de publieke dienst te onttrekkenen het ontwerp-besluit bedoelt kennelijk dezen weg, door handhaving zijner vermelding op den legger, blijvend voor de publieke dienst te bestemmen. Die opvatting is echter niet slechts, met het oog op de voorschriften van het provinciaal reglement, dat den legger beheerscht, onaannemelijk, zij is bovendien met de regtsbeginseïen, in onze organieke wetten nedergelegd , in strijd. Wie omtrent de al of niet bestemming van de wegen, die in de verschillende gemeenten hier te lande worden aangetroffen, beslissen moet, is niet twijfelachtig. In art. 179 h der gemeentewet is aan het bestuur der gemeente opgedragen, om voor de instandhouding der publieke wegen, voor zooveel van hem afhangt, zorg te dragen. En in art 230 der gemeentewet is voorgeschreven, dat de aan de gemeente behoorende wegen niet mogen worden vervreemd, bezwaard of verpand, dan nadat zij door een besluit van den gemeenteraad verklaard zijn, ten openbaren dienste niet meer bestemd te wezen. Over de beteekenis der bewoordingen , in laatstgenoemd artikel voorkomende, » aan de gemeente behoorende wegen", zijn sedert de vaststelling der gemeentewet meermalen uiteenloopende gevoelens verdedigd. Naar mijne meening kan, in verband met het geheele stelsel van onze gemeente wetgeving, aan die aangehaalde wetsbepaling geene andere beteekenis worden toegekend, dan dat daardoor aan de gemeentebesturen de bevoegdheid is geschonken , om te beslissen, in hoeverre de openbare wegen, binnen hunne gemeenten gelegen, bij voortduring al dan niet ten publieken dienste bestemd zullen blijven. Deze bevoegdheid is kennelijk daarom aan den gemeenteraad gegeven, zonder dat tegen zijne uitspraken beroep wordt toegelaten, wijl de wetgever meende, dat het hier een zuiver plaatselijk belang geldt, dat door de hoogere besturen minder goed dan door de naaste belanghebbenden kan worden beoordeeld. Dat deze laatsten van de hun geschonken bevoegdheid geen misbruik zullen maken, noch door toepassing van art. 230 der gemeentewet de communicatie tusschen verschillende gemeenten verbreken, is daarentegen voldoende gewaarborgd door 'sKonings regt, om een gemeenteraadsbesluit , dat zoodanige strekking zoude hebben , te vernietigen wegens strijd met het algemeen belang. Ten einde tot staving van de juistheid dezer opvatting, Uwe Majesteit niet met een breedvoerig betoog, en de aanhaling van vele schrijvers te vermoeijen , zij het mij vergund, hier alleenlijk te wijzen op het feit, dat de door mij voorgestane opvatting ook door den ontwerper der gemeentewet, door Thorbecke , is gehuldigd. In de aan Uwe Majesteit gedane voordragt van 4 Februarij 1862, n°. 157, 3de afdeeling , en de krachtens Uwer Majesteits daarop verleende magtiging, door hem als Minister van Binnenlandsche Zaken gegeven beschikking van 14 Februarij 1862, n°. 138, 3de afdeeling, op een adres van ingezetenen van Wageningen, omtrent de plaatsing van een voetpad op den legger B dier gemeente , is hieromtrent op de meest duidelijke wijze gebleken. Door deze adressanten was beroep gedaan op bun eigendomsregt, en tevens de vraag geopperd , in hoeverre het gebruik van dit voetpad ten publieken dienste nuttig was. Omtrent dit laatste nu wordt in de voordragt en in de beschikking overwogen met woorden, die als het ware voor het thans aanhangige geschil geschreven zijn: t dat het ook voor de te nemen beslissing weinig afdoet, of het gebruik van den weg nuttig en wenschelijk is te achten , vermits het bij art. 230 der gemeentewet aan den gemeenteraad is overgelaten , om uit te maken, of een weg voor de openbare dienst bestemd zal blijven". Wordt deze regtsleer toegepast op het onderwerpelijk geval, op de vraag, of de Meerdervoortsche Laan van den legger der wegen en voetpaden zal worden genomen, dan blijkt het, dat aan zoodanige handeling in geenen deele de beteekenis mag worden toegekend, als zoude daardoor de weg » aan de publieke dienst worden onttrokken". Om dit doel te bereiken , zoude het in art. 230 der gemeentewet omschreven gemeenteraadsbesluit noodzakelijk wezen. Zoodanig besluit nu is ten aanzien der Laan van Meerdervoort niet genomen. Zoolang het niet genomen is, blijft de Laan van Meerdervoort liggen ten dienste van het algemeen. Maar dan zal ook, ter nakoming van het provinciaal reglement op de wegen en voetpaden in Zuidholland, de vermelding van dezen , nog steeds openbaren, weg niet op den legger mogen worden gemist. Wil de gemeenteraad van 'sGravenhage aan het in der tijd met den intendant van H. K. H. de Groot-Hertogin van Saksen-Weimar overeengekomene uitvoering geven , dan zal hij ten aanzien der Laan van Meerdervoort het besluit van art. 230 der gemeentewet behooren te nemen , tegen welk besluit alleen bezwaren aan de wet of het algemeen belang ontleend, zouden kunnen gelden. Wanneer dat is geschied, zal de vermelding dezer Laan op den legger der wegen en voetpaden allen regtsg-rond missen, en zal zij kunnen vervallen. Thans daarentegen behoort de vermelding van de Meerdervoortsche Laan op dien legger re worden gehandhaafd, en mitsdien het besluit van Gedeputeerde Staten van Zuidholland, van 16/24 Julij 1870 , G. S. n°. 75, te worden vernietigd. Een daartoe strekkend ontwerp-besluit wordt Uwer Majesteit hiernevens eerbiedig ter bekrachtiging aangeboden. De Minister van Waterstaat, Handel en Nijverheid, Tak van Poortvliet.
---

