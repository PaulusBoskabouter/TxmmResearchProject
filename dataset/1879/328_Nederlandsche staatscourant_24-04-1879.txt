OFFICIEEL GEDEELTE. MINISTERIE VAN BINNENLANDSCHE ZAKEN. Rijks-Veeartsenijschool.
De Minister van Binnenlandsche Zaken brengt ter algemeene kennis , dat het examen om als leerling aan 's Rijks veeartsenijschool te Utrecht te worden opgenomen, ingevolge artt. 20 , 21 , 22 en 23 van het reglement voor die school, vastgesteld bij Koninklijk besluit van 2 September 1874 (,Staatsblad n°. 125), zal plaats hebben op Woensdag 9 Julij e. k. en volgende dagen; dat belanghebbenden zich in persoon of schriftelijk, mits portvrij, vóór of op 20 Junij e. k. bij den directeur der school moeten aanmelden , met overlegging van: hunne geboorte-acte; een bewijs van hun goed gedrag, afgegeven door het gemeentebestuur van hunne woonplaats; en eene verklaring van eenen geneeskundige, dat zij met goed gevolg of meer dan eens de inenting der koepokken hebben ondergaan of aan de natuurlijke kinderpokken (variolae) hebben geleden. Voorts wordt bekend gemaakt, dat, krachtens art. 22 van voormeld reglement, tegen betaling van f 200 'sjaars, te voldoen in twee gelijke termijnen , als leerlingen kunnen worden opgenomen, zij , die op 2 September 1879 niet ouder dan 24 jaren, en , naar het oordeel van den raad van bestuur over de school, ligchamelijk genoegzaam ontwikkeld zijn en bij het examen blijken goed leesbaar te kunnen schrijven en kennis te hebben van: a. de gronden van de spraakkunst der Nederlandsche taal; h. de beginselen van de Hoogduitsche en Fransche talen, zoodat de adspirant op het eerste gezigt uit beide talen in het Nederlandsch kan overbrengen; c. de beginselen der algemeene en vaderlandsche geschiedenis; d. de beginselen der aardrijkskunde; «■ reken- en stelkunde, met inbegrip van vergelijkingen met meer dan één onbekende , vergelijkingen van den 2den graad , reken- en meetkunstige reeksen en het praktisch werken met logarithmen; ƒ• meetkunde: de planimetrie; bovendien wordt verlangd, dat de adspirant, ook al is hij niet bekend met den geheelen omvang van hoek-, driehoeks- en ligchaamsmeting, toch de voornaamste formules kan toepassen, welke dienen voor de oplossing van regt- en scheefhoekige platte driehoeken en ter berekening der oppervlakten en inhouden van prisma , pyramide , kegel, cylinder , bol, bolvormig segment en sector. Aan dezelfde bepalingen zijn, volgens art. 23 van het reglement, onderworpen zij, die tegen betaling van f 50 's jaars alleen onderwijs en niet tevens huisvesting en verpleging in de school wenschen te ontvangen. «Gravenhage, 23 April 1879. Yoor den Minister, De Secretaris-Generaal, Hubrecht. De gewone audientie van den Minister van Binnenlandsche Zaken zal op Zaturdag, 26 dezer, niet plaats hebben.
---

MINISTERIE VAN FINANTIEN.
De gewone audientie van den Minister van Finantien zal aanstaanden Donderdag, den 24sten April, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, en 24sten April aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
De audientie van den Minister van Waterstaat, Handel en Nijverheid zal aanstaanden Donderdag, 24 April, niet plaats hebben.
---

MINISTERIE VAN KOLONIEN.
REGLEMENT op het examen, voorgeschreven in art. 1 , lit. b, van het Koninklijk besluit van 13 Februarij 1878 ( Nederlandsch Staatsblad n°. 9, en Indisch Staatsblad n°. 154), betreffende de voorwaarden, waarop eenige wetenschappelijk gevormde taalkundigen aan de burgerlijke dienst van Nederlandsch Indie kunnen worden verbonden, en uitgewerkt programma der vereischte kundigheden. Art. 1. Zij, die het examen wenschen af te leggen , geven daarvan, naar aanleiding van de aankondiging in de Nederlandsche Staatscourant
en de Javasche Courant te plaatsen, schriftelijk kennis, voor zooveel Nederland aangaat aan het Departement van Koloniën, en in Nedertandsch Indie aan de algemeene secretarie te Batavia. Zij leggen daarbij over: voor zooveel Nederland aangaat, a. een bewijs van zedelijk gedrag, afgegeven door burgemeester en wethouders hunner woonplaats; b. een certificaat van voldoening aan de wet op de nationale militie , afgegeven door den Commissaris des Konings in de betrokken provincie; en c. hun diploma , of andere bewijzen van bekwaamheid ; voor zooveel Nederlandsch Indie aangaat, de stukken daartoe door of van wege den Gouverneur-Generaal aan te wijzen. De voor het afnemen van het examen door den Minister van Koloniën , of door den Gouverneur-Generaal van Nederlandsch Indie, te benoemen commissie , overtuigt zich , dat deze stukken zijn overgelegd. Art. 2. Aan een van de leden der commissie wordt bij de benoeming het voorzitterschap, aan een ander de betrekking van secretaris opgedragen. Art. 3. De voorzitter regelt, in overleg met den secretaris, de orde der werkzaamheden. Het examen in zijn geheel wordt afgenomen ten overstaan der geheele commissie, en zóó geregeld , dat het voor eiken candidaat in twee achtereenvolgende dagen afloopt. Art. 4. Het examen is mondeling , maar kan voor enkele vakken, door de commissie te bepalen , ook ten deele schriftelijk worden afgenomen. In geen geval zal het mondeling examen in een vak langer dan één uur duren. Art. 5. Bij het examen worden als afzonderlijke vakken beschouwd: a. het Arabisch; de instellingen van den Islam; het Sanskriet; de Indische oudheidkunde; de Maleische taal en letterkunde; de Javaansche taal en letterkunde; de algemeene taalkunde van den Indischen Archipel; de physische aardrijkskunde van den Indischen Archipel; i. de geschiedenis, letterkunde , oudheden, instellingen, zeden en gewoonten der volken van het Maleische ras. Art. 6. Na afloop van het examen brengt de commissie verslag uit en doet aan den Minister van Koloniën of aan den GouverneurGeneraal van Nederlandsch Indie , eene voordragt der geëxamineerden , die voldaan hebben , opgemaakt naar rangorde van kunde. 's Gravenhage, den 16den April 1879. De Minister van Koloniën , o. van Rees. PROGRAMMA. a. het lezen van eenvoudig Arabisch proza (zonder vocalen), in verhalenden stijl; b. kennis van de hoofdbronnen , de voornaamste voorschriften, en overzigt der geschiedenis van den Islam; c. gewoon Sanskriet proza en eenvoudig verhalende poëzij; d. overzigt van de maatschappelijke , godsdienstige en letterkundige ontwikkeling der Oude Indiërs tot 800 n. C.; e. Maleisch. Verklaring van een of meer stukken in proza of poëzij, die in druk of handschrift worden voorgelegd. Overzigt van de literatuur ; /. Javaansch. Dezelfde eischen als voor het Maleisch; g. overzigt van hetgeen de meest bekende talen van den Indischen Archipel in de hoofdzaak met elkaar al of niet gemeen hebben ten opzigte van het klankstelsel, de grammaticale vormen, de persoonlijke voornaamwoorden en de telwoorden; h. algemeen overzigt van de natuurlijke verdeeling , den natuurlijken toestand en de voortbrengselen van den Indischen Archipel; i. zoo als in het Reglement omschreven. Aldus vastgesteld bij resolutie van den Minister van Koloniën, dd. 16 April 1879, lit. D, n°. 18. b. c. d. e. fff h. Mij bekend, De Secretaris-Generaal, "E. v. A .lphen. De gewone audientie van den Minister van Koloniën zal op Yrijdag , 25 April 1879 , niet plaats hebben.
---

