OFFICIEEL GEDEELTE.
Bij Zijner Majesteits besluit van 7 Maart 1879 , n°. 11 , is aan mr. J. F. M. Prijn, op zijn daartoe gedaan verzoek, met ingang van 1 April 1879 , eervol ontslag verleend als griffier bij het kantongeregt te Tholen. Bij Koninklijk besluit van 7 Maart 1879, n°. 18, is aan de na te noemen personen vergunning verleend tot het aannemen en dragen der versierselen van de orde- en eereteekenen , achter hunne namen vermeld , als: L. R. baron Taets van Amerongen , te 's Gravenhage, ridder 2de klasse met de Ster der orde van de Kroon van Pruissen; mr. J. A. G. baron de Vos van Steenwijk , te 'sGravenhage, ridder der orde van Verdienste 1ste klasse van Waldeck en Pyrmont; A. graaf van Bylandt, te 's Gravenhage, ridder der orde van Verdienste 1ste klasse van Waldeck en Pyrmont; dr. L. Mulder, te 'sGravenhage, ridder 3de klasse der Danebrogsorde van Denemarken; W. C. baron Snouckaert van Schauburg, te 's Gravenhage, grootkruis der orde van de Waakzaamheid of den Witten Valk van Saksen-Weimar-Eisenach; C. J. D. baronesse van Lynden, te Hemmen , orde 2de klasse van het Roode Kruis van Rusland; H. C. van Randwijk, te 's Gravenhage, de zilveren medaille van verdienste van Saksen-Weimar-Eisenach ; F. W. Wieckert, te 's Gravenhage, de zilveren medaille van verdienste van Saksen-Weimar-Eisenach; A. J. van der Kamp, te 's Gravenhage, de medaille van verdienste van Waldeck en Pyrmont. Bij Koninklijk besluit van 7 Maart 1879, n°. 20, is tot burgemeester der gemeente Harenkarspel benoemd J. Swan , wethouder dier gemeente.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van be1 uiighebbenden , dat in den loop der maanden Januarij , Februarij , Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (,Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester volgens de wet van 24 Junij 1876 (Staatsblad n°. 117). Dag en plaats dier examens zullen nader worden bekend gemaakt. Zij, die tot de examens wenschen te worden toegelaten vóór 1 Meii moeten daarvan vóór 1 Januarij; zij, die het examen nè, 1 Mewenschen af te leggen, tusschen 1 en 15 April schriftelijk opgave doen aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt, dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegen woordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 J unij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 's Gravenhage, 5 December 1878. Voor den Minister, De Secretaris-Generaal, Hubrecht.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid; Gelet op art. 2 van het Koninklijk besluit van 17 Februarij 1879
(Staatsblad n°. 37), tot wijziging en aanvulling van het reglement voor de examens ter verkrijging van een diploma als stuurman aan boord van koopvaardijschepen, vastgesteld bij Koninklijk besluit van 5 Mei 1877 (Staatsblad n°. 98); Heeft goedgevonden te bepalen: 1°. dat bij het in dit artikel bedoelde onderzoek naar de gezigtsscherpte en het kleurenonderscheidingsvermogen, aan de volgende eischen moet worden voldaan: a. normale gezigtsscherpte, zonder corrigerende glazen, op één der beide oogen, en minstens halve gezigtsscherpte op het andere oog; b. het vrij zijn van manifeste hypermetropie of oververziendheid, tot een graad hooger dan 1 Dioptrie, — althans op één der oogen, dat volle gezigtsscherpte heeft; c. onbeperkt gezigtsveld op beide oogen; d. uitwendig gezonde oogen en oogleden, zonder neiging tot habituele congestie of ontsteking; e. volkomen kleuronderscheidingsvermogen, voor rood en groen, bij doorvallend licht, op één der oogen, en minstens half kleuronderscheidingsvermogen van het andere; 2°. dat de in gemeld artikel bedoelde verklaringen der deskundigen met het onderzoek belast, geldig zijn hoogstens ééne maand nè, den dag waarop het onderzoek heeft plaats gehad. 's Gravenhage, 27 Februarij 1879. Tak van Poortvliet. De Minister van Waterstaat, Handel en Nijverheid ; Gelet op art. 2 van het Koninklijk besluit van 17 Februarij 1879 (Staatsblad n°. 37), tot wijziging en aanvulling van het reglement voor de examens ter verkrijging van een diploma als stuurman aan boord van koopvaardijschepen , vastgesteld bij Koninklijk besluit van 5 Mei 1877 (Staatsblad n°. 98); Heeft goedgevonden : aan te wijzen als deskundigen voor het onderzoek naar de gezigtsscherpte en het kleurenonderscheidingsvermogen der candidaten voor gemeld examen : dr. M. Juda, oogarts te Amsterdam; dr. F. D. A. C. van Moll, oogarts te Rotterdam; dr. H. A. Middelburg, oogarts te Leeuwarden. 's Gravenhage , 27 Februarij 1879. Tak van Poortvliet.
---

MINISTERIE VAN MARINE.
De luitenant ter zee der 1ste klasse P. Le Comte , beboorende tot rol van Zr. Ms. wachtschip te Hellevoetsluis, en belast met het bevel over Zr. Ms. kostschip Amstel , wordt met den laatsten dezer eervol van dat bevel ontheven , op non-activiteit gesteld en met den lsten April daaraanvolgende vervangen door den luitenant ter zee der 1ste klasse N. A. de Vries. De luitenant ter zee der 1ste klasse M. A. Medenbach wordt met den lsten April aanstaande tijdelijk als 1ste officier geplaatst aan boord van Zr. Ms. opleidingschip Anna Paulowna. De Minister van Marine brengt ter kennis van belanghebbenden: dat de op den hieronder staanden staat vermelde nalatenschappen van manschappen der Koninklijke Nederlandsche zeemagt, in den loop van het jaar 1877, bij zijn Departement of het corps mariniers zijn beschikbaar geworden en nog niet door de erfgenamen opgeëischt; dat de onder n«\ 1—20 vermelde kunnen worden aangevraagd aan genoemd Departement; die onder n°. 21 aan de hoofdadministratie van het corps mariniers te Amsterdam, allen bij adres, onder overlegging van eene acte van den kantonregter of van een notaris, waarbij deze verklaart, zich ten volle te hebben verzekerd, dat de daarin te noemen personen, met uitsluiting van alle anderen, eenig en alleen bevoegd en geregtigd zijn tot het in bezit nemen der nalatenschap , van welke verklaring en van de casu quo over te leggen volmagten, tevens ongezegelde afschriften moeten worden bijgevoegd; en dat ter verkrijging van de nalatenschappen, voorkomende onder n os . 14—20, behalve de genoemde bescheiden , bij het adres nog zal moeten gevoegd zijn het bewijs, dat de schepeling gedurende zijn leven op wettige wijze door de moeder voor haar kind is erkend. 's Gravenhage , 27 Februarij 1879. De Minister van Marine, Voor den Minister, De Secretaris-Generaal, Broekhoff.
---

