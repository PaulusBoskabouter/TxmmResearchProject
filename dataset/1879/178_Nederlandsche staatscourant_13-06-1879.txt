OFFICIEEL GEDEELTE.
De Opper-Ceremoniemeester maakt bekend dat, ingevolge de bevelen des Konings, het Hof den rouw zal aannemen , -wegens het overlijden van Zijne Koninklijke Hoogheid den Peins van Obanje , voor den tijd van twaalf weken , te weten : 4 weken grooten rouw; 4 weken halven rouw; 4 weken ligten rouw; ingaande heden den 12den Junij 1879. De Ópper-Ceremoniemeester, O. Baron van Wassenaer van Catwijck. (Staatsblad n°. 104.) BESLUIT van den 28 sten Mei 1879, tot regeling der wijze waarop de vergelijkende examens , bedoeld in art. 28 der wet van 17 Augustus 1878 (Staatsblad n°. 127), worden afgenomen. Wu WILLEM III, bij de gratie Gods , Koning der Nederlanden, Prins van Oranje-Nassau , Groot-Hertog van Luxemburg, enz. , enz., enz. Op de voordragt van Onzen Minister van Binnenlandsche Zaken , van 20 Januarij 1879, lit. B , afdeeling Onderwijs; Overwegende , dat bij algemeenen maatregel van inwendig bestuur de wijze moet worden geregeld, waarop de vergelijkende examens , bedoeld in art. 28 der wet van 17 Augustus 1878 ( Staatsblad n°. 127), worden afgenomen ; Den Raad van State gehoord (advies van 18 Februarij 1879,n°. 20); Gelet op het nader rapport van Onzen voornoemden Minister, van 26 Mei 1879 , lit. K, afdeeling Onderwijs; Hebben goedgevonden en verstaan te bepalen : Artikel 1. De vergelijkende examens, bedoeld in het tweede lid van art. 28 der wet van 17 Augustus 1878 ( Staatsblad n°. 127), worden afgenomen door den districts-schoolopziener, onder wiens ambtsgebied de te vervullen plaats is opengevallen. Artikel 2. De districts-schoolopziener regelt het plan van het examen in overeenstemming met den aard der school, en doet zich, des geraden achtende, door deskundigen bijstaan. Deze deskundigen genieten , behalve reis- en verblijfkosten naar de derde klasse van het tarief, vastgesteld bij Koninklijk besluit van 15 December 1849 ( Staatsblad n°. 62), vacatiegelden ten bedrage van zes gulden per dag. Deze kosten worden gerekend te behooren tot die, vermeld in art. 44, onder letter h , der wet van 17 Augustus 1878 ( Staatsblad n°. 127). Artikel 3. Zoodra eene plaats is opengevallen, tot welker vervalling een vergelijkend examen moet worden gehouden, worden op de wijze en in den vorm door den districts-schoolopziener te bepalen , alle bevoegden tot deelneming aan het examen door burgemeester en wethouders opgeroepen. De oproeping vermeldt in welke der leervakken, bedoeld in art. 2 ter wet van 17 Augustus 1878 {Staatsblad n°. 127) , onderwijs aan de school gegeven wordt en binnen welken termijn zij, die zich aan het vergelijkend examen wenschen te onderwerpen , zich schriftelijk moeten aanmelden bij het gemeentebestuur, onder overlegging der tot bewijs hunner bevoegdheid, volgens de wet, vereischte stukken. Terstond na het verstrijken van dien termijn zenden burgemeester en wethoudersde ingekomen stukken aanden districts-schoolopziener toe. Artikel 4. De districts-schoolopziener deelt aan hen, wier stukken niet in orde worden bevonden , zijne bedenkingen tegen hunne toelating mede. De belanghebbende heeft een termijn van acht dagen na het ontvangen der kennisgeving om die bedenkingen op te heffen of, zoo hij ze ongegrond acht, door tusschenkomst van den districts-schoolopziener , de beslissing in te roepen van Onzen Minister, die met de uitvoering der wet tot regeling van het lager onderwijs belast is. Artikel 5. De districts-schoolopziener zendt de lijst dergenen die tot deelneming aan het examen worden toegelaten, zoodra zij door hem , zoo noodig met inachtneming der in het voorgaand artikel bedoelde ministeriele beslissing, is vastgesteld, aan burgemeester en wethouders toe. Indien de lijst minder dan drie personen bevat, heeft eene herhaalde oproeping plaats. Heeft de herhaalde oproeping geen gunstig gevolg, zoo kan eene derde oproeping geschieden, ingeval de jaarwedde verhoogd wordt. _ In het tegenovergestelde geval, of indien ook na de derde oproeping zich minder dan drie personen aanmelden , wordt met het examen voortgegaan.
Artikel 6. De districts-schoolopziener bepaalt, nagehouden overleg met burgemeester en wethouders, den dag en de plaats van het examen. Burgemeester en wethouders zorgen voor een geschikt lokaal, ten kost» der gemeente, en geven ten minste acht dagen van te voren aan ieder dergenen, die op de lijst geplaatst zijn, van den dag en de plaats van het examen schriftelijk kennis. Artikel 7. Het examen wordt niet gehouden in het openbaar. Het kan worden bijgewoond door den inspecteur der provincie, den schoolopziener van het arrondissement, de leden der plaatselijke commissie, burgemeester en wethouders, de leden van den raad en den secretaris der gemeente. De schoolopziener noodigt deze autoriteiten schriftelijk uit tegenwoordig te zijn. Artikel 8. Wanneer na eene eerste oproeping minder dan drie candidaten opkomen , wordt met het examen niet voortgegaan en heeft eene nieuwe oproeping plaats. In dat geval zijn het tweede en derde lid van art. 5 toepasselijk. Artikel 9. Het onderzoek loopt over leervakken , gekozen in overeenstemming met den bijzonderen aard der school, aan welke de te \ervullen plaats is opengevallen. Het onderzoek geschiedt schriftelijk en mondeling. Het schriftelijke strekt om de geëxamineerden zoowel uit het wetenschappelijk als uit het paedagogisch oogpunt te leeren kennen in den aard en het gehalte hunner kundigheden en hunner geestelijke ontwikkeling ; het mondelinge inzonderheid om hen te leeren kennen in hunne paedagogische bekwaamheid en hunne persoonlijkheid als onderwijzer. Bij het mondeling onderzoek wordt ieder candidaat afzonderlijk ondervraagd. De vragen zijn in den regel voor allen dezelfde. Artikel 10. Wanneer meer dan twaalf candidaten aan bet examen deelnemen, is de districts-schoolopziener bevoegd, na raadpleging niet de deskundigen die hem bijstaan, te bepalen welke candidaten na afloop van een gedeelte, en wel bij voorkeur van het schriftelijk gedeelte van het onderzoek, niet verder aan het examen zullen deelnemen , met dien verstande, dat het aantal der overblijvenden nimmer mag dalen beneden zes. Moeten deze daarvoor op een nader te bepalen dag terugkomen, zoo genieten zij hiervoor reis- en verblijfkosten naar de vierde klasse van het tarief, vastgesteld bij Koninklijk besluit van 15 December 1849 (Staatsblad n°. 62). De kosten worden gerekend te behooren tot die, vermeld in art. 44 onder letter h der wet van 17 Augustus 1878 (Staatsblad n c . 127). Artikel 11. Van de uitkomsten van het onderzoek van eiken geëxamineerde wordt door den districts-schoolopziener en de deskundigen, die hem bijstaan , voor ieder leervak bijzondere aanteekening gehouden. De wijze , waarop dit geschiedt, wordt door den districts-schoolopziener geregeld. Na afloop van het onderzoek maakt hij , na het gevoelen der deskundigen te hebben ingewonnen, met behulp van zijne en hunne aanteekeningen , de ranglijst op. Op -die ranglijst wordt elk geëxamineerde gebragt naar mate hij bij het examen, genomen in zijn geheel, boven anderen voldaan heeft. Artikel 12. Indien na afloop van het examen de districts-schoolopziener eene nieuwe oproeping noodzakelijk acht, geeft hij hiervan kennis aan den gemeenteraad bij eene beschikking, die met redenen is omkleed. De gemeenteraad kan, indien hij teg'en de beschikking van den districts-schoolopziener bezwaar heeft, daartegen binnen den termijn van veertien dagen na de ontvangst van de kennisgeving bij Onzen voornoemden Minister in verzet komen. Indien de gemeenteraad in de beschikking berust of zijn verzet ongegrond verklaard wordt, geschiedt eene nieuwe oproeping, op de wij/.e ii art. 3 omschreven. Artikel 13. Indien de districts-schoolopziener eene nieuwe oproeping niet noodzakelijk acht, of indien het verzet tegen zijne beschikking gegrond verklaard wordt, maakt hij eene voordragt op van ten hoogste vijf, zoo er drie of vier candidaten aan het examen deelnamen, van ten minste drie personen, en zoo er slechts twee of een geëxamineerd, worden, van twee of een. Hij brengt op die voordragt, voor zooverre zij meer dan één persoon bevat, degenen, die de eersten op de ranglijst staan, doch is bevoegd hunne namen te plaatsen in alphabetisclie orde. Artikel 14. De di. : tricts-schoolopziener zendt de voordragt aan den gemeenteraad in, uiterlijk binnen veertien dagen na den afloop van het examen of in het geval, in art. 12 voorzien, nadat het verzet van den raad is gegrond verklaard. Hij voegt daarbij eene nota v»n inlichtingen omtrent het gedrag, de practische geschiktheid en den dienstijver der voorgedragen onderwijzers. Hij wint die inlichtingen in de eerste plaats in bij den schoolopziener van het arrondissement, waartoe de candidaat behoort.
Artikel 15. Wanneer de benoemde, ten gevolge van een vergelijkend examen, de benoeming niet aanneemt, geven burgemeester en wethouders daarvan onmiddellijk kennis aan den districts-schoolopzieEer, die , zoo hij niet eene nieuwe oproeping wenschelijk acht, de vuordragt uit de andere geëxamineerden aanvult en daarvan binnen acht dagen mededeeling doet aan den gemeenteraad. Indien zoodanige aanvulling bij gebrek aan geëxamineerden niet kan plaats hebben, bepaalt zich de keuze van den gemeenteraad tot een der overige op de voordragt geplaatsten, ten ware de districtsschoolopziener eene nieuwe oproeping noodig acht. Artikel 16. De artt. 1—15 zijn ook toepasselijk op de scholen, bedoeld in het voorlaatste- lid van art. 28 der wet van 17 Augustus 1878 (Staatsblad n°. 127), behoudens de volgende wijzigingen : De kosten, vermeld in het tweede lid van art. 2, komen ten laste van het Rijk. De oproeping, bedoeld in het eerste lid van art. 3, geschiedt door den districts-schoolopziener. De aanmelding, bedoeld in het tweede lid van dat artikel, geschiedt bii den districts-schoolopziener. Het laatste lid van dat artikel vervalt. Het eerste lid van art. 5 vervalt, en de drie eerste woorden van het tweede lid worden vervangen door: » Indien de lijst dergenen, die tot het examen worden toegelaten". Uit het eerste lid van art. 6 vervallen de woorden: » na gehouden overleg met burgemeesteren wethouders" en het tweede lid wordt aldus gelezen : » De districts-schoolopziener zorgt voor een geschikt lokaal, zoo noodig ten koste van het Rijk, en geeft ten minste acht dagen van te voren aan ieder dergenen , die op de lijst geplaatst zijn, van den dag en de plaats van het examen schriftelijk kennis." Uit art. 7 valt de vermelding weg van burgemeester en wethouders , de leden van den raad en den secretaris. De kosten, vermeld in het laatste lid van art. 10, komen ten laste van het Rijk. Art. 12 wordt gelezen als volgt: » Indien na afloop van het examen de districts-schoolopziener eene nieuwe oproeping noodzakelijk acht, gaat hij daartoe over." Uit het eerste lid van art. 13 vervallen de woorden: » of indien het verzet tegen zijne beschikking gegrond verklaard wordt". Het eerste lid van art. 14 wordt gelezen als volgt: » De districts-schoolopziener zendt de voordragt aan Onzen voornoemden Minister uiterlijk binnen veertien dagen na den afloop van het examen." Art. 15 wordt gelezen als volgt: » Wanneer de benoemde, ten gevolge van een vergelijkend examen , de benoeming niet aanneemt, vult de districts-schoolopziener, zoo hij niet eene nieuwe oproeping wenschelijk acht, de voordragt uit de andere geëxamineerden aan. Indien zoodanige aanvulling, bij gebrek aan geëxamineerden, niet kan plaats hebben, bepaalt zich de keuze van Onzen voornoemden Minister tot een der overige op de voordragt geplaatsten." Artikel 17. Geschillen, andere dan die bedoeld in artt. 4 en 12, uit de toepassing van dit besluit oprijzende , worden insgelijks aan de beslissing van Onzen voornoertiden Minister onderworpen. Artikel 18. Dit besluit treedt in werking op het tijdstip voor het in werking treden der wet van 17 Augustus 1878 ( Staatsblad n°. 127) door Ons vast te stellen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan den Raad van State. 's Gravenhage, den 28sten Mei 1879. De Minister van Binnenlandsche Zalen, Kappeyne. WILLEM. Uitgegeven den zevenden Junij 1879. De Minister van Justitie, H. J. S .midt.
---

