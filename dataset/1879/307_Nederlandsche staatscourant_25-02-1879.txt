MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank , op 22 dezer, en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van een en veertig mïllioen twee honderd negentig duizend vijf honderd zeven en negentig gulden vier en veertig cents (f 41,290,597.44). 's Gravenhage, den 24sten Februarij 1879. De Minister voornoemd, Gleichman.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid ; Gezien 'sKonings besluit van 18 Februarij 1879, n°. 3 , luidende: 18 Febr. 1879, Wij WILLEM III, bij de gratie Gods, Koning n°. 3. der Nederlanden, Prins van Oranje-Nassau. — Groot-Hertog van Luxemburg , enz. , enz. , enz, Op de voordragt van Onzen Minister van Waterstaat, Handel en Nijverheid van 14 Februarij 1879, n°. 52, afd. Handel en Nijverheid ; Hebben goedgevonden en verstaan : 1°. Er wordt voor het jaar 187S een Rijkssubsidie van ten hoogste twaalf duizend gulden (f 12,000) uitgeloofd voor de loslating in eene der bovenrivieren van zalmen (salmo salar) in dezer voege : a. Het subsidie strekt in de eerste plaats tot het geven van premien voor zalmen , welke van schubkleed verwisseld hebben, en wordt betaald in reden van twintig gulden (f 20) voor elke honderd zalmen. b. Indien daarna nog een gedeelte van het subsidie beschikbaar blijft, strekt dit voor zalmen , welke de doijerblaas verloren hebben , en wordt betaald in reden van tien gulden voor elke vijf honderd zalmen. Ten aanzien van het subsidie onder 5 vermeld, wordt het volgende bepaald: Voor een getal zalmen minder dan vijf duizend gelijktijdig aangeboden , wordt geen premie gegeven. Voor 't geval het aantal losgelaten zalmen overtreft het aantal waarvoor subsidie kan verleend worden , dan wordt het geheele subsidie toegekend , indien de levering door één persoon of vereeniging ' s geschied, en anders het subsidie verdeeld in reden van het aantal zalmen dat door ieder der mededingers is losgelaten. 2°. De contróle op het aantal, den toestand, het voor zooveel noodig merken en de loslating der zalmen , geschiedt ten genoegen van Onzen Minister van Waterstaat, Handel en Nijverheid. 3". Onze Minister voornoemd bepaalt den termijn binnen welken de aanbiedingen moeten zijn geschied om aanspraak te kunnen geven °P subsidie. Onze Minister van Waterstaat, Handel en Nijverheid is belast met de uitvoering van dit besluit, waarvan afschrift aan de Algemeene Kekenkamer zal gezonden worden. 's Gravenhage, den 18den Februarij 1879. WILLE M. •ö® Minister van Waterstaat, Handel en Nijverheid, Tak van Poortvliet. Brengt ter kennis van belanghebbenden , dat zij die naar een of m eer der subsidien in voormeld Koninklijk besluit genoemd, wenschen mede te dingen, zich vóór 1 April 1879 moeten aanmelden bij het Ministerie van Waterstaat, Handel en Nijverheid, met op gezegeld Papier geschreven opgave van het aantal door hen los te laten zalmen ,
van eene of van beide der in gemeld besluit bedoelde soorten, en van de plaats en den tijd der loslating. 's Gravenhage, 22 Februarij 1879. Voor den Minister, De Secretaris-Generaal, Boogaard. Bij beschikking van 22 Februarij 1879, n°. 183, afd. Handel en Nijverheid, is aan de Leidsche Stoombootmaatschappij » de Volharding", gevestigd te Leiden, tot wederopzegging, vergunning Yerleend voor eene stoombootdienst tot vervoer van personen, goederen en vee tusschen Gouda en Amsterdam
---

NIET- OFFICIEEL GEDEELTE. BINNENLAND.
In de zitting der Tweede Kamer van heden 24 Februarij is medegedeeld : A. dat zijn ingekomen : eene Koninklijke boodschap, ten geleide van een wetsontwerp tot vaststelling van een Wetboek van Strafregt; eene missive van den Minister van Oorlog, ten geleide van eene nota van inlichtingen nopens het adres van B. Scholten te Avereest. B. dat door de afdeelingen zijn benoemd tot rapporteurs: voor het wetsontwerp: vaststelling van buitengewone maatregelen tegen besmettelijke ziekten , de heeren : Oorver Hooft, Rombach (voorzitter), Borret, Idzerda en van der Kaay; voor het wetsontwerp: heffing van regten wegens de verrigtingen van den burgerlijken stand, de heeren: Oorver Hooft (voorzitter), de Jong, van der Feltz, van de Werk en van Gennep; voor het wetsontwerp: credieten ten behoeve van tot afgesloten dienstjaren behoorende onverevende vorderingen ten laste der begrooting van Nederlandsch-Indie voor 1879, de heeren: Oorver Hooft, de Jong, Gevers Deynoot(voorzitter) , van Eek en van Gennep; voor de wetsontwerpen : goedkeuring der bepaling van een nieuwen termijn voor de voltooijing van het Noordzeekanaal en uitstel van terugbetaling van door den Staat aan de Amsterdamsche Kanaalmaatschappij ter leen verstrekte gelden en goedkeuring van de dading met de gemeente Amsterdam gesloten omtrent het saldo der voormalige weeskamer aldaar en omtrent de uitkeering der bijdragen , door die gemeente voor den aanleg en de voltooijing van het Noordzeekanaal toegezegd, de heeren: Sandberg, van Kerkwijk, van Delden (voorzitter) van Houten en Froger; Daarna zijn behandeld de volgende wetsontwerpen : I. verandering der grens tusschen de gemeenten Stad-Almelo en Ambt-Almelo. Aan de algemeene beraadslagingen namen deel de heeren Oorver Hooft, Schimmelpenninck van der Oye, van der Linden, Insinger , Sickesz, van der Feltz en de Minister van Binnenlandsche.Zaken. De artikelen 1 en 2, 4 tot II werden zonder discussie en zonder hoofdelijke stemming goedgekeurd. Art. 3 werd , na eeue woordenwisseling tusschen den heer Oorver Hooft en den Minister van Binnenlancscbe Zaken , met 47 tegen 12 stemmen aangenomen. Het wetsontwerp werd met 40 tegen 19 stemmen aangenomen. Tegen hebben gestemd de heeren Lambrechts, Oldenhuis Gratama, Schepel, Insinger, Barge, van der Feltz, Haffmans, de Jonge, de Casembroot, Schimmelpenninck van der Oye, Schimmelpenninck, Kerens de Wijlre, Wintgens, Teding van Berkhout, Bichon van IJsselmonde, Oorver Hooft, Heydenrijck, Luyben en van der Schrieck. II. Verandering der grens tusschen de gemeenten Goor en Markelo. De heer van Gennep bragt op een dit wetsontwerp betreffend verzoekschrift verslag uit, met welks conclusie de Kamer zich vereenigde. De Regering bragt eenige wijzigingen in het wetsontwerp, hierin bestaande, dat: 1°. in de artikelen 2, 6 en 7, in plaats van: 1 Januarij 1879, gelezen werd: 1 Mei 1879 ; 2°. artikel 5 aldus zou luiden: » De opcenten op de grond! elasting worden, voor zoo veel het grondgebied betreft, hetwelk van de eene gemeente naar de andere overgaat, over het jaar 1879 geheven ten behoeve van de gemeente waartoe het thans behoort. Van de zuivere opbrengst dier opcenten worden 8 / ls uitgekeerd aan de gemeente waartoe het gebied behoort."
Het wetsontwerp werd zonder beraadslaging, met 57 tegen eene stem , die van den heer Schepel, aangenomen. De Kamer zal morgen hare werkzaamheden voortzetten. Op voorstel des Voorzitters is bepaald, dat, na afloop der beraadslaging over het wetsontwerp tot wijziging van sommige bepalingen der wet van 28 April 1876 (Staatsblad n°. 102) tot regeling van het hooger onderwijs, in behandeling zullen komen de navolgende wetsontwerpen : dat tot nadere wijziging der wet van 1851 tot regeling der militaire pensioenen bij de zeemagt; dat houdende wijziging der regeling van kosten in burgerlijke zaken. Blijkens een bij het Departement van Marine ontvangen telegram is de oefeningsdivisie, onder bevel van den kapitein ter zee W. B. F. Escher, den 19den dezer te Analaboe aangekomen. Aan boord der schepen was alles wel. Blijkens berigt van den consul der Nederlanden op Malta, dd. 14 dezer, heeft de gouverneur van dat eiland bij circulaire, dd. 12 daar te voren, bekend gemaakt dat schepen, komende uit havens van het Turksche Rijk, Montenegro en het regentschap Tripoli, onderworpen zullen worden aan eene quarantaine van 21 dagen, in te gaan v.-k de ontsmetting van het schip. Schepen komende uit de havens van Griekenland, Egypte, het regentschap Tunis, zullen tot nader order mede aan quarantaine onderworpen zijn. Schepen die het Suez-kanaal passeren, zonder havens aan te doen, zullen vrijelijk toegelaten worden. In het jaar 1877 werd door de Italiaansche Regering een prijs van 3000 francs uitgeloofd voor de beste verhandeling, betreffende de verbeteringen die zijn aan te brengen in het kweeken van citroen- en oranjeboomen, en inzonderheid over de middelen tot beteugeling van de ziekten in die gewassen. Nadat, volgens het oordeel der jury, geen der ingekomen antwoorden der bekrooning waardig was gekeurd, is, mede op voorstel der jury, bij besluit van den Minister van Landbouw, Nijverheid en Handel, van 9 December 1879 , op nieuw dezelfde prijsvraag uitgeschreven, waarvan de inhoud, op verzoek van den Italiaanschen gezant te 's Gravenhage, aan belanghebbenden in Nederland wordt bekend gemaakt. De tekst van bovengenoemd besluit luidt in hoofdzaak als volgt: Art. 1. Een prijs van 3000 francs zal worden toegewezen aan den schrijver van de beste en meest volledige monographie over de zamenstelling, de levensfunctie,n en de ziekten van citroen- en oranjeboomen, of van d» verscheidenheden van het geslacht » Gitrus" en aanverwante soorten. Het werk moet bevatten een aantal nieuwe onderzoekingen en proefnemingen , waardoor de kennis van het onderwerp wordt vermeerderd en een wetenschappelijke grondslag wordt aangegeven ter verbetering van de cultuur dier gewassen en de genezing hunner ziekten. Art. 2. Als termijn van inzending der antwoorden is bepaald de geheele maand Mei 1881. Ter mededinging worden toegelaten de verhandelingen zoowel van landgenooten als van vreemdelingen. De verhandelingen moeten geschreven zijn in de Italiaansche taal, of, zoo zij in eene andere taal zijn opgesteld, van eene Italiaansche vertaling vergezeld zijn. Zij moeten worden ingezonden aan het Ministerie van Landbouw , Nijverheid en Handel, voorzien van het opschrift: Concorso al premin per la miglior memoria sul genere Citrus, terwijl zij voorts als onderscheiiiingsteeken moeten voorzien zijn van een spreuk of motto,eveneens op een verzegeld briefje gesteld , waarin naam en adres van den schrijver worden vermeld. Art. 3. Het oordeel over de ingekomen antwoorden zal binnen 10 maanden na het sluiten van den termijn van inzending worden bekend gemaakt door de commissie, daartoe benoemd bij het Koninklijk besluit van 14 Februarij 1877, n°. 3684. Het verzegelde briefje, voorzien van de spreuk, tevens voorkomende op de bekroonde verhandeling, zal geopend worden , terwijl alle briefjes, belit orende bij niet bekroonde stukken, ongeopend zullen worden verbrand. De letterkundige eigendom der ter mededinging aangeboden verhandelingen verblijft aan de schrijvers. De bekroonde verhandeling zal geheel of gedeeltelijk kunnen worden opgenomen in de Annali di Agricoltura, uitgegeven van wege het Ministerie van Landbouw, Nijverheid en Handel.
---

OFFICIEEL GEDEELTE.
Bij Koninklijk besluit van 22 Februarij 1879, n°. 13, is de regtstreeksche ontvangst van het kaaigeld voor het gebruik door de zeevaart van de Rijkskaai langs de zuidwestzijde der Spoorweghaven en de zuidzijde der Koningshaven te Rotterdam, waarvan het tarief is vastgesteld bij Zijner Majesteits besluit van 7 Februarij 1879, n°. 15, j voorloopig opgedragen aan den ontvanger der invoerregten en accijnsen j te Rotterdam.
---

MINISTERIE VAN MARINE.
De 1ste luitenant der mariniers J. A. H. Jockin, van het eskader uit Oost-Indie den 18den dezer in Nederland teruggekeerd, is met dien datum ter beschikking gesteld van den kommandant van het corps mariniers.
---

