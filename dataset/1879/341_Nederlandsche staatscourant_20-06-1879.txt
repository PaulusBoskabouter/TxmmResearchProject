OFFICIEEL GEDEELTE. (Staatsblad no. 105.) BESLUIT van den 28sten Mei 1879, tottaststelling der regelen voor de Rijkskweekscholen voor de onderwijzers en onderwijzeressen, bedoeld in art. 24 der wet van 17 Augustus 1878 (Staatsblad no. 127).
Wij WILLEM III, bij de gratie Gods, Koning der Nederlanden , Prins van Obanje-Nassau, Groot-Hertog van Luxemburg , enz., enz., enz. Op de voordragt van Onzen Minister van Binnenlandsche Zaken, van 9 Januarij 1879, lit. Iv, afdeeling Onderwijs; Overwegende, dat volgens art. 12 der wet van 17 Augustus 1878 (Staatsblad n*. 127), de inrigting der kweekscholen voor onderwijzers en onderwijzeressen, van Rijkswege op te rigten en te onderhouden, bij algemeenen maatregel van inwendig bestuur moet worden geregeld; dat het raadzaam is zich bij die regeling aanvankelijk te bepalen tot de kweekscholen voor de onderwijzers en onderwijzeressen, bedoeld in art. 24 van voorschreven wet; Den Raad van State gehoord (advies van 18 Februarij 1879, n°. 19); Gelet op het nader rapport van Onzen voornoemden Minister, van 2(5 Mei 1879, lit. M, afdeeling Onderwijs; Hebben goedgevonden en verstaan: 1°. vast te stellen de Regelen voor de Rijkskweekscholen voor de onderwijzers en onderwijzeressen, bedoeld in art. 24 der wet van 17 Augustus 1878 ( Staatsblad n°. 127), zooals die bij dit besluit zijn gevoegd ; 2°. te bepalen, dat dit besluit zal in werking treden op het tijdstip voor het in werking treden der wet van 17 Augustus 1878 ( Staatsblad n°. 127) door Ons vast te stellen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan den Raad van State. Het Loo, den 28sten Mei 1879. WILLEM. De Minister van Binnenlandsche Zaken, Kappeyne. Uitgegeven den zevenden Junij 1879. De Minister tan Justitie, H. J. Smidt. REGELEN voor de Rijkskweekscholen voor de onderwijzers en onderwijzeressen, bedoeld in art. 24 der wet van 17 Augustus 1878 ( Staatsblad n°. 127). § 1. Algemeene bepalingen. Artikel 1. Er zijn kweekscholen voor onderwijzers en voor onderwijzeressen. Artikel 2. De kweekscholen hebben een vierjarigen cursus en vier klassen. In elke klasse zijn, zooveel mogelijk, twintig kweekelingen. Artikel 3. Bij iedere kweekschool is eene lagere school, leerschool genaamd , waar de kweekelingen zich in het onderwijzen kunnen oefenen. Artikel 4. De mannelijke kweekelingen worden gehuisvest en verpleegd bij ingezetenen der gemeente , waar de kweekschool gevestigd is, de vrouwelijke kweekelingen in het gebouw der kweekschool. Artikel 5. Het schooljaar vangt aan den eersten Maandag in September. Er zijn jaarlijks drie vacantien: de eerste van Woensdag vóór tot Donderdag na Paschen; de tweede gedurende de laatste zes weken vóór den eersten Maandag in September; de derde van 24 December tot 3 Januarij. § 2. Van het onderwijzend personeel. Artikel 6. Aan het hoofd van elke kweekschool voor onderwijzers staat een directeur. Aan het hoofd van elke kweekschool voor onderwijzeressen staat eene directrice. Artikel 7. De directeur en de directrice houden toezigt op het gedrag der kweekelingen, zoo in als buiten de lessen. Zij zorgen dat de kweekelingen hunne godsdienstpligten getrouw nakomen en het godsdienstonderwijs bijwonen van de leeraren welke de ouders of voogden daarvoor aanwijzen. Zij regelen een en ander voor die kweekelingen, wier ouders of voogden dit aan hen overlaten. Zii zorgen dat het onderwijs geregeld volgens de voorschriften gegeven "^ordt. Zij verschaffen aan Omen voornoemden Minister, aan den inspecteur, den districts- en den arrondissements-schoolopziener alle verlangde inlichtingen
betreffende de kweekschool en geven aan den districtsschoolopziener onmiddellijk kennis van alles wat voorziening vereischt. Zij zenden vóór 1 November van elk jaar aan den districts-schoolopziener een beredeneerd verslag van den toestand der kweekschool gedurende het afgeloopen schooljaar. Zij geven bij tijds aan den districtsschoolopziener kennis van de te houden vergaderingen en examens. Zij houden in duplo een register, waarin bij het einde van December, Maart en Junij eene beoordeeling der kweekelingen, ten opzigte van gedrag, vlijt en vorderingen bij de verschillende lessen, wordt opgeteekend. De beoordeeling wordt uitgedrukt door een der volgende woorden, welke ter bekorting met het daarnaast geplaatste cijfer worden aangeduid: uitmuntend 10; even voldoende 5 ; zeer goed 9; onvoldoende 4; goed 8 ; zeer onvoldoende 3; ruim voldoende 7; gering 2 ; voldoende 6 ; zeer gering 1. Van deze twee registers is een bestemd voor den districts-schoolopziener. Telkens vóór het einde der drie maanden zendt deze zijn register ter invulling terug. De directeur zorgt voor eene goede keuze van ingezetenen bij wie de kweekelingen kunnen worden gehuisvest en ziet toe dat de kweekelingen daar behoorlijk behandeld worden. De directrice, die verpligt is in het gebouw der kweekschool te wonen , is belast met het toezigt over de huishouding. Artikel 8. Aan elke kweekschool voor onderwijzers zijn, behalve den directeur, ten minste vier onderwijzers. Aan elke kweekschool voor onderwijzeressen zijn, behalve de directrice , ten minste vier onderwijzeressen. Artikel 9. De directeur, directrice, onderwijzers en onderwijzeressen der kweekscholen worden door Ons benoemd, geschorst en ontslagen. Zij genieten uit 's Rijks kas eene jaarwedde. Zij bekleeden geene ambten of bedieningen, drijven geen handel, noch oefenen eenige nering of beroep uit, zonder Onze toestemming. Artikel 10. Onze voornoemde Minister wijst den onderwijzer aan, die , bij afwezigheid of ontstentenis van den directeur , dezen vervangt. Artikel 11. De onderwijzers der kweekschool gedragen zich, als zoodanig, naar de voorschriften van den directeur, behoudens beroep op Onzen voornoemden Minister. Zij zijn verpligt, ook buiten de lesuren , den directeur in het toezigt op de kweekelingen behulpzaam te zijn. Artikel 12. Voor eene afwezigheid van één tot drie dagen', uitgezonderd in geval van ziekte, behoeft een onderwijzer de toestemming van den directeur; voor eene afwezigheid van vier tot zes dagen, die van den districts-schoolopziener; voor eene langere afwezigheid die van Onzen voornoemden Minister. De laatste twee bepalingen gelden ook voor den directeur. Artikel 13. Bij afwezigheid of ontstentenis van een onderwijzer nemen de overige, volgens aanwijzing van den directeur, de lessen waar. Artikel 14. Eene vergadering van directeur en onderwijzers heeft plaats, zoo dikwijls de directeur dit bepaalt, of hij hiertoe door ten minste drie onderwijzers schriftelijk wordt ui tg enoodigd. Artikel 15. De vergadering van directeur en onderwijzers benoemt voor elk schooljaar een der leden tot secretaris. Artikel 16. Jaarlijks vóór 1 Mei wordt in eene vergadering van directeur en onderwijzers het programma voor het volgend schooljaar opgemaakt. De directeur zendt het vóór 15 Mei aan den districts-schoolopziener, die het, onder bijvoeging van zijne op-of aanmerkingen, vóór 1 Junij aan de goedkeuring van Onzen voornoemden Minister onderwerpt. Dit programma vermeldt het aantal uren wekelijks voor elk vak bestemd, de namen der onderwijzers voor elk vak in elke klasse, de te gebruiken boeken en den omvang van het onderwijs in de verschillende vakken in elke klasse. De rooster der lesuren wordt door den directeur vastgesteld. Artikel 17. De zorg voor de leermiddelen is, onder toezigt van den directeur, opgedragen aan den onderwijzer, die ze bij zijne lessen gebruikt. Geene aankoopen of bestellingen geschieden dan door den directeur of met zijne toestemming. Artikel 18. Jaarlijks vóór 1 Mei wordt door den directeur eene begrooting van kosten der inrigting gedurende het volgend burgerlijk jaar opgemaakt en aan den districts-schoolopziener gezonden, die ze vóór 15 Mei, onder bijvoeging van zijne op- of aanmerkingen, aan de goedkeuring van Onzen voornoemden Minister onderwerpt. Artikel 19. De artikelen 10 tot 18 gelden ook voor het onderwijzend personeel eener kweekschool voor onderwijzeressen. § 3. Van de kweekelingen. Artikel 20. Jaarlijks' vóór 1 Mei doet de directeur, door middel van de nieuwsbladen , eene oproeping van hen, die bij den aanvang van het
eerstvolgend schooljaar als kweekeling aan de kweekschool wenschen geplaatst te worden. Artikel 21. De candidaten melden zich aan bij den directeur met overlegging van hunne geboorte-acte. Artikel 22. De candidaten moeten op 1 September vóór den aanvang van het schooljaar hun 15de jaar ingetreden zijn en hun 17de jaar nog niet volbragt hebben. Artikel 23. Het examen heeft plaats onmiddellijk na den aanvang der tweede vacantie in art. 5 vermeld. Artikel 24. Vóór den aanvang van het examen worden de candidaten gekeurd. Zij, die blijken voor het. onderwijs ligchamelijk onge•schikt te zijn, worden niet tot het examen toegelaten. Artikel 25. Het examen wordt afgenomen door den directeur en de onderwijzers, volgens een door hen opgemaakt programma, dat, door tusschenkomst van den districts-schoolopziener, aan de goedkeuring van Onzen voornoemden Minister wordt onderworpen. Artikel 26. Het in het voorgaand artikel bedoeld programma en de wijzigingen daarin te brengen worden ten minste zes maanden vóór den aanvang van liet examen, door plaatsing in de Nederlandsche Staatscourant , ter kennis van belanghebbenden gebragt. Artikel 27. Bedraagt het aantal dergenen die aan het examen voldaan hebben meer dan twintig, dan worden door den directeur die twintig ter benoeming voorgedragen, welke de meeste blijken van bekwaamheid en aanleg gegeven hebben. Bij gelijke bekwaamheid en aanleg genieten diegenen de voorkeur, welke zelf in de kosten van huisvesting en verpleging willen voorzien. De kweekelingen worden benoemd door Onzen voornoemden Minister. Artikel 28. De artikelen 20 , 21, 22, 23 , 25 , 26 en 27 zijn ook van toepassing op kweekscholen voor onderwijzeressen. De vrouwelijke kweekelingen leggen bij hare aanmelding volgens art. 21 een getuigschrift van haar geneesheer over, waarbij deze verklaart dat zij voor het onderwijs ligchamelijk geschikt zijn. De kosten, bedoeld in liet 2de lid van art. 27 , worden voor eene vrouwelijke kweekeling op f 300 gesteld. Artikel 29. Aan elke kweekschool wordt onderwijs gegeven in: i°. de vakken, vermeld in art. 2 der wet van 17 Augustus 1878 (Staatsblad n°. 127) onder a — i, l—q en s; 2°. de theorie van onderwijs en opvoeding. Aan de kweekscholen voor onderwijzers bovendien in: de landbouwkunde en lut bespelen van de viool of de piano. Aan de kweekscholen voor onderwijzeressen bovendien in: de nuttige en fraaije handwerken en het bespelen van de piano. Artikel 30. Onze voornoemde Minister is bevoegd van het geven van onderwijs in een of meer der vakken, in het voorgaand artikel vermeld onder l, m, n en r , tijdelijk vrijstelling te verleenen. Artikel 31. Huisvestingen verpleging, boeken en leermiddelen worden aan de kweekelingen van 's Rijkswege kosteloos verstrekt. De directeur wijst de ingezetenen aan, bij wie de kweekelingen gehuisvest worden. Met goedkeuring van den directeur of de directrice kunnen kweekelingen, wier ouders of voogden in de gemeente wonen waar de kweekschool gevestigd is, bij dezen blijven inwonen. Artikel 32. De kweekelingen gedragen zich, zoo in als buiten de lessen, naar de voorschriften van den directeur. Artikel 33. Acht de directeur de verwijdering van een kweekeling noodig, dan doet hij een daartoe strekkend voorstel in de vergadering van directeur en onderwijzers. Het met redenen omkleed besluit der vergadering wordt door den directeur aan den districts-schoolopziener gezonden, die het, vergezeld van zijn advies, aan de goedkeuring van Onzen voornoemden Minister onderwerpt. Artikel 34. Jaarlijks vóór het begin der tweede vacantie, in art. 5 vermeld, wordt in eene vergadering van directeur en onderwijzers bepaald wie tot eene hoogere klasse worden bevorderd. Artikel 35. De artt. 32, 33 en 34 zijn ook van toepassing op kweekscholen voor onderwijzeressen. § 4. Van de leerschool. Artikel 36. De leerschool bij eene Rijkskweekschool wordt van Rijkswege opgerigt en onderhouden. Artikel 37. Aan de leerschool wordt ten minste onderwijs gegeven in de vakken, vermeld in art. 2 der wet van 17 Augustus 1878 (Staatsblad n°. 127) onder a—A, q en s. Artikel 38. De leerschool is steeds toegankelijk voor den directeur of de directrice der kweekschool. Artikel 39. Het hoofd der leerschool zorgt in overleg met den directeur of de directrice, dat de kweekelingen behoorlijk gelegenheid hebben zich in het onderwijzen te oefenen. Bij verschil hierover beslist de districts-schoolopziener. Behoort bij Koninklijk besluit van 28 Mei 1879, n°. 33 (Staatsblad n = . 105). Mij bekend, De Minister van Binnenlandsche Zalen, Kappeyne. [Herplaatsing wegens misstelling in het uitgegeven Staatsblad.]
---

