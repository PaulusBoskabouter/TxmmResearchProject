OFFICIEEL GEDEELTE.
Bij besluit van den 14den Maart 1879 , n°. 15, heeft Zijne Majesteit jhr. mr. A. L. E. de Stuers , thans raad van legatie bij het gezantschap te Berlyn, met den lsten April aanstaande , in dezelfde hoedanigheid overgeplaatst bij dat te Parys. Bij Koninklijk besluit van 15 Maart 1879, n°. 1, is het aan J. Muller, burgemeester van Valkenburg, verleend eervol ontslag als secretaris dier gemeente bekrachtigd. Bij Koninklijk besluit van 15 Maart 1879, is, met ingang van 1 April 1879, aan jhr. J. K. Yegelin van Claerbergen, op zijn verzoek , eervol ontslag verleend als burgemeester der gemeente Westzaan en tot die betrekking benoemd P. B. J. Ferf, secretaris der gemeente Wormerveer. Bij Koninklijk besluit van 15 Maart 1879, n°. 5 , is aan A. C. J. F. Bouwmeester, op zijn verzoek, met ingang van 1 April a. s., eervol ontslag verleend als burgemeester van Aduard.
---

MINISTERIE VAN MARINE.
De luitenants ter zee der 1ste en 2de klasse F. J. P. M. Mulder en J. Lastdrager, van het eskader in Oost-Indie in Nederland teruggekeerd , zijn op non-activiteit gesteld.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank, op 15 dezer, en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van een en veertig millioen drie honderd twee en zeventig duizend zes honderd zes en zeventig gulden zeven en twintig cents (f 4i,372,676.27). *s Gravenhage, den 17den Maart 1879. De Minister voornoemd, Gleichman. De Minister van Finantien maakt bekend, dat bij hem ontvangen is een muntbiljet groot f 10, door een onbekende, onder de letters N. N. (postmerk Amersfoort van 15 dezer), tot voldoening van te min betaalde successieregten ingezonden. 's Gravenhage, den 17den Maart 1879. De Minister voornoemd, Gleichman. De gewone audientie van den Minister van Finantien zal aanstaanden Donderdag, den 20sten dezer, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 20sten Maart aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid brengt ter kennis van belanghebbenden: 1. Ter opleiding tot de betrekking van telegrafist der tweede klasse bij den Rijkstelegraaf kunnen, na vergelijkend onderzoek, in de maand Augustus aanstaande, leerlingen worden toegelaten, aanvankelijk op een daggeld van één gulden. 2. Deze leerlingen kunnen, na voldoende blijken van geschiktheid gegeven te hebben, dingen naar de betrekking van telegrafist der tweede klasse, waaraan aanvankelijk eene jaarwedde van negen honderd gulden is verbonden. 3. Zij, die zich aan het sub 1 bedoelde onderzoek wenschen te onderwerpen, moeten zich vóór of op 31 Julij e. k. bij het Departement van Waterstaat, Handel en Nijverheid daartoe aanmelden, door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten worden overgelegd bewijsstukken , ten blijke dat de candidaat is: «■ Nederlander, geboren in een der jaren 1854 tot 1861 ingesloten; b. onberispelijk van gedrag, volgens verklaring, na 1 Mei 1879 afgegeven door het bestuur der gemeente, waar de woonplaats van ^en candidaat is gevestigd. 4. Het vergelijkend onderzoek, bedoeld sub 1 hierboven, zt»\worden gehouden in de maand Augustus eerstkomende in een nader aan te "lijzen locaal te 's Gravenhage.
5. Het vergelijkend onderzoek strekt zich uit over de volgende bekwaamheden : a. het vlug schrijven van net en duidelijk schrift; b. de Nederlandsche taal; het leveren van een opstel van deugdelijken inhoud, goeden stijl en vrij van taalfouten, over een nader op te geven onderwerp; c. de Fransche, Hoogduitsche en Engelsche talen; de candidaten behooren hunne gedachten daarin zonder moeite te kunnen uitdrukken en, in ieder dier talen , prozastukken uit het Nederlandsch te kunnen overbrengen , zonder taalfouten; ook moeten zij verklaring weten te geven van de voornaamste taalregels; d. de beginselen der cijferkunst, met inbegrip van de leer der evenredigheden , die der gewone en tiendeelige breuken, en de kennis van het tientallig stelsel van maten en gewigten ; e. de beginselen der stelkunst, tot en met de vergelijkingen van den eersten graad met één of meer onbekenden, en de vierkantsvergelijkingen met één onbekende; ƒ. de beginselen der meetkunst, tot en met de voornaamste eigenschappen en inhoudsberekening der vlakken ; g. de eerste gronden van het lijnteekenen; li. de aardrijkskunde, wat betreft kennis van de ligging der staten en der voornaamste steden. In de vakken onder d , e en f vermeld, behooren de candidaten de verkregen kennis dienstbaar te kunnen maken aan het vaardig en juist oplossen van weinig ingewikkelde vraagstukken. 6. Vooi personen , die het getuigschrift hebben verkregen van goed afgelegd eindexamen voor de hoogere burgerscholen met vijfjarigen cursus , vermeld in art. 57 der wet van 2 Mei 1863 (Staatsblad n'. 50), en , volgens dat getuigschrift, voldoende bekwaam zijn in de vakken, die bij de Telegrafie voornamelijk in aanmerking komen , te weten: talen, wis- en aardrijkskunde, bepaalt zich het onderzoek tot het sub letter a van punt 5 genoemde. Bij voldoening hierin worden zij op de lijst der voor toelating als leerling-telegrafist geschikt bevonden candidaten bovenaan geplaatst. Zoo er meer van deze candidaten dan te vervullen plaatsen zijn , worden bij voorkeur zij toegelaten, die het gunstigste getuigschrift bezitten in de vakken, welke bij de Telegrafie voornamelijk in aanmerking komen, en die het beste schrift kunnen leveren. 7. De candidaten behooren te zijn van een gezond ligchaamsgestel, zonder gebreken, en bepaaldelijk in het bezit van goede gezigts- en gehoororganen. In hoever die vereischten aanwezig zijn, wordt onderzocht door een van Rijkswege aan te wijzen geneeskundige. 8. Zij, die bij het onderzoek in September 1878 niet voldeden, zullen, indien door hen ook het in Augustus 1879 te houden examen met ongunstigen uitslag wordt afgelegd, later niet meer worden toegelaten. 's Gravenhage, 13 Maart 1879. Tak van P oortvliet. Bij beschikking van 15 Maart 1879 , lit. I, afdeeling Handel en Nijverheid , is aan W. Defais , te 's Hertogenbosch , tot wederopzegging , vergunning verleend voor eene stoombootdienst tot vervoer van personen , goederen en vee , alsmede tot het slepen van schepen tusschen 's Hertogenbosch en Roermond.
---

NIET- OFFICIEEL GEDEELTE. BINNENLAND.
Blijkens een bij het Departement van Koloniën ontvangen telegram van den Gouverneur-Generaal van Nederlandsch Indie dd. 16 Maart worden de troepen, die in de XXII Moekim gelegerd zijn, nog steeds door de weersgesteldheid verhinderd om de operatien uit te voeren, die na de vermeestering van Moentassih en de onderwerping van Habieb Abdul Rachman en Toekoe Moeda Bait nog noodig zijn geacht tot fnuiking van het verzet der vijandige hoofden in Atjeh, die zich in den laatsten tijd vooral in de XXVI Moekim vereenigd hebben. Ten gevolge van de aanhoudende regens en overstroomingen stond het terrein nog gedeeltelijk onder water of was het voor de artillerie te drassig. Men heeft er zich dus toe moeten bepalen verkenningen te doen en aan de verbetering der wegen te werken. De gezondheidstoestand der troepen in de XXII Moekim wordt niet ongunstig genoemd. Een gedeelte der rijkssieraden van de vroegere sultans van Atjeh is door Toekoe Moeda Bait aan onze autoriteiten ter hand gesteld. In de onderhoorigheden heerscht rust. In de zitting van de Tweede Kamer der Staten-Generaal van heden (17 Maart) is medegedeeld. A. dat zijn ingekomen: 1°. Koninklijk besluit van den lOden dezer, houdende benoeming
■van den heer O. van Rees tot Minister van Koloniën en ontheffing van den Minister van Marine van het tijdelijk beheer van het Departe» ment van Koloniën ; 2°. een brief van den heer van Rees, houdende kennisgeving, dat hij door het aanvaarden van zijne benoeming tot Minister van Koloniën, heeft opgehouden lid der Kamer te zijn; 3". • Ie volgende wetsontwerpen : bepalingen omtrent de handels- en fabriekmerken ; nadere voorzieningen nopens de liquidatie van het beheer der voormalige wees- en momboirkamers ; toestaan van credieten ten laste der Indische begrooting voor 1879; B. dat door de afdeelingen zijn benoemd tot rapporteurs voor de wetsontwerpen : onteigening ten behoeve der verbetering van de haven te Stellendam; onteigening ten behoeve der verbreeding van de Dordtsche Kil; intrekking van den termijn voor de herziening van den aanslag der beetwortelsuikerfabrikanten wegens den accijns op de binnenlandsche suiker: de heeren: Sandberg (voorzitter), van Kerkwijk, Borret, Hingst en Bredius; voor de wetsontwerpen: goedkeuring van eenige bepalingen der overeenkomst van 27 September 1878 met Brazilië tot vaststelling van de regten, voorregten en vrijdommen van de wederzijdsche consuls. goedkeuring van eenige artikelen der overeenkomst van 23 Mei 1878 met de Vereenigde Staten van Noord-Amerika tot vaststelling van de regten, voorregten en vrijdommen van de wederzijdsche consuls; goedkeuring der overeenkomst van 26 Julij 1878 met Brazilië tot wederzijdsche bescherming van fabriek- en handelsmerken, de heeren: Cremers (voorzitter), Schimmelpenninck van der Oye, de Bruyn Kops, Heydenrijck en Bichon van IJsselmonde ; voor de wetsontwerpen: vereeniging der gemeenten Almkerk en Emmikhoven ; verandering der grens tusschen de gemeenten Wonseradeel en Workum; wettelijke regeling der tienjarige algemeene volkstellingen; verhooging van hoofdstuk VI der Staatsbegrooting voor 1879, en vermindering van hoofdstuk VI der Staatsbegrooting voor 1878; de heeren: Röell (Voorzitter), Bergsma, van der Feltz, Idzerda en van Stolk; voor het voorstel van den heer Godefroi c. s., tot wijziging van het Reglement van Orde voor de behandeling van het ontwerp van een nieuw Wetboek van Strafregt, de heeren: van Naamen van Eemnes, Rutgers van Rozenburg, Mackay, Sickesz en van der Linden (Voorzitter); Daarna zijn behandeld de navolgende wetsontwerpen: 1°. Het wetsontwerp tot verhooging van het Ilde hoofdstuk der Staatsbegrooting voor het dienstjaar 1878; 2°. Het wetsontwerp tot wijziging van hoofdstuk VIT B der Staatsbegrooting voor hetzelfde dienstjaar. Over beide wetsontwerpen gaf de Minister van Finantien de in de verslagen gevraagde inlichtingen. Beide werden aangenomen; het eerst vermelde met 51 tegen 5 stemmen. Tegen hebben gestemd de heeren: Sandberg, de Ruiter Zylker, van Kerkwijk , van der Feltz en Fransen van de Putte ; het tweede met 49 tegen 7 stemmen; Tegen hebben gestemd de heeren: Fransen van de Putte, Teding van Berkhout, de Raiter Zylker, Rombach, de Jong, van Kerkwijk en Mackay; 3°. Het wetsontwerp tot herziening van de belastbare opbrengst der ongebouwde eigendommen. Aan de algemeene beraadslagingen namen deel de heeren : Vening Meinesz , Saaymans Vader , de Jong en Corver Hooft. Deze beraadslagingen zullen morgen worden voortgezet. De heer de Vos van Steenwijk heeft, namens de Commissie voorde Verzoekschriften, verslag uitgebragt op een adres van den heer dr. E. H. v,on Baumhauer betreffende zijn wachtgeld. De Vergadering vereenigde zich met de conclusie van het verslag tot nederlegging van het adres ter griffie, en nam met 31 tegen 18 stemmen aan het voorstel van den heer van Eek om het ook tot het bekomen van inlichtingen te verzenden aan den Minister van Waterstaat, Handel en Nijverheid, over welk voorstel de heeren van Eek , de Vos van Steenwijk en van Kerkwijk het woord voerden.
---

