OFFICIEEL GEDEELTE.
23 Junij 1879, Wij WILLEM III, bij de gratie Gods, Koning n°. 34. dee Nederlanden, Prins van Oranje-Nassau. j — Groot-Hertog van Luxemburg , enz. . enz. , enz. Op de voordragt van Onzen Minister van Waterstaat. Handel en Nijverheid van 19 Junij 1879, lit. A, afdeeling Handel en Nijverheid; Gelet op het Koninklijk besluit van 9 November 1851 , ( Staatsblad n°. 142) tot vaststelling van een reglement, bevattende algemeene bepalingen , betreffende de kamers van koophandel en fabrieken , alsmede op de Koninklijke besluiten van 16 Februarij 1854 ( Staatsblad n°. 13), 11 Augustu» 1859 (Staatsblad n°. 80) en 12 Julij 1873 ( Staatsblad n°. 108); Hebben goedgevonden en verstaan : Art. 1. In de gemeente Purmerende wordt met 1 Augustus 1879 eene kamer van koophandel en fabrieken gevestigd , bestaande uit vijf leden. Art. 2. De som waarvoor, volgens het 2de lid van art. 9 van het aangehaalde reglement, de kiezers ter zake van eenig bedrijf van handel of fabriekwezen in het patentregt moeten zijn aangeslagen , wordt voor deze kamer bepaald op 10 gulden in hoofdsom en opcenten. Art. 3. De eerste verkiezing der leden van de kamer te Purmerende heeft plaats in Julij 1879. Art. 4. De eerste aftreding van de helft der leden heeft plaats op 31 December 1880. De andere helft treedt af op 31 December 1882. Onze Minister van Waterstaat, Handel en Nijverheid is belast met de uitvoering van dit besluit, dat in de Nederlandsche Staatscourant zal worden geplaatst. Het Loo, den 23 Junij 1879. WILLEM. De Minister van Waterstaat, Handel en Nijverheid, Tak-van Poortvliet. Bij 's Konings besluit van 7 Junij 1879 , n°. 34 , is de heer I. D. van Dorp erkend en toegelaten als consul van Belgie te Padang. Bij Koninklijk besluit van den 14den Junij jl., n°. 37, is aan T. Piehorst, gewezen cipier van het huis van arrest te Eindhoven , ïuet intrekking van het wachtgeld van f 468 'sjaars, toegekend bij Zr. Ms. besluit van den 12den Januarij 1878, n°. 3 , verleend een pensioen ten laste van den Staat van f 532 'sjaars, en zulks op grond van artt. 3, 8, 13 en 33 der wet betreffende de burgerlijke pensioenen, laatstelijk gewijzigd bij die van den 21sten Mei 1873 (Staatsblad n°. 64).
---

MINISTERIE VAN BINNENLANDSCHE ZAKEN.
De audientie van den Minister van Binnenlandsche Zaken zal op Zaturdag, 28 Junij , niet plaats hebben.
---

MINISTERIE VAN MARINE.
De gewone audientie van den Minister van Marine zal op Vrijdag, den 27sten dezer , niet plaats hebben.
---

MINISTERIE VAN FINANTIEN.
De n-ewone audientie van den Minister van Finantien zal aanstaanden Donderdag, den 26sten Junij, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, d?n 26sten Junij aanstaande , niet plaats hebben.
---

MINISTERIE VAN WATERSTAAT, HANDEL EN NIJVERHEID.
Ter kennie van belanghebbenden wordt gebragt, dat, voor zoo veel Nederland betreft, de in art. XVI van het bij Koninklijk besluit van 24 Julij 1869 (Staatsblad n°. 106) ingevoerd reglement van politie voor de scheep- en vlotvaart op den Rhijn, bedoelde merken voor de stoomvaart zijn gesteld als volgt: te Nijmegen: merk I, 5 M. boven de nul der oude peilschaal, zijnde 11.22 M. boven AP.;
merk II, 6 M. boven de nul der oude peilschaal, zijnde 12.22 M. boven AP.; » III, 6.40 M. boven de nul der oude peilschaal, zijnde 12.62 M. boven AP.; te Tiel: merk III, 6.40 M. boven de nul der oude peilschaal, zijnde 8.89 M. boven AP.; te Zalt-Bommel: merk III, 3.85 M. boven de nul der oude peilschaal, zijnde 6.55 SI. boven AP.; te Arnhem: merk 1, 4 M. boven de nul der oude peilschaal, zijnde 10.91 M. bov9n AP.; » II, 5 M. boven de nul der oude peilschaal, zijnde 11.91 M. boven AP.; » III, 5.80 M. boven de nul der oude peilschaal, zijnde 12.71 M. boven AP.; te Vreeswijk: merk III, 5.42 M. boven AP. Het Rijkstelegraafkantoor te Noordwijk is voortaan open : op werkdagen , van 7tot 12 ure voor- en van 2'/ s tot 4 en 6 tot 8 ure namiddags; op Zon- en feestdagen, van 8 tot 11 ure voor- en van 2'/s tot 3'/ 2 ure namiddags. Aan de kamers van koophandel en fabrieken te Amsterdam, Rotterdam, 's Gravenhage, Dordrecht, Schiedam, Middelburg, Vlissingen, Groningen, Leeuwarden, Harlingen en de Twentsche Vereeniging ter bevordering van nijverheid en handel, is gezonden het berigt omtrent den handel en de scheepvaart in het Britsche Koningrijk over de maand April 1879. De audientie van den Minister van Waterstaat, Handel en Nijverheid zal aanstaanden Donderdag, 26 Junij, niet plaats hebben.
---

MINISTERIE VAN KOLONIEN.
Voor de dienst in Nederlandsch Indie zijn noodig; 1°. eenige onderwijzers der derde klasse, bij voorkeur ongehuwd, in het bezit eener acte van bekwaamheid als hoofd- of als hulponderwijzer, en voorzien van aanteekeningen voor eenige andere vakken van onderwijs, bij voorkeur voor de Fransche taal; 2°. acht hulponderwijzeressen (waarvan drie in het bezit eener acte van bekwaamheid als hoofdonderwijzeres en vijf in het bezit eener acte van bekwaamheid als hulponderwijzeres) en voorzien van aanteekeningen voor de Fransche taal en voor vrouwelijke handwerken. Hoofdonderwijzers en hoofdonderwijzeressen, beneden den leeftijd van dertig jaren, en hulponderwijzers en hulponderwijzeressen, beneden den leeftijd van vier en twintig jaren , genegen 'zich op den voet, onder genot der voordeelen , en onder de verpligtingen, omschreven , voor zooveel de onderwijzers aangaat in de hieronder volgende Koninklijke besluiten van 22 Februarij 1865 , n°. 128, en 30 November 1870 , n'. 19 en in de almede hieronder volgende bepalingen tot regeling'van de klassen en de bezoldigingen der onderwijzers en van de bezoldiging der kweekelingen aan de openbare lagere scholen voor Europeanen en met dezen gelijkgestelden in Nederlandsch Indie, en voor zooveel de onderwijzeressen betreft in het hieronder volgende Koninklijk besluit van 29 Januarij 1875, n". 13, als onderwijzer der derde klasse of als hulponderwijzeres aan 's lands dienst in Nederlandsch Indie te verbinden , kunnen zich daartoe aanmelden bij een op zegel geschreven aan het Departement van Koloniën gerigt en aan den heer°dr. A. T van Aken , inspecteur van het lager onderwijs in Zuidholland, te 's Gravenhage , franco in te zenden request, onder overlegging van: a. een bewijs van zedelijk gedrag, afgegeven na dagteekeninsdezer bekendmaking , door burgemeester en wethouders der «-emeente van inwoning van den requestrant of van de requestrante ■ ° b. de geboorte- en onderwijzersacten van den of de belanghebbende alsmede eene verklaring, afgegeven na dagteekening dezer bekendmaking , door den betrokken provincialen inspecteur of districts-schoolopzienér, ten bewijze dat de requestrant of requestrante zich onderscheidt door geschiktheid voor het vak van onderwijs, mitsgaders door beschaafden omgang in het maatschappelijke leven.' Daarbij behoort nog te worden overgelegd door den onderwijzer een
certificaat van voldoening' aan de wet op de nationale militie, eu door de onderwijzeres eene geneeskundige verklaring, ten blijke, dat de requestrante is van een gezond ligchaamsgestel en geschikt om in het Indische klimaat te dienen. De voordeelen verbonden aan de uitzending van hier, als gesteld ter beschikking van den Gouverneur-Generaal van Nederlandsch Indie, om te worden benoemd tot onderwijzer der derde klasse of tot hulponderwijzeres déér te lande, bestaan in : a. eene gratificatie voor uitrusting ten bedrage van f 500; b. een voorloopig tractement van f 100 'smaands, ingaande met •den dag- van aankomst te Batavia; en c. overtogt naar Batavia als gouvernements-passagier der eerste klasse. De onderwijzers der openbare lagere scholen in Nederlandsch Indie wordeu in alle opzigten beschouwd als burgerlijke ambtenaren, weshalve op hen van toepassing zijn de daar te lande bestaande of nader vast te stellen reglementen op de burgerlijke pensioenen en het weduwenen weezenfonds van burgerlijke ambtenaren in Nederlandsch Indie, waardoor het vooruitzigt bestaat op pensioen voor henzelven, na volbragten diensttijd, en voor hunne weduwen en kinderen, ingeval zij deze bij hun overlijden mogten nalaten. De voor de dienst in Nederlandsch Indie bestemde onderwijzer wordt vooraf hier te lande onderworpen aan een geneeskundig onderzoek , •opdat blijke of hij is van een gezond ligchaamsgestel, en vrij van voor de burgerlijke dienst in Nederlandsch Indie hinderlijke gebreken. De aandacht wordt tevens er op gevestigd, dat in het jaar 1875 •eene aanmerkelijke uitbreiding is gegeven aan het getal onderwijzers der 1ste klasse in Nederlandsch Indie, waardoor de onderwijzers der lagere klassen spoediger tot die klasse kunnen worden bevorderd. 's Gravenhage , den 23sten Junij 1879. De Minister van Koloniën, Yoor den Minister, D» Secretaris-Generaal, E. v. Alphen. N°. 128. Wij WILLEM III, bij de gratie Gods, Koning —• dek Nederlanden , Prins van Oranje-Nassau , Groot-Hertog van Luxemburg , enz. , enz. , enz. Overwegende: dat, ingevolge art. 7 en de laatste alinea van art. 10 van de bij Ons besluit dd. 10 September 1864 (Staatsblad n°. 93) vastgestelde verordening op het benoemen van ambtenaren bij de burgerlijke dienst in Nederlandsch Indie, door Ons moeten worden geregeld de bijzondere voorwaarden voor benoembaarheid tot en de voordeelen en verpligtingen "verbonden aan het ter beschikking stellen van den Gouverneur-Generaal van Nederlandsch Indie van personen, bestemd tot het vervullen van bepaalde ambten of bedieningen; dat het noodzakelijk is over te gaan tot de voormelde regeling voor .zooveel belreft de onderwijzers in Nederlandsch Indie; Gezien de wet van 13 Augustus 1857 ( Staatsblad n°. 103), op het lager onderwijs; Op de voordragt van Onzen Minister van Koloniën, dd. 20 Februarij 1865, lit. A pz -, n°. 11; Hebben goedgevonden en verstaan: Art. 1. Tot onderwijzers voor de dienst in Nederlandsch Indie zijn benoembaar: a. zij die in het bezit zijn: 1C . van eene, overeenkomstig de artt. 68 en 73 der voormelde wet, in Nederland, vóór 1". Januarij 1858 verkregen acte van algemeene toelating van den eersten, tweeden of derden rang; 2°. van eene, krachtens het besluit van Commissarissen-Generaal •over Nederlandsch Indie, dd. 28 Augustus 1818, n°. 20, vóór het in werking treden van Ons tegenwoordig besluit, in Nederlandsch Indie verkregen acte van toelating van den eersten, tweeden of derden rang; b. zij die in het bezit zijn van eene acte van bekwaamheid, bedoeld in art. 46 of in art. 44 der voormelde wet; c. zij die in Nederlandsch Indie hebben afgelegd hetzelfde examen, hetwelk, krachtens art 46 of krachtens art. 44 der voormelde wet, in Nederland wordt gevorderd ter verkrijging eener acte van bekwaamheid als hoofdonderwijzer of als hulponderwijzer. Art. 2. Naar gelang van de behoefte, wordt door Onzen Minister van Koloniën het vereischte aantal onderwijzers ter beschikking gesteld van den Gouverneur-Generaal van Nederlandsch Indie. Art. 3. Aan de uitzending uit Nederland zijn verbonden de volgende voordeelen: a. eene voorloopige bezoldiging van f 50 (vijftig gulden) 'smaands, ingaande met den dag van inscheping voor de reis naar Batavia, waarop vóór het vertrek uit Nederland een voorschot van vier maanden wordt uitgekeerd; b. eene gratificatie voor uitrusting , ten bedrage van f 600 ( zes honderd gulden); c. overtogt naar Batavia, voor rekening van den lande, als passagier der eerste klasse, op den gebruikelijken voet. Gehuwden genieten vrijen overtogt op denzelfden voet voor hunne echtgenooten en kinderen, wanneer deze hen op de reis vergezellen. Art. 4. De door Onzen Minister van Koloniën voor de dienst in Nederlandsch Indie ter beschikking van den Gouverneur-Generaal te stellen onderwijzers moeten zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden , welke aan hen of te hunnen behoeve zijn voldaan, zoo wegens gratificatie voor uitrusting, als wegens overtogt naar Indie, bijaldien zij binnen den tijd van vijf jaren na hunne aankomst op Java, hetzij op eigen verzoek, hetzij ten gevolge van dienstweigering, pligtverzuim of andere berispelijke gedragingen (het geval van wel bewezen ziels- of ligchaamsgebreken alléén uitgezonderd), uit 's Gouvernements dienst worden ontslagen. Art. 5. De bepalingen van dit besluit treden in werking met de afkondiging: in Nederland door plaatsing in de Nederlandsche Staatscourant; en in Nederlandsch Indie door opname in het Staatsblad van Nederlandsch Indie. Te gelijker tijd is ingetrokken het bij het besluit van CommissarissenGeneraal
over Nederlandsch Indie, dd. 28 Augustus 1818, n°. 20 vastgestelde, en nader door de Hoofdcommissie van onderwijs in Nederlandsch Indie, bij besluit dd. 18 April 1851, n°. 24/34, toegelichte programma van examen ter verkrijging eener acte van toelating van den eersten, tweeden en derden rang in Nederlandsch Indie. ° Onze Minister van Koloniën is belast met de uitvoering dezes, w.' arvan, tot kennisneming, afschrift zal worden gezonden aan Onzen Minister van Binnenlandsche Zaken. 's Gravenhage, den 22sten Februarij 1865. WILLEM. Be Minister van Koloniën, x. D. Fransen van de Putte. Accordeert met deszelfs origineel, De Secretaris-Generaal bij het Ministerie van Koloniën, Feith. N°. 19. Wij WILLEM III, bij de gratie Gods, Koning — der Nederlanden , Prins van Oranje-Nassau , Gkoot-Hertog van Luxemburg, enz., enz., enz. Overwegende dat de wenschelijkheid gebleken is van het wijzigen van artikel 3 van Ons besluit van 22 Februarij 1865, n°. 128, houdende regeling' der bijzondere voorwaarden voor benoembaarheid van onderwijzers in Nederlandsch Indie; Gezien de krachtens Onze magtiging door den Gouverneur-Generaal van Nederlandsch Indie bij besluit van 7 Julij 1868, n°. 6 (Indisch Staatsblad n°. 82), vastgestelde » Bepalingen ter regeling van de klassen en de bezoldigingen der onderwijzers aan de openbare lagere scholen in Nederlandsch Indie"; Op de voordragt van Onzen Minister van Koloniën ad interim, van den 25sten November 1870, lit. Apz ., n°. 4; Hebben goedgevonden en verstaan: Art. 1. Artikel 3 van Ons besluit van 22 Februarij 1865, n°. 128, wordt gelezen als volgt: Aan de uitzending uit Nederland zijn verbonden de volgende voordeelen: a. eene gratificatie voor uitrusting, ten bedrage van f 800 voor hen, die bestemd zijn om te worden benoemd tot onderwijzers deitweede klasse, en van f 500 voor hen, die bestemd zijn om te worden benoemd tot onderwijzers der derde klasse; b. een voorloopig tractement, ingaande met den dag van aankomst te Batavia, ten bedrage van f 150 'smaands voor hen, die bestemd zijn om te worden benoemd tot onderwijzers der tweede klasse, en van f 100 's maands voor hen, die bestemd zijn om te worden benoemd tot onderwijzers der derde klasse; c. overtogt naar Batavia voor rekening van den lande, als passagier der eerste klasse op den gebruikelijken voet. Gehuwden genieten vrijen overtogt op denzelfden voet voor hunne echtgenooten en kinderen , wanneer deze hen op de reis vergezellen. Art. 2. De bepalingen van dit besluit treden in werking met de af kondiging: in Nederland door plaatsing in de Nederlandsche Staatscourant; in Nederlandsch Indie door opname in het Staatsblad van Nederlandsch Indie , met dien verstande evenwel, dat zij niet van toepassing zijn op de onderwijzers binnen drie maanden na die afkondiging ter beschikking van den Gouverneur-Generaal van Nederlandsch Indie te stellen, tenzij het verlangen daartoe door hen vóór die beschikbaarstelling schriftelijk worde te kennen gegeven. Onze Minister van Koloniën ad interim is belast met de uitvoering van dit besluit, waarvan tot kennisgeving afschrift zal worden gezonden aan Onzen Minister van Binnenlandsche Zaken en aan de Algemeene Rekenkamer. Het Loo, den 30sten November 1870. WILLEM. De Minister van Koloniën a. i., Brocx. Accordeert met deszelfs origineel, De Secretaris-Generaal lij het Ministerie van Koloniën, Feith. Be/palingen tot regeling van de klassen en de bezoldigingen der onderwijzers en van de bezoldiging der kweekelingen aan de openbare lagere scholen voor Europeanen en met dezen gelijkgcstelden in Nederlandsch Indie. Art. 1. De onderwijzers der openbare lagere scholen voor Europeanen en met dezen gelijk gestelden in Nederlandsch Indie zijn verdeeld in drie klassen. Art. 2. Tot de eerste klasse behooren de onderwijzers, die eene acte van bekwaamheid als hoofdonderwijzer bezitten en geplaatst zijn aan het hoofd van de eerste openbare lagere scholen, zoomede van die scholen , bij welke den hoofdonderwijzer minstens twee hulponderwijzers zijn toegevoegd. Zij genieten eene bezoldiging van f 250 's maands. Art. 3. Tot de tweede klasse behooren de onderwijzers, die eene acte van bekwaamheid als hoofdonderwijzer bezitten en aan het hoofd van de overige scholen of als eerste hulponderwijzer aan de in het voorgaand artikel bedoelde scholen zijn geplaatst. Zij genieten eene bezoldiging van f 200 's maands. Art. 4. Tot de derde klasse behooren al de overige onderwijzers. Zij genieten eene bezoldiging van f 125 's maands. Bij ontstentenis van een hoofdonderwijzer aan het hoofd eener school geplaatst, of als eerste hulponderwijzer bij de in art. 2 bedoelde scholen werkzaam gesteld, genieten zij, zoolang zij als zoodanig werkzaam zijn, eene bezoldiging van f 200 's maands. Art. 5. De onderwijzers genieten vrije woning of eene schadeloosstelling deswege van f 100 's maands te Batavia; van f 80 's maan s te Meester-Cornelis, Buitenzorg, Samarang, Soerabaija en Pasoeroean en van f 60 's maands op de overige standplaatsen. Art. 6. De onderwijzers der 1ste en 2de klasse genieten zes trac - ments-verhoogingen, ieder ten bedrage van f50 smaands; die ^a de 3de klasse vier verhoogingeu, ieder ten bedrage van f 25 s maan ». Die verhoogingen worden toegekend telkens na ommekomst van volle dienstjaren.
Art. 7. Een onderwijzer tot eene hoogere klasse bevorderd wordende , blijft in het genot der reeds verkregen tractementsverhoogingen, en de tijd verstreken na de laatst verkregene verhooging komt in rekening bij de toekenning der eerste verhooging in de hoogere klasse, echter met dien verstande, dat nimmer meer dan zes verhoogingen worden genoten; zullende naar mate in de hoogere klassen aanspraak op eene voor die klasse vastgestelde verhooging wordt verkregen, zoodra deze meer dan de zesde zoude zijn, eene vroeger in de lagere klassen verkregen verhooging vervallen. Art. 8. Mindere geschiktheid, pligtverzuim of andere redenen van ernstigen aard kunnen aanleiding geven: a. tot terugstelling van een onderwijzer in eene lagere klasse; b. tot het aanwijzen van een bepaalden tijd, die ter erlanging van verdere tractementsverhoogingen buiten berekening blijft; c. tot het opleggen van beide straffen te zamen. Een teruggesteld onderwijzer blijft echter in het genot der reeds verkregen tractementsverhoogingen. Art. 9. Bij de berekening der dienstjaren voor de erlanging van tractementsverhoogingen gevorderd, komen niet in aanmerking: a. de tijd met verlof buiten Nederlandsch Indie doorgebragt; b. de tijd op wachtgeld, non-activiteit of anderzins buiten betrekking doorgebragt; c. de tijd uit hoofde van berispelijk gedrag onder suspensie doorgebragt. Art. 10. De onderwijzers, die aan het hoofd van eene school staan , genieten een tiende aandeel in de geïnde schoolgelden. Art. 11. Kweekelingen genieten eene bezoldiging die niet minder dan f 25 en niet meer dan f 75 's maands bedraagt, en bepaald wordt door den directeur, belast met de zaken van het onderwijs. 29 Jan. 1875, Wij WILLEM III, bij de gratie Gods, Koning n°. 13. der Nederlanden, Prins van Oranje-Nassau, Groot-Hertog van Luxemburg , enz. , enz. , enz. Overwegende, dat de noodzakelijkheid gebleken is om , ten dienste van het openbaar lager onderwijs in Nederlandsch Indie, aldaar eenige hulponderwijzeressen aan te stellen; Gezien Onze besluiten van 22 Februari] 1865, n°. 128 ( Indisch Staatsblad n . 52) en van 30 November 1870, n°. 19 [Indisch Staatsblad 1871, n°. 33); alsmede de wet van 13 Augustus 1857 ( Staatsblad n°. 103) op het lager onderwijs, en de verordeningen van 7 Julij 1868, opgenomen in het Staatsblad van Nederlandsch Indie van dat jaar, nos. 81 en 82, houdende regeling van het lager onderwijs daar te lande ; Op de voordragt van Onzen Minister van Koloniën, van den 25sten Januarij 1875, letter D , n°. 51 ; Hebben goedgevonden en verstaan: Art. 1. Onze Minister van Koloniën wordt gemagtigd om, naar gelang der behoefte voor het lager onderwijs aan Europeanen en met dezen gelijkgestelden , ter beschikking van den Gouverneur-Generaal van Nederlandsch Indie te stellen hulponderwijzeressen, die in het bezit zijn van eene acte van bekwaamheid als hoofdonderwijzeres of hulponderwijzeres , hier te lande of in Nederlandsch Indie verkregen. Art. 2. Hulpouderwijzeressen in Nederlandsch Indie aangesteld zijnde, genieten eene bezoldiging van f 125 ( honderd vijf en tiointig gulden) 's niaands en zes driejaarlijksche verhoogingen, ieder van f 25 (vijf en twintig gulden ) 's maands, alsmede vrije woning of anders indemniteit voor huishuur tot hetzelfde bedrag, dat thans aldaar ^oor onderwijzers der derde klasse is of later mogt worden vastgesteld. Art. 3. Bovendien genieten hulponderwijzeressen na drie jaren dienst nog de volgende verhoogingen: wanneer zij in het bezit zijn: eener acte als hoofdonderwijzeres, van f 600 (zes honderd gulden) 's jaars; eener aanteekening voor één taal van f 120 (honderd twintig gulden) 's jaars; van aanteekeningen voor twee talen, van f 240 (twee honderd, veertig gulden) 's jaars; van aanteekeningen voor drie talen, van f 300 [drie honderd gulden) 'sjaars. Art. 4. Voor haar, die in het bezit is eener acte van hoofdonderwijzeres, wordt na zes jaren dienst de benoeming van hulponderwijzeres vervangen door die van onderwijzeres. Art. 5. Aan de uitzending uit Nederland zijn verbonden de volgende voordeelen: a. eene gratificatie voor uitrusting ten bedrage van f 500 (vijf honderd gulden)-, b. een voorloopig tractement ingaande met den dag van aankomst te Batavia, ten bedrage van f 100 (honderd gulden) 's maands ; c. overtogt naar Batavia als gouvernements passagier der eerste klasse. Art. 6. De door Onzen Minister van Koloniën voor de dienst in Nederlandsch Indie ter beschikking van den Gouverneur-Generaal aldaar te stellen hulponderwijzeressen moeten zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden , welke aan haar en te haren behoeve zullen zijn voldaan zoo wegens gratificatie voor uitrusting als wegens overtogt naar Batavia, bijaldien zij binnen vijf jaren na hare aankomst op Java anders dan ten gevolge van wel bewezen ziels- of ligchaamsgebreken, buiten eigen toedoen ontstaan, uit 's gouvernements dienst worden ontslagen. Art. 7. Op de hulponderwijzeressen in Nederlandsch Indie zullen van toepassing zijn de daar te lande bestaande of nader vast te stellen reglementen, zoo op de verloven, wachtgelden, enz. als op de burgerlijke pensioenen en het weduwen- en weezenfonds van burgerlijke ambtenaren in Nederlandsch Indie. Art. 8. De bepalingen van dit besluit treden in werking met de afkondiging: in Nederland, door plaatsing in de Nederlandsche Staatscourant; in Nederlandsch Indie, door opname in het Staatsblad van Nederlandsch Indie. Onze Minister van Koloniën is belast met de uitvoering van dit besluit, waarvan tot kennisneming afschrift zal worden gezonden aan Onzen Minister van Binnenlandsche Zaken en aan de Algemeene Rekenkamer. 's Gravenhage, den 29sten Januarij 1875. WILLEM. De Minister van Koloniën, W. van Goltstein.
De gewone audientie van den Minister van Koloniën zal op Vrijdag 27 Junij 1879 niet plaats hebben.
---

