OFFICIEEL GEDEELTE.
Bij Koninklijk besluit van 23 November 1878, n°. 30, is aan de Commissie uit de Staten van Gelderland tot het ontwerpen eener regeling van eene verbeterde waterontlasting van de rivier de Linge, magtiging verleend tot voortzetting harer werkzaamheden na de sluiting van de jongste wintervergadering dier Staten. Bij Koninklijk besluit van 24 November 1878, n°. 18, is aan de 'Commissie uit de Staten van Noordholland, benoemd tot het uitbrengen van een verslag omtrent eene door Gedeputeerde Staten voorgestelde wijziging van het reglement van bestuur voor het hoogheemraadschap van den Hondsbossche en Duinen tot Petten, magtiging verleend tot voortzetting harer werkzaamheden na de sluiting van de jongste najaarsvergadering dier Staten. Bij Zijner Majesteits besluit van den 24sten November 1878 , n°. 21, is, met ingang van den lsten December aanstaande, benoemd tot officier van gezondheid der 2de klasse bij de zeemagt, de heer C. 5. J. Hirsehig. Bij Koninklijk besluit van 24 November 1878 , n°. 17, is aan den heer ,J. C. A. Jansen, op zijn verzoek, met den lsten Januarij 1879, eervol ontslag verleend uit zijne betrekking van referendaris bij de Algemeene Rekenkamer, met dankbetuiging voor de goede diensten door hem gedurende meer dan zestig jaren aan den lande bewezen, en behoudens aanspraak op pensioen.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal op Zaturdag, 30 November aanstaande, niet plaats hebben.
---

MINISTERIE VAN MARINE.
De gewone audientie van den Minister van Marine zal op Vrijdag , den 29sten dezer, niet plaats hebben.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank , op 23 dezer en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van acht en veertig millioen vier honderd veertien duizend honderd negen en dertig gulden een en twintig en een halve cent (f 48,414,139.21 5 ). 's Gravenhage, den 25sten November 1878. De Minister voornoemd, Gleichman. De gewone audientie van den Minister van Finantien zal aanstaanden Donderdag, den 28sten dezer, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag , den 28sten November aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID. TELEGRAFIE.
De Minister van Waterstaat, Handel en Nijverheid brengt ter kennis van belanghebbenden: 1. Ter opleiding tot de betrekking van opzigter bij den Rijkstelegraaf kunnen, na vergelijkend onderzoek in de maand December aanstaande , drie adspirant-opzigters worden toegelaten, aanvankelijk op «en maandgeld van 50 galden. 2. Deze adspirant-opzigters kunnen, na een diensttijd van minstens twee jaren en na voldoende blijken van geschiktheid te hebben gegeven , dingen naar de betrekking van opzigter der tweede klasse bij den Rijkstelegraaf, aan welke betrekking aanvankelijk eene jaarwedde van 800 gulden is verbonden. Heeft een adspirant-opzigter na verloop van vijf jaren aan het examen voor opzigter der tweede klasse niet voldaan, dan wordt hij uit 's Rijks dienst ontslagen. 3. Zij, die zich aan het sub 1 bedoelde onderzoek wenschen te onderwerpen , moeten zich vóór den 30sten November 1878 bij het Departement daartoe aanmelden door een op zegel geschreven verzoek, met naauwkeurige opgaaf van namen, voornamen en woonplaats.
Daarbij moeten worden overgelegd bewijsstukken, ten blijke dat de candidaat is: a. Nederlander, geboren in een der jaren 1853 tot 1860ingesloten; b. onberispelijk van gedrag, volgens verklaring, na den lsten September 1878 afgegeven door het bestuur der gemeente, waar de woonplaats van den candidaat gevestigd is. 4. Het vergelijkend onderzoek, sub 1 bedoeld, waartoe belanghebbenden nader worden opgeroepen , strekt zich uit over de volgende vakken: a. het leveren van vlug, net en duidelijk schrift; b. de Nederlandsche taal; het leveren van een opstel van deugdelijken inhoud, goeden stijl en vrij van taalfouten, over eenig op te geven onderwerp; C. de Fransche taal; de candidaten behooren hunne gedachten daarin zonder moeite te kunnen uitdrukken en een prozastuk uit het Nederlandsch in die taal te kannen overbrengen, zonder taalfouten; ook moeten zij verklaring weten te geven van de voornaamste taalregels; d. de Duitsche taal; de candidaten moeten hunne gedachten daarin zonder veel moeite kunnen uitdrukken en een prozastuk , in die taal geschreven , behoorlijk kunnen lezen en met gemak vertalen; e. de beginselen der cijferkunst, met inbegrip van de leer der evenredigheden . die der gewone en tiendeelige breuken, en de kennis van het tientallig stelsel van maten en gewigten; ƒ. de beginselen der stelkunst tot en met de vergelijkingen van den eersten graad met één en meer onbekenden, en de vierkantsvergelijkingen met één onbekende; g. de beginselen der meetkunst tot en met de voornaamste eigenschappen en inhoudsberekening der vlakken; h. het regtlijnig teekenen; een voorgelegd voorwerp in plan, opstand, doorsnede en evenwijdig perspectief te brengen; i. de aardrijkskunde; wat betreft de staatkundige indeeling van Nederland en Europa, de grenzen der Europesche Rijken, de hoofdsteden en voornaamste steden in Europa buiten Nederland , de grenzen en hoofdsteden der Nederlandsche provinciën, de voornaamste plaatsen, de rivieren, kanalen, spoor- en straatwegen in Nederland, alsmede de spoorwegen in de aangrenzende Rijken aansluitende aan de Nederlandsche spoorwegen; k. het instrumentmakersvak; de candidaten moeten eenvoudige metalen voorwerpen, naar te verstrekken modellen kunnen vervaardigen , ten einde te bewijzen, dat zij voldoende bedreven zijn in het vijlen , draaijen , vernissen , schroefsnijden , enz. In de vakken onder e, / en g vermeld, behooren de candidaten de verkregen kennis dienstbaar te kunnen maken aan het vaardig en juist oplossen van min ingewikkelde vraagstukken. 5. De candidaten behooren te zijn van een gezond en sterk lig— chaamsgestel, zonder gebreken, en bepaaldelijk in het bezit van goede spraak-, gezigts- en gehoororganen. In hoever aan die vereischten wordt voldaan, wordt onderzocht door een van Rijkswege aan te wijzen geneeskundige. 6. Adressen om tot het vergelijkend onderzoek te worden toegelaten, blijven buiten beschikking indien zij ongezegeld zijn, of verzoeken behelzen tot ontheffing van een of meer der bovengenoemde bepalingen. 7. Personen, die volgens een verkregen getuigschrift van het eindexamen voor de hoogere burgerschool met vijfjarigen cursus, voldoende bekwaam zijn in de vakken, vermeld onder de letters a tot i van punt 4, worden zonder nader examen in die vakken als adspirant-opzigter toegelaten, mits zij vooraf hebben getoond, de noodige kennis te bezitten van het instrumentmakersvak en voldoen aan de vereischten gesteld in de punten 3, 5 en 6. 's Gravenhage, den 29sten Augustus 1878. Tak van Poortvliet.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (26 November) is medegedeeld: dat de Commissie tot onderzoek van het verslag der commissie van inspectie over de Koninklijke Militaire Akademie tot haren voorzitter heeft benoemd den heer van der Schrieck; dat de Commissie van rapporteurs met haar verslag gereed is over het wetsontwerp tot definitve vaststelling der koloniale huishoudelijke begrooting voor Curacao voor 1879. De beraadslaging zal nader worden vastgesteld. De algemeene beraadslagingen zijn heden hervat over de begrooting' van Nederlandsch Indie voor 1879. Het woord werd gevoerd door de
Tieeren Wintgens, Saaymans Vader, des Amorie van der Hoeven, Insinger én Heydenrijck. De beraadslaging zal morgen worden voortgezet.
---

