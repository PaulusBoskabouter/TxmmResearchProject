Alle brieven, pakketten enz., voor de Redactie der Nederlandsche
Alle brieven, pakketten enz., voor de Redactie der Nederlandsche Staatscourant bestemd, moeten zonder uitzondering regtstreeks worden toegezonden onder het adres: Aan liet bureau der Redactie van de Wederlandsche Staatscourant, Fluweelen Burgwal , 20.
---

OFFICIEEL GEDEELTE.
Gisteren is door eene Commissie uit de Tweede Kamer der StatenGeneraal het navolgende Adres dier Kamer, ter beantwoording van de Troonrede, aan Zijne Majesteit den Koning aangeboden: S i e e ! De Tweede Kamer der Staten-Generaal is erkentelijk, dat Uwe Majesteit ook nu weder de vertegenwoordigers van het Nederlandsche volk , bij de hervatting hunner werkzaamheden, in persoon beeft verwelkomd. Dat Uwe Majesteit gemeend heeft daarbij gunstige mededeelingen omtrent den toestand des lands, te kunnen doen, was ons aangenaam. De levendige belangstelling in het geluk van Uwer Majesteits beminden Broeder allerwege betoond en de hartelijke ontvangst, aan zijne Gemalin, bij Hare komst op den Nederlandsche bodem bereid , bewezen op nieuw de waardering der natie van Vorstelijke deugden en hare liefde voor het Stamhuis van Oranje. Het verheugde ons te vernemen, dat de betrekkingen met de buitenlandsche Mogendheden van den meest vriendschappelijken aard zijn. Terwijl de verzekering ons genoegen doet, dat zee- en landmagt zich bij voortduring door ijverige pligtsbetrachting onderscheiden, stemmen wij gaarne in met den lof, door Uwe Majesteit aan de inspanning toegekend, waarmede onze krijgslieden op Sumatra zich kwijten van hunne moeijelijke taak. Uwe Majesteit wijst er op , dat bij den tegenwoordigen toestand der finantien het oogenblik gekomen is om ernstig bedacht te zijn op versterking der Rijksmiddelen. Wij zullen aan de daaromtrent toegezegde voorstellen , ook met het oog op de voorgenomen hervorming der bestaande belastingen , al de aandacht wijden , die het hoogst gewigtig onderwerp verdient. Met belangstelling ontvingen wij de verzekering, dat het openbaar onderwijs een voorwerp blijft van Uwer Majesteits aanhoudende zorg en tevens de aankondiging dat omtrent de uitvoering der wet op het hooger onderwijs en tot invoering der wet op het lager onderwijs een beroep op onze medewerking zal worden gedaan. Welkom was ons de mededeeling, dat, behalve in het Noorden van Sumatra, in onze Oost-Indische bezittingen gewenschte rust heerscht, en dat de algemeene gesteldheid dier bezittingen bevredigend mag worden genoemd. Wij betreuren , dat de goede verwachting , in het vorig jaar omtrent den loop der zaken in Atjeh gekoesterd, niet verwezenlijkt werd. Mogen de buitengewone maatregelen, die op nieuw voor de handhaving van ons gezag in die landstreek genomen werden , leiden tot het gewenschte doel! Wij hopen, dat het voorloopig weder openen der gelegenheid tot het vermeerderen der werkkrachten in Suriname op den toestand van die kolonie van gunstigen invloed moge zijn , en hebben ons verblijd, dat de weldadigheid onzer landgenooten, zoo hier als in Nederlandsch Indie, de ramp heeft helpen lenigen, die Curagao getroffen heeft. De aanbieding van wetsontwerpen van verschillenden aard wordt ons door Uwe Majesteit toegezegd. Dat tot vaststelling van het Wetboek van Strafregt bekleedt daaronder eene voorname plaats. Onze taak zal derhalve omvangrijk zijn. Wij aanvaarden die met moed en wenschen vurig , dat onze beraadslagingen , onder Gods zegen , mogen strekken tot bevordering der belangen van het dierbaar Yaderland. Zijne Majesteit heeft daarop het volgende geantwoord: Mijne Heeeen ! Ik verzoek U aan de Tweede Kamer Mijnen dank te betuigen voor haar adres van antwoord. Ik waardeer de daarin uitgedrukte gevoelens, en verneem met genoegen dat de Kamer de omvangrijke taak, die haar wacht, met moed aanvaardt. Bij Koninklijk besluit vfin 24 September 1878, n°. 2, is G. Langenberg, gepensioneerd kapitein van het leger in Oost-Indie, benoemd tot burgemeester der gemeente Schagen.
Bij Koninklijk besluit van 24 September 1878, n°. 3, is aan J. Sickenga, met ingang van 1 October a. s., op zijn verzoek, eervol ontslag verleend als burgemeester van Weststellingwerf. Bij Zijner Majesteits besluit van den 24sten dezer, n°. 15, is de opperstuurman ter koopvaardij H. F. Fraser, met den eersten October aanstaande, benoemd tot adjunct-commissaris der loodsen te Rotterdam. Bij Koninklijk besluit van den 24sten September 1878, n°, 14, is aan den met verlof hier te lande aanwezigen luitenant-kolonel der infanterie van het leger in Nederlandsch Indie F. P. Cavaljé, op zijn verzoek, met ingang van den lsten October 1878, eervol ontslag verleend uit Zr. Ms. militaire dienst, met toekenning van pensioen.
---

MINISTERIE VAN MARINE.
De Minister van Marine brengt ter kennis van artsen , niet ouder dan 36 jaren, gehuwd of ongehuwd, dat er gelegenheid bestaat om als officier van gezondheid der 2de klasse bij de zeemagt in dienst te treden, onder verpligting den lande acht achtereenvolgende jaren in die betrekking te dienen, en onder genot eener premie van acht duizend gulden (f 8000), uit te betalen bij de indiensttreding. Zij , die geneigd mogten zijn op die voorwaarden te worden aangenomen , wenden zich bij gezegeld adres tot het Departement van Marine en leggen daarbij over: a. eene verklaring, waaruit blijkt dat de sollicitant Nederlander is; b. zijne geboorte-acte; c. het diploma van arts; d. een bewijs, dat voldaan is aan de nationale militie; e. eene verklaring van geschiktheid voor de militaire dienst, afgegeven door een officier van gezondheid van de zeemagt ; f. een certificaat van goed gedrag, afgegeven door het gemeentebestuur zijner woonplaats. 's Gravenhage, den 25sten September 1878. De Minister voornoemd, H. O. Wichees.
---

MINISTERIE VAN OORLOG.
De gewoneaudientie van den Minister van Oorlog zal op Donderdag, den 26sten September aanstaande , niet plaats hebben.
---

MINISTERIE VAN WATERSTAAT, HANDEL EN NIJVERHEID.
Het tijdelijk Rijkstelegraafkantoor te Zandvoort wordt, wegens het eindigen vaii het badsaizoen , den 28sten dezer, na afloop der dienst, gesloten.
---

MINISTERIE VAN KOLONIËN.
Bij beschikking van den Minister van Staat, Minister van Koloniën , van den 11 September 1878, lit. D, n°. 21, zijn de civiel-ingenieurs J. Ilcken, W. B. van Goor, A. J. Cohen Stuart, L. G. De Val, R. A. van Sandick, A. F. G. Mallinkrodt en T. J. van Buuren gesteld ter beschikking van den Gouverneur-Generaal van Nederlandsch Indie, om te worden benoemd tot adspirant-ingenieur bij den waterstaat en de burgerlijke openbare werken daar te lande.
---

NIET-OFFICIEEL GEDEELTE. BINNENLAND.
Bij de op 25 September 1878 aan het Departement van Waterstaat, Handel en Nijverheid gehouden aanbesteding van het maken van aanlegplaatsen aan den Wieldrechtschen zeedijk, behoorende tot de werken der Dordsche waterwegen, onder de gemeente Dubbeldam, provincie Zuidholland, zijn ontvangen de volgende inschrijvingen: J. van der Vlugt Jr., te Dordrecht . . . . f 21,590 J. J. van Sluisdam, te Dordrecht 21,110 K. van Wijngaarden IJz., te Sliedrecht . . 22,200 A. Yolker Lz., te Sliedrecht 22,100 C. van der Plas, te Hardinxveld 19,990 J. Zuiderhoek Bzoon, te Sliedrecht .... 24,500 J. Kroonen, te Dordrecht 19,85® G. Schermers, te Eethen 21,200 J. Klaus, te Dordrecht 21,219 A. van Kekem, te Rotterdam 21,645
---

