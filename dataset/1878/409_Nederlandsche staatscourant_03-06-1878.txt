OFFICIEEL GEDEELTE.
Bij Koninklijk besluit van den 18den Mei 1878, n°. 22, is pensioen verleend ten laste van den Staat, aan J. G. Witte, gewezen rijksveldwachter 3de klasse, opziener der jagt en visscherij, ten bedrage van f 301 'sjaars, en zulks op grond van art. 5 der wet betreffende de burgerlijke pensioenen, laatstelijk gewijzigd bij die van 21 Mei 1873 {Staatsblad n°. 64). Bij Zijner Majesteits besluit van den 30sten Mei 1878, n°. 20, is aan H. P. van Heyst, op zijn daartoe gedaan verzoek , met ingang van 1 Julij 1878, eervol ontslag verleend als notaris te Nijmegen. Bij Zijner Majesteits besluit van den 29sten Mei 1878, n°. 26, zijn benoemd tot notaris binnen het arrondissement Middelburg: ter standplaats de gemeente Aardenburg: A. Fullink, candidaatnotaris aldaar; ter standplaats de gemeente Zuidzande: J. de Rooy, candidaatnotaris te Fijnaart. Bij Koninklijk besluit van den 29sten Mei 1878, n°. 25, is de kapitein G. T. C. Callenfels, van het 6de regement infanterie, krachtens punt 4 van art. 38 der wet van 28 Augustus 1851 ( Staatsblad n°. 128), op non-activiteit gesteld, in afwachting dat omtrent hem nader zal worden beschikt. Bij Koninklijk besluit van 31 Mei 1878, n°. 31, zijn benoemd tot commiesen der posterijen van de vierde klasse H. Houwink en J. J. A. Queysen, thans surnumerairs der posterijen.
---

MINISTERIE VAN JUSTITIE
De gewone audientie van den Minister van Justitie zal op Woensdag, 5 Junij aanstaande, niet plaats hebben.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden dat de Commissie, belast met het afnemen van het tweede natuurkundig examen, vermeld in art. 2 der wet van 8 Julij 1874 {Staatsblad a°. 97), zitting zal houden op Maandag 3 Junij e. k. en volgende dagen te Groningen. 's Gravenhage, 27 Mei 1878. Voor den Minister, De Secretaris-Generaal, Hubrecht.
---

MINISTERIE VAN FINANTIEN.
De gewone audientie van den Minister van Finantien zal op aanstaanden Donderdag-, den 6den dezer, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, 6 Junij aanstaande , niet plaats hebben. t
---

MINISTERIE VAN WATERSTAAT, HANDEL EN NIJVERHEID.
Er bestaat gelegenheid tot verzending der correspondentie naar Nederlandsch Oost-Indie door middel van het stoomschip Wyberton , van de Rotterdamsche Lloyd, waarvan het vertrek uit Rotterdam op den 5den Junij a. s. is bepaald. Behalve aan Batavia wordt met deze gelegenheid mede eene brievenmaal aan Padang gezonden. De gedrukte stukken en monsters van koopwaren behooren uiterlijk in den avond van den 4den Junij , en de brieven den volgenden dag, 's morgens vóór 12 uur , te Rotterdam aangekomen te zijn. 's Gravenhage, 1 Junij 1878. De Minister van Waterstaat, Handel en Nijverheid, Voor den Minister, De Secretaris-Generaal, Boogaard. Blijkens een uit Nederlandsch Indie ontvangen telegram, is de voor Nederland bestemde brievenmaal aan boord van het stoomschip * Voorwaarts welke bij de ramp aan dat vaartuig overkomen, werd gered, den 27sten dezer per Britsche pakketboot verder verzonden.
De bedoelde brievenmaal kan alzoo omstreeks den 28sten Junij a. s. te Brindisi worden ontscheept. 's Gravenhage, 31 Mei 1878. De Minister van Waterstaat, Handel en Nijverheid, Voor den Minister, De Secretaris-Generaal, Boogaard.
---

TELEGRAFIE.
Ter gelegenheid van de landbouwtentoonstelling, welke op den 5den , 6denen 7den Junij aanstaande te Apeldoorn wordt gehouden , zal het Rijkstelegraafkantoor aldaar met doorloopende dagdienst open zijn. 's Gravenhage, den 31sten Mei 1878. Voor den Minister, De Secretaris-Generaal, Boogaard.
---

NIET-OFFICIEEL GEDEELTE. BINNENLAND.
In de zitting van de Eerste Kamer der Staten-Generaal van heden (1 Junij) is medegedeeld: dat de afdeelingen hebben benoemd : tot voorzitters, de heeren: Duymaer van Twist, Beerenbroek, van Sasse van IJsselt en van Aylva van Pallandt; en tot ondervoorzitters , de heeren : Hengst, Schot, Hein en van Rhemen tot Rhemenshuizen; tot rapporteurs voor de wetsontwerpen: beschikbaarstelling van gelden , wegens door het Departement van Oorlog gedane verstrekkingen voor den dienst van 1878; vernieuwing der bestaande hypothecaire inschrijvingen; aanvulling van art. 1240 van het Burgerlijk Wetboek; verhooging van hoofdstuk VI der Staatsbegrooting voor 1878; vaststelling der uitgaven wegens verstrekkingen door het Departement van Marine, dienst 1878; onteigening ten behoeve der verbreeding van de Lange Pooten te 's Gravenhage; de heeren Borsius, Huydecoper van Maarseveen , van Rijckevorsel, en van Rhemen van Rhemenshuizen; dat de Eindverslagen omtrent deze wetsontwerpem en dat op het regt van successie en van overgang bij overlijden in de regte lijn gereed zijn. De beraadslagingen over dit laatstvermelde wetsontwerp zal plaats hebben op Dingsdag 4 Junij, ten elf ure: die over de verdere hierboven genoemde op Maandag den 3den dezer. De Kamer heeft achtereenvolgens zonder beraadslaging met algemeene stemmen aangenomen de navolgende wetsontwerpen: bekrachtiging van den onderhandschen verkoop aan de gemeente Middelburg van twee perceelen grond in die gemeente langs het kanaal door Walcheren; bekrachtiging eener met vrouwe M. H. Pool, weduwe van J. G. van Kuyk , gesloten dading betrekkelijk drie kribben in de Waal, onder Zuilichem; onteigening ten behoeve van een spoorweg van Zaandam naar Hoorn; vaststelling van nadere wettelijke bepalingen betrekkelijk den ijk en het gebruik van weegwerktuigen.
---

LAGER ONDERWIJS. VOORJAARS-EXAMEN 1878. Provineie Zeeland.
Naamlijst van hen, die acten van bekwaamheid tot het geven van lager onderwijs hebben verkregen. Acte van hoofdonderwijzer: Nicolaas Andries Hottinga, hulponderwijzer te Zierikzee. Pieter Janus Houmes, te Middelburg. Acte van hoofdonderwijzeres: Henriette Rosina Dorothea van der Meij, hulponderwijzeres te Goes. Acte van hulponderwijzer: Pieter Jacobus van Aartsen , kweekeling te Waterlandkerkje. Cornelis Allaart, te Ter Neuzen. Cornelis Johannes Charel, kweekeling te Groede. Johannes Izaak van Dijke, te Kruiningen.
Kornelis van Dijke, te Middelburg. Cornelis van de Graaff, te Middelburg. Pieter van Hekken, kweekeling te Ritthem. Marinus Antonius Huijsmans, te Middelburg. Octaaf Cesar Augustus Kusse, kweekeling te Groede. Nicolaas Nieuwdorp, kweekeling te Eouikenszand. Adriaan Johannes Remijn, te Middelburg. Charles Philbert Rivière, te Middelburg. Cornelis Timmermans, te Middelburg. Marinus Yader, kweekeling te St. Maartensdijk. Leonard Philip Weisfeit, kweekeling te St. Kruis. Hendrik Willemsen, kweekeling te Groede. Leonardus Christiaan van de Woestijne, te Middelburg. Acte van hulponderwijzer es: Henrietta Johanna Dorothea Botzen, te Middelburg. Catharina Franeina le Clercq, te Middelburg. Helena Coumou, te Zierikzee. Elisabeth Leonarda Mulock Houwer, te Zierikzee. Blijkens berigt van Zijner Majesteits Gezantschap te Konstantinopel, dd. 22 Mei 11., heeft de Porte bij circulaire van den 18den daar te voren bekend gemaakt dat, ten gevolge van de uitzigten op een overvloedigen oogst in Syrië, het verbod van graanuitvoer uit dat Vilayet opgeheven is (zie Staatscourant van 17 October 1877, n°. 243). Bij circulaire van den 19den derzelfde maand is voorts bekend gemaakt dat van 13 Mei jl. af de premie, toegestaan op den invoer van gerst, koren en meel in de hoofdstad , is ingetrokken , en dat de vrijdom van invoerregten voor die granen verlengd is met twee maanden , dat is tot 13 Julij a. s. (zie Staatscourant van 23 Februarij jl., n°. 46).
---

