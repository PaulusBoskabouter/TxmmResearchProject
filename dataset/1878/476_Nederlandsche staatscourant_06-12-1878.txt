OFFICIEEL GEDEELTE.
Bij Koninklijk besluit van 3 December 1878, n°. 30, zijn benoemd: tot burgemeester van Kampen, met ingang- van 9 December e. k., mr. S. H. de Sablonière; tot burgemeester van Valburg, met ingang van 16 December e. k., L. van Doesburgh, secretaris dier gemeente; tot burgemeester van Hasselt, met ingang van 17 December e. k., mr. P. J. Teding van Berkhout; en tot burgemeester van Lexmond, met ingang van 18 December e. k., W. N. J. van Slijpe, secretaris dier gemeente. Bij Koninklijk besluit van 15 November 1878, n°. 34, zijn verleend de volgende pensioenen, als aan: NAAM. QUALITEIT. Bedrag van het pensioen. Artt. der wet betreffende de burgerlijke pensioenen, laatstelijk gewijzigd bij die vanden21sten Mei 1873 (Stil. n". 64). Redenen van pensionering. K. JDaasens, zich noemende en schrijvende K. E. van Dijk, commies schipper lste klasse, f 121 3, lit. a. ouderdom en diensttijd. J. Kooiman, commies verificateur 2de kategorie bij 's Kijks belastingen. 592 3, lit. o , en 43 idem. G. G., zich schrijvende W. (3r. Hoffmann, ontvanger der directe belastingen, enz., 2266 5 en 43 Iigchaamsgebrek. W. C. Verseput, idem, 920 5 en 43 idem. J. P. Helmolt, idem, 2260 5 en 43 idem. M. H. C. Wilkens, wed. van H. Adan , in leven landmeter lste klasse van het kadaster , 249 50 en 51 verkregen regten. Bij Koninklijk besluit van den 4den December 1878, n°. 26, zijn bij het personeel der militaire administratie benoemd: a. bij de kwartiermeesters: tot majoor-kwartiermeester, bij het 1ste regement infanterie, de kapitein-kwartiermeester B. A. Egter van Wissekerke, van het corps; tot kapitein-kwartiermeester van de 2de klasse: bij het 7de regement infanterie, de 1ste luitenant-kwartiermeester J. M. J. van Rijen, van het 3de regement huzaren; bij het 1ste regement veld-artillerie, de lste luitenant-kwartiermeester J. A. Stuffken , van het 8ste regement infanterie; tot lsten luitenant-kwartiermeester: bij het 4de regement huzaren, de 2de luitenant-kwartiermeester H. J. Avelingh, van het corps; bij het lste regement infanterie, de 2de luitenant-kwartiermeester J. H. Mürckelbach , van het corps; i. bij de directeurs der militaire hospitalen: tot kapitein, de lste luitenant A. E. H. Knaap, directeur van het garnizoens-hospitaal te Bergen-op-Zoom. Bij Koninklijk besluit van 4 December 1878, n°. 18, zijn, met ingang van 1 Januarij 1879, benoemd: de telegraphist der lste klasse J. H. Ummels, tot directeur van een der Rijkstelegraaphkantoren; de directeur van een der Rijkstelegraaphkantoren W. G. van Eymeren, op zijn verzoek, tot telegraphist der lste klasse.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal op Zaturdag, 7 December aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid; Gelet op de Koninklijke besluiten van 9 November 1869 ( Staatsblad ö°- 167) en 15 October 1873 ( Staatsblad n°. 137), waarbij de stempelwerken en het afkeuringsmerk voor de maten, gewigten, weegwerktuigen enz. zijn vastgesteld;
Heeft goedgevonden: 1°. te bepalen, dat het goedkeuringsmerk, gedurende het jaar 1879 te bezigen, zal zijn: bij den ijk en herijk der maten en gewigten : de letter N in den gewonen drukvorm, schuin gesteld; bij den ijk van weegwerktuigen voor gewoon gebruik en van gasmeters: de Koninklijke kroon; bij den ijk van weegwerktuigen voor fijnere wegingen: eene vijfstralige ster; 2°. ter algemeene kennis te brengen, dat het merk van het kantoor, waar de eerste stempeling heeft plaats gevonden, volgens ministeriele beschikkingen van 21 December 1869, n°. 188 (12de afdeeling), en 22 November 1878, n°. 47 (Handel en Nijverheid), voor elk der hierna volgende kantoren uit het daarbij vermeld cijfer bestaat: 's Hertogenbosch 1 Breda 2 Arnhem 3 Nijmegen 4 's Gravenhage 5 Rotterdam 6 Leiden 7 Dordrecht 8 Amsterdam 9 Alkmaar 10 Hoorn 11 Middelburg 12 Utrecht 14 Leeuwarden 15 Zwolle 16 Groningen 17 Assen 18 Maastricht 19 's Gravenhage, 4 December 1878. Tak van Poortvliet. Bij beschikking van 4 December 1878, n°. 38, afdeeling Handel en Nijverheid, is aan de directie der Amsterdamsche Droogdokmaatschappij te Amsterdam, tot wederopzegging, vergunning verleend voor eene stoomsleepdienst op eenige stroomen, rivieren en kanalen van het Rijk, alsmede op de Zuiderzee.
---

RAAD VAN STATE.
Openbare vergadering va-n den Raad van State, afdeeling voor de geschillen van bestuur, op Woensdag den llden December 1878, des voormiddags ten elf ure.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (5 December) is medegedeeld: dat de Commissie, belast met het ontwerpen van een adres van gelukwensching, aan Zijne Majesteit den Koning aan te bieden ter gelegenheid van Zijn voorgenomen huwelijk , met haar ontwerp gereed is en het ter tafel brengt. Dit stuk zal voor de leden alleen worden gedrukt. dat is ingekomen een wetsontwerp tot wijziging der begrooting van Nederlandsch Indie voor 1877 , hoofdstuk I (Uitgaven in Nederland); dat de Commissien van Rapporteurs voor de wetsontwerpen : verandering der grens tusschen de gemeenten Stad-Almelo en AmbtAlmelo; verandering der grens tusschen de gemeenten Goor en Markelo, met hare verslagen gereed zijn. De dag der beraadslaging zal nader bepaald worden. De Kamer heeft behandeld de navolgende wetsontwerpen: 1°. vaststelling van het slot der rekening van de koloniale uitgaven en ontvangsten voor Suriname, over het dienstjaar 1875; 2°. wijzigingen verhooging der koloniale huishoudelijke begrooting van Suriname voor het dienstjaar 1877. DeMinister van Koloniën gaf de bij de verslagen gevraagde inlichtingen 3°. verhooging der koloniale huishoudelijke begrooting van Curacao voor het dienstjaar 1878; 4°. wijziging van het IXde hoofdstuk der Staatsbegrooting voor het dienstjaar 1877; 5°. wijziging der omschrijving van art. 4 van hoofdstuk I der Staatsbegrooting voor 1877.
'Over de onder de n°s. 3 tot 5 vermelde wetsontwerpen had geene • beraadslaging plaats. 6°. goedkeuring van den onderhandschen verkoop aan de erfgenamen van A. Bemolt te Dordrecht, van bestaanden en toekomstigen aanwas aan het Hennepje in den Bevert onder de gemeenten Werkendam en Dussen. De Minister van Finantien beantwoordde de in het verslag gemaakte aanmerkingen. De wetsontwerpen onder nos. 1—6 werden achtereenvolgens metalgemeene stemmen aangenomen. 7°. bekrachtiging van den onderhandschen verkoop van spoorweggrond en slooten onder Zutphen en Brummen aan de gemeente Zutphen. Hierover had eene gedachtenwisseling plaats tusschen de heeren Sandberg en Mackay en den Minister van Finantien. Het wetsontwerp werd met 42 tegen 15 stemmen verworpen. Voor hebben gestemd de heeren: Gevers Deynoot, Patijn, Wintgens, Bredius , Rombach , van Zinnicq Bergmann , de Casembroot, Cremers, Froger, van Delden, Insinger, Bichon van IJsselmonde, de Bruyn Kops, Luyben en Saaymans Vader. 8°. regeling der ontvangsten en uitgaven van het pensioenfonds voor burgerlijke ambtenaren over het jaar 1879; 9°. bekrachtiging van den onderhandschen verkoop aan de weduwe en de erven P. Regout van een gedeelte van het talud van den dijk der Zuid-Willemsvaart te Maastricht; 10 c . wijziging van hoofdstuk VII A en nadere wijziging en verhooging van hoofdstuk VIIB der Staatsbegrooting voor 1877. * De Minister van Finantien lichtte de in de verslagen voorkomende aanmerkingen omtrent de drie laatst vermelde wetsontwerpen toe. Die onder nos. 8 en 10 werden met algemeene, dat onder n°. 9 met 57 tegen 3 stemmen aangenomen. Tegen hebben gestemd de heeren de Vos van Steenwijk, Tedingvan Berkhout en Bergsma. De beraadslaging over de Staatsbegrooting voor 1879 werd daarna voortgezet. Over hoofdstuk II (Hooge Collegien van Staat en Kabinet des Konings) in het algemeen had geene discussie plaats. Op de aanmerking van den heer van Eek, veranderde de Minister van Finantien in onder-artikel 5 (1ste afdeeling Staten-Generaal) de woorden van het Bijblad , in cler Stenographische inrigting. De heer van Baar voerde het woord over de Ilde afdeeling (Raad van State) en de heer Verheijen over artikel 23 der Vde afdeeling, (het Kabinet des Konings) » tractement van den directeur". Over de verdere onderdeelen had geene beraadslaging plaats. Hoofdstuk II werd met algemeene stemmén aangenomen. Bij de behandeling van hoofdstuk III (Departement van Buitenlandsche Zaken ) in het algemeen bragten de heeren Teding van Berkhout en Barge verslagen uit omtrent adressen, met dit hoofdstuk in verband staande. Verder voerden het woord de heeren Fransen van de Putte , Cremers, Godefroi, Wintgens , van Eek, Teding van Berkhout , de Casembroot, en de Ministers van Buitenlandsche Zaken en van Justitie. Over onderartikel 6 {consulaten) , had eene woordenwisseling plaats tusschen de heeren Godefroi, Wintgens en den Minister van Buitenlandsche Zaken. Dit en de overige onderdeelen, waarover geene discussie gehouden werd, werden zonder hoofdelijke stemming goedgekeurd. Hoofdstuk III werd met algemeene stemmen aangenomen. De Commissie voor de verzoekschriften bragt op onderscheidene adressen bij monde van de heeren Barge, de Vos van Steenwijk, van Gennep, van de Werk, van Baar en Froger verslagen uit. Van de gedelegeerden der Regering naar het in Junij jl. te Parijs gehouden Internationaal Congres van landbouw (Nederlandschc Staatscourant van 8 Junij 1878) is onderstaand verslag ontvangen: Aan Zijne Excellentie den Minister van Waterstaat, Handel en Nijverheid. De ondergeteekenden, aangewezen om de Nederlandsche Regering te vertegenwoordigen op het Internationaal Landbouw-Congres , te Parijs van 11 tot 20 Junij 1878 gehouden , hebben de eer het volgende verslag aan te bieden. Het Internationaal Landbouwcongres te Parijs is georganiseerd door de groffte Maatschappij der Fransche landbouwers (Société des Agriculteurs). Deze Maatschappij, in 1868 opgerigt, telt thans 4000 leden die jaarlijks 20 francs contributie betalen, welke som, met de giften der donateurs en stichters, een jaarlijksch budget van over de 80,000 francs uitmaakt. Behalve het hoofdbestuur dezer Maatschappij, uit 14 personen bestaande, zijn er nog de besturen der 11 sectien, waarin de Maatschappij voor hare werkzaamheden verdeeld is. Deze sectien zijn de volgende: akkerbouw, veeteelt, wijnbouw, houtteelt, tuin- en ooftbouw , laudbouw-genie , landbouw-nijverheid , zijdeteelt en entomologie, staathuishoudkunde en land bouw-wetgeving , landbouw-onderwijs, paardenteelt. Behalve de sectie-vergaderingen , tijdens het jaarlijksche congres, houdt iedere sectie van tijd tot tijd met hare 12 permanente leden vergaderingen, waarin aangehoudene quaestien behandeld en nieuwe onderwerpen voor het volgende congres voorbereid worden, zoodat men veelal op de congres-zittingen goed uitgewerkte gedrukte verslagen, de te behandelen onderwerpen betreffende , ter tafel vindt, waardoor vele onvruchtbare debatten afgesneden worden. Wat de te behandelen onderwerpen betreft, vindt men deze in het programma niet gepreciseerd, maar worden zij eerst op de vorige sectie-vergadering vastgesteld en in het locaal aangeplakt, wat het nadeel heeft, dat alleen de voorstellers der vraagpunten zich vooraf prepareren kunnen en de behandeling daardoor meer eenzijdig is, dan bij eene duidelijke meer uitvoerige omschrijving, gelijk op de Nederlandsche congressen het gebruik is, het geval zoude zijn. De sectie-vergaderingen van het Internationale Landbouwcongres hadden des morgens in de Tuilerien , de algemeene vergaderingen des namiddags in het Trocadero-paleis plaats. Daar er 11 sectien waren, waarin vrij wat punten behandeld zijn, dus, behalve de zijdeteelt en de boschcultuur die niet bezocht werden, er dagelijks negen sectievergaderingen
en slechts ééne algemeene vergadering gehouden werd kan men ligt nagaan, dat slechts een gedeelte der onderwerpen indé algemeene vergadering besproken zijn. Desniettegenstaande zijn er op het congres eenige conclusien g e . nomen , waarvan wij de volgende, die ook voor Nederland van toepassing kunnen zijn, hier zullen mededeelen. Kadaster. 1°. Het is wenschelijk alle mogelijke maatregelen te nemen, om het kadaster dienstbaar te maken aan het vaststellen van het eigendomsregt der landerijen; 2". Het onderzoek vragen van een stelsel om het kadaster in orde te houden. Beheer van het water. De vergadering uit den wensch, dat de verschillende regeringen, in kennis gesteld zijnde met het bestaan eener hoofdcommissie over het beheer der wateren, aan het ministerie van waterstaat in Frankrijk aanvragen dat hare gedelegeerden met de handelingen dier hoofdcommissie in kennis gesteld worden. Landbouw-onderwijs. Door de ondervinding in verschillende staten opgedaan, uit de vergadering den wensch : 1°. dat het landbouw- en tuinbouw-onderwijs geregeld onder het lager onderwijs worde opgenomen en zoowel bij kinderen als bij volwassenen worde toegepast; 2°. dat, om ten gerieve der volwassenen het landbouw-onderwijs te voltooijen, er in de landbouwende streken geregelde voorlezingen worden georganiseerd. Overwegende, dat daarenboven door den Senaat in Frankrijk een wetsontwerp is aangenomen, betreffende de algemeene organisatie van departementale leerstoelen voor het landbouw-onderwijs, uit de vergadering nog den wensch: 1°. dat dit wetsontwerp definitief aangenomen worde en daarbij de middelen ruimschoots aangewezen , om naar mate de behoeften zijn, er in te kunnen voorzien; 2°. dat het provinciaal landbouw-onderwijs, door deze wet in Frankrijk geboren, ook in de provinciën der andere staten zal ingevoerd worden; 3°. dat er prijsvragen uitgeschreven worden voor geschikte elementaire leerboeken der dorpsscholen. Bemesting. I. Het woord mest moet alleen gebezigd worden om stoffen, die uit den grond in de planten overgaan en tot hare voeding dienen, aan te duiden. II. Alleen de stoffen die stikstofverbindingen, phosphorzuur, potasch (kali) en kalk bevatten • worden hiertoe gerekend. III. Alleen die grond wordt vruchtbaar genoemd, welke eene genoegzame hoeveelheid dier stoffen in voor de planten opneembaren toestand bevat. Ontbreken er één of meer dan is hij onvruchtbaar. Bevindt zich in den grond ééne dezer stoffen in zeer kleine hoeveelheid, met betrekking tot de andere, dan worden slechts geringe oogsten verkregen. IV. De mest die de bestanddeelen, waarvan de grond niet voldoende voorzien is, aanbrengt, wordt voor dien grond als de beste mest beschouwd , indien namelijk een bestanddeel aangebragt wordt, dat voor de soort van het te verbouwen gewas benoodigd is. V. Op gronden die aan het eene of andere bestanddeel arm zijn, worden uitstekende resultaten verkregen door bemesting met onvolledigen mest, die enkel het ontbrekende bestanddeel aanvoert. VI. Gronden die arm aan alle bestanddeelen zijn, worden alleen door volledigen mest vruchtbaar, dat wil zeggen door mest die alle voor den plantengroei benoodigde stoffen bevat. VII. De stikstof in de planten bevat, wordt gedeeltelijk door den grond, gedeeltelijk door de lucht aangevoerd. De verhouding der hoeveelheden door deze twee bronnen geleverd, staat in verband tot de soort der planten. VIII. De zoogenaamde verbeterende planten ontvangen meer stikstof uit de lucht dan uit den grond. IX. Ten opzigte van het minerale voedsel (phosphorzuur, potasch, kalk) bestaan er geen verbeterende planten, daar er geen andere bronnen bestaan dan in den grond, en de planten dus niets anders kunnen teruggeven, dan wat zij vroeger uit den grond hebben opgenomen. Echter hebben enkele planten het vermogen om minerale bestanddeelen uit den grond op te nemen in een vorm, waarin tarwe , suikerbieten en andere cultuurplanten ze niet kunnen opnemen. Daardoor bereiden deze planten als het ware het minerale voedsel voor den oogst en vermeerderen aldus de hoeveelheid opneembaar (assimileerbaar) mineraal plantenvoedsel ten koste van het gehalte niet assimileerbare mineralen in den grond. De planten met diepgaande wortels brengen ook uit den ondergrond plantenvoedsel naar de oppervlakte en kunnen dus ook, in zekeren zin, als verbeterende planten beschouwd worden. X. De groene bemesting is het middel om volgens voorstaande theorien, den grond te verbeteren. Daarenboven verbetert zij den physischen toestand van den grond, door hem mul te maken en door de productie van humus. XI. Opdat de planten voor groene bemesting op schrale gronden hare grootst mogelijke ontwikkeling erlangen , moet de grond rijkelijk van minerale bemesting voorzien zijn (phosphorzuur, potasch, kalk). XII. De hulpbronnen die aan den landbouw nuttige bestanddeelen voor den plantengroei leveren, zijn: Voor stikstof: zwavelzure ammonia, salpeterzure potasch (kali-salpeter), salpeterzure soda (chili salpeter), de stikstofhoudende stoffen van plantaardigen en dierlijken oorsprong. Voor phosphorzuur -. de minerale phosphaten, de beenderen-producten , de superphosphaten en de neergeslagen (geprecipiteerde) phosphaten. Voor potasch: de kali-salpeter, de zwavelzure potasch en het chloorpotassium. XIII. Ieder der genoemde stoffen maakt op zich zelf slechts een onvolledige mest uit, die alleen goede uitkomsten kan geven op gronden die alle andere bestanddeelen bevatten in voldoende hoeveelheden en in opneembaren vorm. XIV. Mengsels van de drie kategorien van bestanddeelen, in bepaalde verhoudingen, zoo als de verbouw der planten die noodig hebben, worden als volledige mest beschouwd.
Bosch-aanleg. De vergadering uit den wensch, dat door alle staten, die belang hebben bij vraagstukken de houtteelt betreffende, eene internationale commissie voor boschcultuur worde benoemd. Harddraverijen. De vergadering uit den wensch, dat het programma voor de internationale wedrennen , zoodanig worde opgerigt, dat de Hollandsche harddravers, die in Frankrijk weinig bekend zijn, worden aangemoedigd er aan deel te nemen. Vruchtwisseling. Bij het vaststellen van een plan voor vruchtopvolging, moet het volgende worden in acht genomen: I. Een onderzoek instellen, naar de planten, die voor het klimaat, den grond en de behoefte geschikt zijn. II. Onderzoeken of een kortstondige, dan wel een veeljarige vruchtomloop wenschelijk is. III. Eene keus uit de planten doen, om als eerste vrucht na de braak te volgen , bijaldien deze noodzakelijk is , alsmede bepalen welke gewassen na de bemesting, na voedergewassen, na granen, na handelsgewassen en na kunstweiden volgen moeten. IV. Onderzoeken of de gesteldheid der boerderij en de groeikracht der gronden , eene enkele vaste vruchtopvolging vereischt, dan wel of men twee stelsels moet volgen. V. De wijze en het hoofddoel der veehouding vaststellen, alsmede het gewigt van het vee dat men per hektare er op na moet houden. Evenzoo nagaan of de benoodigde mest alleen op de boerderij moet gewonnen worden. VI. De oppervlakte, die jaarlijks met voedergewassen en met strooleverende gewassen moet beteeld worden, bepalen. VII. De hoeveelheid eigen gewonnen en de hoeveelheid aan te koopen mest berekenen , die men gedurende de vrucbtwisseling zal noodig hebben, om het evenwigt te herstellen, ten opzigte van de verbruikte hoeveelheid plantenvoedsel. VIII. Eene verdeeling van den maandelijkschen hand- en paardenarbeid maken, om na te kunnen gaan of in de streek de noodige arbeiders beschikbaar zijn, en de hoeveelheid van het trekvee te kunnen regelen. IX. Het kapitaal berekenen, dat noodig is voor inventaris, voorraad , vee enz. X. Den tijd nagaan, waarin een gedeelte of het geheel van het verbruikte bedrijfskapitaal weder beschikbaar wordt door den oogst, of door de opbrengsten van het vee. "Wanneer men nu eene vruchtwisseling aanneemt, moet men niet vergeten dat het noodig is om: de bemesting te doen volgen door planten, die den grond zuiver van onkruid houden en die eene overmaat van vaag verdragen kunnen. de halmgewassen te doen voorafgaan door voedergewassen of handelsgewassen , die men als zuiverende planten beschouwen kan; de vruchtwisseling te beginnen met planten, die gedurende haren groei veel arbeid vereischen, en den vruchtomloop eindigen met planten die weinig arbeid vorderen; zooveel mogelijk de weiden en voedergewassen te plaatsen, kort na de slagen, waarbij de bemesting plaats heeft; niet te vergeten, dat men zonder de voorgestelde orde van vruchtopvolging te storen , toch knollen , boekweit, maïs , mosterdzaad als tweede vrucht of groene bemesting kan verbouwen. Paardenfokkerij. De vergadering is van oordeel , dat aanmoediging en medewerking door den Staat noodzakelijk is voor de paardenfokkerij en deze tusschenkomst eerder uitgebreid dan ingekrompen behoort te worden. Suiker-accijns. De vergadering uit den wensch, dat de suikerbelasting opgeheven of wel, zooveel mogelijk als de finantien der staten ditgedoogen, verminderd worde. Dat de wetgevingen der onderscheidene staten zoodanig gewijzigd worden, dat de premien, die bepaald in strijd zijn met staathuishoudkundige beginselen, met de goede internationale verstandhouding en met het belang der suiker-industrie, afgeschaft worden. Officiele vertegenwoordiging van den landbouw. Het Congres kan gelukkig den toenemenden vooruitgang der private landbouw-vereenigingen bij alle natiën constateren en juicht de pogingen toe, die de landbouwmaatschappijen overal tot vooruitgang van den landbouw in het werk stellen, alsmede de uitkomsten, die door medewerking der regeringen verkregen zijn. Het Congres uit den wensch, dat in alle staten de landbouw, voor de verdediging zijner regten en belangen, op gelijken voet met koophandel en nijverheid gebragt worde. Vleeschhandel. Overwegende, dat na eene twintigjarige ondervinding te midden van het voedingsproblema, er gegevens bestaan om een degelijk en openbaar onderzoek te kunnen instellen naar de uitkomsten van den vrijen handel in slagtvleesch in Frankrijk, uit het Landbouwcongres den Wensch : 1°. dat de Regering eene administrative commissie benoeme , waarin de veefokkers en in het bijzonder de Maatschappij der Fransche landbouwers vertegenwoordigd worde. Deze commissie moet zich ten doel stellen: de oorzaken der hooge vleeschprijzen en de standvastige opdrijving 'der uitverkoopsprijzen op te sporen; den toestand en de werking van den vleeschhandel, ten gevolge ■van het decreet van 1858 (uitmakende den grondslag van den tegen"Woordigen toestand), nagaan en constateren; de regels ontwerpen, waarnaar de vleeschhandel behoort gedreven "te worden, en het decreet van 1858 nader omschrijven , hetzij door vroegere besluiten en reglementen , die behooren behouden te worden, zamen te vatten ; hetzij door te herinneren aan den geest en de letter van nog niet ingetrokken voorschriften, die in strijd zijn met het stelsel van vrijheid; hetzij door nieuwe maatregelen voor te stellen, die een nationalen verkoopprijs en eene eerlijke uitvoering van den vleeschhandel zullen bewerken;
2°. dat de permanente Commissie der sectie Veeteelt van de Maatschappij der Fransche landbouwers , na afloop van het Internationale landbouw-congres, belast worde om de vragen, die in verband staan tot den vleeschhandel onder het vrij-handelstelsel, grondig te onderzoeken , ten einde de administrative commissie in te lichten omtrent de belangen en de inzigten der veehouders; 3°. dat de op het congres aanwezige vreemdelingen verzocht worden, om met het bestuur van de Maatschappij der Fransche landbouwers in betrekking te blijven, ten einde hun de noodige inlichtingen te geven omtrent den vleeschhandel in hunne respective staten; 4°. dat de administrative Commissie in het bijzonder gelieve acht te slaan op de hierna vermelde punten , waarvan het onderzoek door de sectie Veeteelt van de Maatschappij der Fransche landbouwers wordt aanbevolen ; te weten: de waarborgtijd (die nog niet ingetrokken is) van 9 dagen, aan den slagter toegekend, voor het geval van een natuurlijken dood van het vee; het regt van taxatie van het vleesch , overgelaten aan den burgemeester , hetgeen nog niet afgeschaft is; het rondventen van vleesch , door het decreet van 1858 verboden, doch later bij politieverordening weder toegestaan ; de organisatie van verschillende wijzen van publieken verkoop, hetzij van levende hetzij van geslagte dieren; de organisatie van de formaliteiten bij publieken verkoop, namelijk de administrative tusschenkomst en het vrije makelaarschap; de grondregels vaststellen voor de prijsbepaling, daarbij tegenover elkander stellende de twee wijzen om die te regelen , hetzij volgens levend gewigt door wegen , hetzij volgens het gewigt schoon aan den haak , door schatting verkregen; herziening der verkoops-onkosten en der betaling voor de slagthuizen, door de stad Parijs geheven; de invoer van levend of van geslagt vee , uit het oogpunt van buitenlandsche concurrentie beschouwd; Landbouiowetgeving (Code rural). Het congres sluit zich aan bij den wensch, door de Maatschappij van de Fransche landbouwers sedert hare stichting geuit en herhaaldelijk uitgesproken, — betreffende het binnen den kortst mogelijken tijd regelen van de verschillende wetten, die na hare afkondiging het landbouwwetboek (code rural) zullen uitmaken, hetgeen reeds zoo lang door alle landbouworganen verlangd wordt. De bovenstaande conclusien, waarop, vooral bij die op wetenschappelijk gebied, nog wel het een en ander valt af te dingen, zijn, wat het meerendeel betreft, geen nieuwe leeringen of gezigtspunten, die op het congres ontstaan zijn. Zij zijn niet zoozeer de vrucht van discussien, dan wel voortgesproten uit de verslagen van de rapporteurs der sectien die ze voordroegen, waarna zij al of niet gewijzigd door de vergadering zijn aangenomen. Zoowel in de algemeene als in de sectievergaderingen droegen de werkzaamheden, op enkele uitzonderingen na, minder het karakter» van spontane discussien die heen en weder bestreden werden, dan wel van vooraf gereed gemaakte mededeelingen. Ofschoon gelijk hierboven gezegd is, niet alle onderwerpen, die in de sectien besproken zijn, ter tafel der algemeene vergadering kwamen, zijn toch behalve bovengenoemde onderwerpen, nog de volgende belangrijke zaken behandeld, zonder dat die juist tot conclusien aanleiding hebben gegeven, nl. Over de toekenning van de uitgeloofde prijzen aan hen, die de voortbrenging van koren vermeerderd hebben. Over den invoer van vleesch uit Amerika. Over stoomploegen. Over landbouwerediet. Over het water als middel van vervoer en tot bevloeijen. Over de Phylloxera of wijngaardluis. Over fruitboomgaarden. Over landbouwtransport op spoorstaven. Over besmettelijke ziekten. Over de wetgeving betreffende de gegiste dranken. Over vrijen handel. Over wijnbouw. Over paarderassen. Over landbouw-exploitatie op groote schaal in weinig bevolkte streken. Bij de behandeling van onderscheiden dezer onderwerpen bleek het den ondergeteekenden, ofschoon zulks in de discussien niet ter sprake kwam, dat Nederland in vele landbouwzaken bij andere staten niet ten achteren is, ja zelfs dat voor Frankrijk nu eerst wetten wenschelijk geacht worden over onderwerpen (onder anderen betreffende de besmettelijke ziekten), die in Nederland reeds geruimen tijd bij de wet geregeld zijn. Enkele andere gewigtige onderwerpen , bij voorbeeld over het landbouwcrediet, over den vleeschinvoer uit Amerika, over de goedkoope spoorwegen enz. zijn voor Nederland geheel nieuw en de kennisneming met het verhandelde van veel belang. De ruimte van dit verslag, zal het niet al te uitgebreid worden, gedoogt niet hierover in bijzonderheden te treden. Eindelijk moeten wij er nog op wijzen, dat onbekendheid met de uiteenloopende toestanden van de landhuishoudingen der verschillende staten, de werkzaamheden van een internationaal landbouwcongres eenigszins bemoeijelijken. Om in deze onbekendheid zóóveel mogelijk te voorzien, heeft de Maatschappij der Fransche landbouwers een zeer nuttig werk verrigt, door na afloop van het congres voor hare rekening uit te geven eenige belangrijke beschrijvingen van den landbouw in onderscheiden staten, aan het congres ingezonden door eenige regeringen en groote landbouwmaatschappijen. Deze boekwerken, waarvan de vreemde afgevaardigden naar het congres present-exemplaren mogten ontvangen en die verkrijgbaar zijn bij de Fransche Maatschappij van landbouwers, kunnen als uitmuntende leerboeken beschouwd worden van den landhuishoudkundigen toestand in de respective staten. Het zijn de volgende boekwerken: De landbouw van Engeland , tien verschillende verhandelingen, opgemaakt voor de groote Engelsche landbouwinaatschappij door eea
twaalftal schrijvers, vertaald door R. de la Trehonnais, 715 pag., prijs 8 francs. De landbouw in Schotland en Ierland, in Indie en Australië , achttien verhandelingen van verschillende schrijvers, 300 pag., 5 francs. De Belgische landbouw, door Ed. de Lavaleye, 280 pag., prijs 4 francs. De landhuishouding in Denemarken, door Godefroy, 150 pag., prijs 3.50 francs. De landbouw in Italië, door Sagnier, 80 pag., prijs 2 francs. De landbouw in Peru, door Martinet, 120 pag., prijs 2.50 francs. Wassenaar, J C. J. van der Oudermeulen. Amsterdam, / 20 November 1878. W. van dee V liet. Barneveld, 1 H. M. Hartog.
---

