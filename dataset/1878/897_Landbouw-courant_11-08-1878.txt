s' Gravenhage, vrijdag 9 Augustus. † „Zooals men zaait, oogst men.”
• • DOOR E. FREYBERG, assistent aan het Proefstation. 11. (Slot van 't vorig nr.) In de eerste plaats natuurlijk afzien van het gebruik van die grassen, die voor het aankweeken van weiland worden aanbevolen, maar die daarvoor volstrekt geen waarde hebben, vervolgens in het oog houden, welke van de nuttige soorten, tengevolge van verontreiniging door vreemde bestanddeelen en van zwakke kiemkracht, niet alleen geen opbrengst beloven, maar zelfs schade doen voorspellen, en ten slotte voorloopig afzien van het gebruik van goudhaver, beetndvossenstaart, reukgras, enz. Ik zeg echter slechts voorloopig, want het zou bepaald een schrede achteruit zijn, wanneer men het aantal nuttige en tot cultuur geschikte soorten nog wilde verkleinen. Er moet met ernst naar gestreefd worden, om alle zaden van nuttige grassen een even hoog cijfer van zuiverheid en kiemkracht te doen bereiken, als thans met het zaad van Raygras en Timothiegras het geval is. Binnen een niet al te lang tijdsverloop mdet het z66 ver komen, en het is te bejammeren, dat in 't algemeen, tegenover den overigens zeer verblijdenden vooruitgang, van het verbouwen van graszaad niet meer werk wordt gemaakt, zelfs niettegenstaande het wel niet meer aangetoond behoeft te worden, welk een belangrijke rol de voedergrassen bij het landbouwbedrijf spelen, en welke kapitalen jaarlijks door het koopen van slechte zaden verspild worden. Alleen het gebrek aan kritiek van de zijde van het koopende publiek, konde en kan aan de meer dan inferieure handelswaar aftrek bezorgen, zooals dit gedeeltelijk met Avena flavescens , Alopecurus pratensis en andere zaadsoorten met fraai klinkende namen het geval is, terwijl reeds nu het Engelsche .en Italiaansche Raygras, 'zomede het Timothiegras met gunstig gevolg zuiver geteeld en daardoor met een vrij gunstig cijfer van zuiverheid en kiemkracht in den handel gebracht worden. Dit meest geschikte middel om aan het vooroordeel betreffende het weinig winstgevende der zaak den kop in te knijpen, zou zijn om, bij wijze van proefneming, zuivere zaden te verbouwen, natuurlijk op niet al te kleine schaal, b. v. een oppervlakte van Tluhektare. Men zou met dat doel concurrentie in het leven kunnen roepen, 't zij van wege van groote landbouw-vereenigingen, 't zij van den Staat, wiens recht en plicht tot ondersteuning van een stand, die voor het opbrengen der belastingen van zoo groot gewicht is, hier wel niet nader behoeft te worden aangetoond. In elk geval zouden de uit te loven premiën hoog genoeg berekend moeten zijn, om tegenover de te nemen moeite en het te doene werk, onvermijdelijk verbonden aan het verbouwen van zuiver en goed zaad, een goede winst als aequivalent te kunnen stellen. Daarbij zou het raadzaam *zijn, om zich voorloopig tot een of twee voor den landbouw het meest belovende soorten te bepalen; in de eerste plaats tot Poa pratensis, Dactylis glomerata of Festuca pratensis. Als geschikten grond tot het teelen van graszaad zou men een zeer diepen en goed bewerkten, zoo mogelijk zavelgrond moeten kiezen. Het zaad zonde men aan de concurreerenden tegen vergoeding van kosten moeten overdoen, omdat daarmede een van de hoofdbezwaren zou zijn opgeheven. Ook zou het aan een proefstation dienen te worden onderzocht en, zoo noodig, gezuiverd. Het verdere werk bij deze kultuur zou voornamelijk moeten bestaan in het uitroeien van het trots alle zorgvuldige behandeling toch altijd nog opkomende onkruid, goed en herhaaldelijk wieden. De bladkruiden kan men al zeer spoedig onderkennen, en kunnen, door het gebruik maken van goedkoope werkkrachten, worden uitgestoken. Een allereerst vereischte is natuurlijk dat het gewas, vooral in het eerste jaar, door middel van voortdurend wieden van alle tusschengroeiende planten worde gezuiverd. Alleen langs dezen weg zal men met zekerheid op het oogsten van een zuiver zaadgoed voor kweekgras kunnen rekenen, dat, wanneer het tevens met de noodige zorg binnen gebracht wordt, en door middel van harpen van kaf en kleine korrels gezuiverd is, gaarne met den dubbelen marktprijs betaald zal worden, daar het de vijf- ja tienvoudige gebruikswaarde van de gewone handelswaar heeft. Daarbij komt nog, dat een goed graszaadland een reeks van jaren geschikt blijft, en alleen behoefte heeft aan een waakzaam oog, ten einde het zuiver houden te bevorderen, en nu en dan aan herhaalde overbemesting. Het spreekt van zelf, dat bij het uitschrijven van een dergelijke prijsvraag een nauwkeurige aanwijzing omtrent de omstandigheden, waaronder de verbouwing plaats moet hebben, zou dienen te worden gevoegd. Oin de productie van goed zaad te bevorderen, Zouden derhalve de Staat of landbouw vereenigingen premiën -dienen uit te loven en die te verdeelen onder die producenten of handelaren, die een voldoende kwantiteit verbouwd hebben, resp. ten verkoop aanbied'en. Het houden van zaadtentoonstellingen, in verbinding met zaadmarkten, in dat tijdperk van het jaar, waarin .de landbouwer het krt daarop tot zaaiing noodig heeft, is een groole weldaad voor een geheele landstreek, waaraan men, helaas! nog maar al te weinig waarde hecht. En toch, wat zou zulk een vroege voorjaarsmarkt, met daaraan verbonden tentoonstelling, veel nut kunnen stichten! Daar worden dan de zoinergraansoorten , de klaverzaden, de geheele reeks van grassoorten, enz. ten toon gesteld en verkocht. En hoe gemakkelijk is het dan voor de landbouwers een er geheele streek, om zich hier; door tusschenkomst van het zaadcontrelle-station, de beste kwaliteiten van zaden te verschaffen. Wat het uitloven van premiën betreft, zouden de zaden kunnen werden verdeeld in zelf geproduceerde en dezulken, die door den inzender niet zelf zijn gekweekt, waarbij dan een even groote hoeveelheid van dezelfde kwaliteit zaad in de eerste afdeeling met een evenredig hoogere (bijv. dubbele) premie zou moeten worden bekroond. De laatste categorie (waaronder de handelaren behooren) mag echter onder geene voorwaarde van de concurrentie worden uitgesloten; dit zou een ernstige misgreep zijn, want het grootste gedeelte der fijnere zaden wordt door den handel uit het buitenland betrokken. Zoowel de handelaar als de producent moeten tot concurrentie worden aangespoord. Bij enkele zaadsoorten, die in uiterst geringe kwaliteit in den handel voorkomen, en waaronder de productie te lijden heeft, zou het volgens het plan van professor Nobbe, raadzaam zijn, om jaarlijks premiën uit te loven voor die producenten, die van een bepaald stuk land de grootste hoeveelheid zaad en van de beste kwaliteit weten te krijgen, en daardoor betere zaden in den handel brengen. Op aandringen van Nobbe hadden in het jaar 1876 in het koningrijk Saksen dergelijke wedstrijd-verbouwingen met veldbeemdgras, Poa prat., plaats. De premiën werden door het ministerie van Binnenlandsche Zaken bepaald en spoedig zullen wij wel hooren , met welk resultaat de goede zaak is bekroond geworden. Ongeveer 50 landbouwers hebben aan 'dit schoone werk deel genomen. Bij zulke wedstrijden moeten, behalve de Staat, in de eerste plaats de landbouw-vereenigingen zich in de bres stellen, en zijn dan ook dergelijke vereenigingen, wanneer zij ten minste op goede grondslagen rusten, zeer bevorderlijk voor dergelijk streven. Als een bewijs dat de Staat de verdiensten van zulke openbare zendingen erkent, zonde hij de uit te loven prerniën door de landbouw-vereenigingen zelf moeten laten uitdeelen, daar op die wijze in tweeledigen zin nut zou worden gesticht. Ik besluit dit opstel met den wensch, dat eenige degelijke landbouwers zich de zaak aantrekken, en in de aangegeven richting het voorbeeld geven zullen, zoowel in hun eigen belang als tot zegen van den landbouw van het geheele land.
---

Rijkslandbouwschool te Wageningen (1).
T. zfigemeene opmerkingen omtrent het onderwijs aan en de eischen van toelating tot de afdeelingen A en B der Rijkslandbouwschool. Het onderwijs aan de Itijkslandbouwschool omvat de vakken, die den grondslag vormen voor den wetenschappelijken landbouw. Het onderwijs wordt gegeven in twee geheel op zich zelve staande Afdeelingen (A en B). In de Afdeeling A, met driejarigen leertijd, 'worden leerlingen toegelaten, van wie blijkt, dat zij grondige kennis bezitten van de vakken, die op de lagere school onderwezen worden. De leerlingen, die zich voor de tweede klasse van Afdeeling A aanmelden, moeten bekend zijn met de vakken, in de eerste klasse onderwezen, dus o. a. met de beginselen van plant-, dier- en natuurkunde en met de algemeeue landbouwkennis, welke op de eerste klasse kan worden verkregen. In de eerste klasse van Afdeeling B met tweejarigen leertijd worden de leerlingen toegelaten, die eene hoogere burgerschool van driejarigen curcus (art. 16 der wet op het Middelbaar onderwijs), of de eerste drie jaren eener hoogere burgerschool van vijfjarigen curcus met vrucht hebben doorloopen en daarvan bewijs kunnen overleggen, mits zij bovendien een voldoend examen afleggen in de natuurwetenschappen. Zij, die niet van het volledig onderwijs gebruik wenschen te maken, kunnen tot de lessen in één of meer der vakken, waarin onderwijs gegeven wordt, worden toegelaten, hetzij als leerling voor enkele vakken, hetzij als toehoorder. De aanvrage tot het bijwonen dier lessen wordt aan den Directeur gerigt. Aan hen, die het eindexamen van Afdeeling B met goed gevolg hebben afgelegd, zal gelegenheid gegeven worden, zich gedurende den winter door praktische werkzaamheden verder te bekwamen in landbouwscheikunde. (1) Ontleend aan het dezer dagen verschenen Programma van het onderwijs, voor het leerjaar 1878/79.
Aan deze algemeene opmerkingen, reeds opgenomen in het programma 1877-78, moge nog, ter vermijding van verkeerde opvatting, het volgende toegevoegd worden. Zooals uit de omschrijving der eischen van toelating in het programma nader blijkt, kan een leerling in Afd. A slechts worden toegelaten, wanneer hij goed gegeven lager onderwijs met vrucht heeft gevolgd. Op die kennis is in Afd. A het leerplan gebouwd, dat ten doel heeft den leerlingen, die later den praktischen landbouw zullen uitoefenen, de kennis en ontwikkeling bij te brengen, die voor eene verstandige uitoefening van het landbouwbedrijf een noodzakelijk vereischte is. Deze Afdeeling wordt meerendeels bezocht door zonen van landbouwers en is dan ook hoofdzakelijk voor hen bestemd- De aansluiting van Afd. B aan het Middelbaar onderwijs duidt reeds aan, dat in die Afdeeling het verkrijgen eener hoogere wetenschappelijke ontwikkeling op den voorgrond staat. Deze Afdeeling is dan ook meer bestemd voor toekomstige administrateuren van bezittingen in Nederland of Indie. Na volbragte studie in Afd. B is voortzetting daarvan op goed' bestuurde landbouwbedrijven, 't zij in Nederland of in 't buitenland, een noodzakelijk vereischte, terwijl voor het voortzetten der studie in de eeue of andere bepaalde rigting het bezoeken van scholen, die een speciaal doel beoogen , moet worden aangeraden. Zij, die, na deze Afdeeling te hebben doorloopen, met goed gevolg het eindexamen hebben afgelegd, kunnen ook hunne studiën voortzetten aan de inrigting voor Indische ambtenaren, waarna zij tot het Groot Indisch-ambtenaarsexamen toegelaten worden. (Wordt vervolgd.)
---

