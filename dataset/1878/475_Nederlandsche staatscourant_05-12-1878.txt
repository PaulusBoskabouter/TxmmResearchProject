NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (4 December) is medegedeeld: 1°. dat de Commissien van Rapporteurs voor hoofdstuk VIII der Staatsbegrooting voor 1879 en voor de vestingbegrooting voor hetzelfde jaar met hare verslagen gereed zijn. De Vergadering besloot dat hoofdstuk VIII zal behandeld worden na hoofdstuk VIIB en de vestingbegrooting vóór art. 63 van hoofdstuk VIII. Tevens zal bij dit laatste hoofdstuk beslist worden over de conclusien der verslagen van de Commissien tot onderzoek der verslagen omtrent de Konininklijke Militaire Akademie en de vestingwerken; 2°. dat door de Afdeelingen zijn benoemd tot Rapporteurs voor de navolgende wetsontwerpen: wijziging der begrooting van het Domeinfonds voor 1877; vaststelling der begrooting van het Domeinfonds voor 1879; en verkoop van vestinggronden aan de gemeente Groningen, de heeren Sickesz, Schepel, Lenting (Voorzitter), de Ruiter Zylker en de Vos van Steen wijk. De Vergadering heeft behandeld de navolgende wetsontwerpen: 1°. Het wetsontwerp tot wijziging van hoofdstuk IV der Staatsbegrooting voor het dienstjaar 1877. Hierover had eeue woordenwisseling plaats tusschen den heer Vening Meinesz en den Minister van Justitie. Het wetsontwerp werd met algemeene stemmen aangenomen. 2°. De wetsontwerpen tot naturalisatie van G. Th. Terhorst, J. A. B. Lütkemeijer, H. W. E. Struve, C. A. L. Kcipcke, R. S. Thai Larsen en J. J. F. Teulings. Hierover werd het woord niet gevoerd; alle wetsontwerpen werden met algemeene stemmen aangenomen , uitgezonderd dat betreffende den laatstvermelde, waartegen de heer Bastert zich verklaarde. 3°. Het wetsontwerp tot wijziging van de hoofdstukken V en VII B der Staatsbegrooting voor het dienstjaar 1877 voor zooveel betreft het Ministerie van Waterstaat, Handel en Nijverheid. De Minister van dit Departement en de heer Vening Meinesz traden hierbij in eene korte discussie. 4°. Het wetsontwerp tot verhooging van hoofdstuk V der Staatsbegrooting voor 1877. De Minister van Binnenlandsche Zaken beantwoordde de in het Verslag voorkomende en de door den heer Vening Meinesz gemaakte aanmerkingen. I
5°. Het wetsontwerp tot bekrachtiging eener provinciale heffing in Groningen (van sluisgelden aan de schutsluis in het Reitdiep bij Wetsinge en aan de schut- en uitwateringssluis in den zeedijk bij Zoutkamp). De heer Barge bragt, namens de Oommissie voor de Verzoekschriften , op een dit wetsontwerp betreffend adres verslag uit, terwijl de Minister van Binnenlandsche Zaken de in het Verslag der Commissie van Rapporteurs gevraagde inlichtingen gaf. 6°. Het wetsontwerp tot bekrachtiging eener provinciale heffing in Groningen (van regten voor het gebruik van de zuidzijde van het Eemskanaal tusschen de bruggen 11°. 1 en 2 als ligplaats voor schepen). Hierover had geene beraadslaging plaats. 7°. Het wetsontwerp tot vaststelling van de begrooting der Algemeene Landsdrukkerij, dienst 1879. De heer Sickesz en de Minister van Binnenlandsche Zaken traden hierover in eene korte woordenwisseling. 8°. Het wetsontwerp! tot onteigening ten behoeve der demping van eene scheidingsloot te Franeker. De Minister van Binnenlandsche Zaken gaf de bij het Verslag gevraagde ophelderingen. De onder de n°". 3—7 vermelde wetsontwerpen werden alle met algemeene stemmen aangenomen. De Kamer zette daarna de algemeene beraadslagingen over de Staatsbegrooting voor 1879 voort. Hieraan namen deel de heeren Rutgers van Rozenburg, van den Berch van Heemstede, Saavmans Vader, des Amorie van der Hoeven , Goeman Borgesius , van Eek, Haflinans , Teding van Berkhout, van Houten, Schimmelpenninck van der Oye, Brouwers , Oldenhuis Gratama en de Ministers van Binnenlandsche Zaken en van Finantien. Daarna werden de algemeene beraadslagingen gesloten. Over art. 3 van hoofdstuk I. Huis des Konings (onderhoud der Koninklijke paleizen), voerde de heer Oldenhuis Gratama het woord. Na de goedkeuring der onderdeelen zonder hoofdelijke stemming, werd het hoofdstuk met algemeene stemmen aangenomen. De behandeling der begrootingswetten zal morgen worden voortgezet. Bij de op 4 December 1878 aan het Departement van Waterstaat, Handel en Nijverheid gehouden aanbestedingen: 1°. van het uitvoeren van graaf- en baggerwerk tot voortzetting der verruiming van het Mallegat onder de gemeente Dubbeldam, behoorende tot de Dordtsche waterwegen; 2°. van het bouwen van drie dubbele wachterswoningen bij de Nieuwe Vaart en den St. Anthoniedijk te Amsterdam, ten behoeve van den spoorweg van Nieuwediep naar Amsterdam; en 3°. voor het leveren van 90,000 greenenhouten dwarsliggers, in drie perceelen, zijn ontvangen de volgende inschrijvingen: voor het sub 1 genoemde werk: C. van der Plas, te Hardinxveld f 83,950 A. Volker Lz., te Sliedrecht 75,000 L. A. van Haaften, te Sliedrecht 89,400 J. C. van Hattum, te Sliedrecht 80,800 W. J. Schramm en C. Bosman, te Amsterdam . . . 95,400 T. Volker, te Dordrecht 89,400 A. L. van Wijngaarden IJz., te Sliedrecht 94,000 voor het sub 2 genoemde werk: C. Schoonenburg & C°., te Amsterdam f 25,100 H. Wienhoren, te Schiedam 28,100 H. Ozinga, te Amsterdam 26,800 A. van Zeist, te Rotterdam 28,493 P. Wilms, te Anna-Paulowna 32,000 W. Westerhof, te Weesp 30,480 P. van Essen , te Houtrijk en Polanen 28,787 S. Reinierse, te Amsterdam 27,400 L. Westmaas, te Strijen 28,340 C. Meijers, te Amsterdam 28,367 A. Aalders , te Amsterdam 27,920 en voor de sub 3°. genoemde levering: lste perceel: 2de perceel: 3de perceel: van der Made en Gips, te Dordrecht f 46,809 f 49,200 f 49,400 J. N. de Haas & Söhns, te Wesel 48,900 48,900 48,900 H.E.vanGelder&C"., te Amsterdam 49,200 49,200 49,200 D. Maertens, te Brugge .... 48,900 48,900 48,900 F. Clercx, te Boxtel — 58,960 — per ligger: perlig'ger: per ligger: J. J. van der Eerden Pz., te Boxtel . 1.63 1.63 1.63 van Dorsser & C°., te Dordrecht . 1.64 1.62 1.61 J. H. van Hoogerwou, te Boxtel . 1.74 1.74 1.74 C. Schmidt, te Oeynhausen . . 1.76 6 1.76 5 1.76 5 B. H. Clercx, te Boxtel .... — 1.90 —
---

OFFICIEEL GEDEELTE.
Bij Koninklijk besluit van 2 December 1878, n°. 23, is magtiging verleend tot voortzetting harer -werkzaamheden na de sluiting der jongste najaarsvergadering der Staten , aan de volgende Commissien uit de Staten van Noordbrabant: 1°. aan de bijzondere Commissie voor de waterschappen; 2°. aan die, belast met het onderzoek der adressen en stukken betrekkelijk de voorgenomen verbetering en bevaarbaarmaking van het riviertje de Zoom; en 3°. aan die , benoemd voor de zaken van een aan te leggen scheepvaartkanaal ter onderlinge verbinding van de rivier de Maas bij Yenlo, de Zuidwillemsvaart en het Hollandsch Diep. Bij Koninklijk besluit van 2 December 1878, n°. 28, is benoemd tot burgemeester der gemeente Oud-Vroenhoven, J. H. M. Neven, lid van den raad dier gemeente. Bij Koninklijk besluit van 2 December 1878, n°. 29, is, met ingang van 1 Januarij 1879: 1°. aan dr. M. J. de Goeje, op zijn verzoek , eervol ontslag verleend als schoolopziener in het 3de schooldistrict van Zuidholland; en 2°. tot schoolopziener in dat district benoemd, W. J. van Gorkom. Bij Koninklijk besluit van 2 December 1878, n°. 30, is aan jhr. W. G. de Jonge van Zwijnsbergen, op zijn verzoek, eervol ontslag verleend als majoor-commandant van het corps Koninklijke scherpschutters, gevormd uit de scherpschuttersvereeniging te 'sGravenhage, en is benoemd tot majoor-commandant van gemeld corps, jhr. W. A. Beelaerts van Blokland, oud-kapitein der infanterie. Bij Zijner Majesteits besluit van den 2den December 1878, n°. 26, is aan den dirigerenden officier van gezondheid bij de zeemagt dr. D. Hellema en aan den officier van gezondheid der 1ste klasse bij de zeemagt H. C. Steenbergen, vergunning verleend tot het aannemen en dragen der versierselen van ridder der orde van de Poolster, hun door Zijne Majesteit den KoniDg van Zweden en Noorwegen geschonken. Bij Koninklijk besluit van 30 November 1878, n°. 24, is aan mr. J. F. Alewijn, secretaris en waarnemend directeur van het Kabinet des Konings, vergunning verleend tot het aannemen en dragen der onderscheidingsteekenen van de nagenoemde orden, als: van het commandeurskruis der orde van den Witten Valk; van het commandeurskruis der orde van den Zahringer Leeuw; van het commandeurskruis der orde van Frederik; van het kruis der eerste klasse van de orde van verdienste, respectivelijk hem geschonken door Zijne Koninklijke Hoogheid den Groot-Hertog van Saksen-Weimar-Eisen ach; door Zijne Koninklijke Hoogheid den Groot-Hertog van Baden; door Zijne Majesteit den Koning van Wurtemberg; en door Zijne Doorluchtige Hoogheid den Yorst van "Waldeck en Pyrmont.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikkingen van 12,13,19 September en 1 October 1878, opgenomen in de Staatscourant van 13, 14, 20 September en 2 October daaraanvolgende; Heeft goedgevonden: A. te bepalen dat, met ingang van 5 dezer, de artt. 1, 3, 4, 5, 6 en 7 van het aangehaald Koninklijk besluit niet langer van toepassing zijn op de volgende in gemelde beschikkingen opgenoemde gedeelten van gemeenten in Zuidholland: 1°. het gedeelte van de gemeente Vlaardingerambacht, in gebruik bij D. van den Ende; 2°. het gedeelte van de gemeente Kethel, in gebruik bij C. van der Eyk; 3°. het gedeelte van de gemeente Naaldwijk, in gebruik bij Jacob Noordam; 4°. het gedeelte van de gemeente Nootdorp, in gebruik bij A. van den Berg; 5°. het gedeelte van de gemeente Berkel, in gebruik bij L. van Daalen; B. met ingang van 5 dezer, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren in de gemeente Vlaardingen, op de perceelen: 1°. in gebruik bij H. Boeye, en kadastraal bekend sectie B, n°. 1191;
2°. in gebruik bij C. van der Lely, en kadastraal bekend sectie A, nos. 1901 en 2287. 's Gravenhage , 4 December 1878. Voor den Minister, Be Secretaris-Generaal, Hubrecht. De Minister van Binnenlandsche Zaken brengt ter kennis van belanghebbenden , dat. de Commissie, belast met het afnemen van de examens van apotheker, volgens art. 9 der wet van 1 Junij 1865 {Staatsblad n°. 59), zal zitting houden op Maandag 9 December e. k. en volgende dagen te Amsterdam. 's Gravenhage, 27 November 1878. Voor den Minister, Be Secretaris-Generaal, Hubrecht. De gewone audientie van den Minister van Binnenlandsche Zaken zal op Zaturdag, 7 December aanstaande, niet plaats hebben.
---

MINISTERIE VAN FINANTIEN.
De gewone audientie van den Minister van Finantien zal aanstaanden Donderdag, den 5den December, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag , den 5!en December aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
De audientie van den Minister van Waterstaat, Handel en Nijverheid zal aanstaanden Donderdag, 5 December, niet plaats hebben.
---

