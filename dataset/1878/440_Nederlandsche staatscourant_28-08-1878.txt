OFFICIEEL GEDEELTE. PROGRAMMA van het ceremonieel hetwelk zal worden in acht genomen bij de aankomst van Hunne Koninklijke Hcojheden PRINS EN PRINSES HENDRIK DER NEDERLANDEN, binnen het Koninkrijk en in de Residentie.
Artikel 1. Op Donderdag den 29sten Augustus zullen de Commissaris des Konings in de Provincie Overijssel, de Bevelhebber in de 2de Militaire Afdeeling en de Kommandant van de 4de Divisie Infanterie zicli aan het Stationsgebouw van den Nederlandschen Staatsspoorweg te Oldenzaal bevinden, met den Burgemeester, de "Wethoudersen eene Commissie uit den Raad dier Gemeente, om Hunne Koninklijke Hoogheden bij Hoogstderzelver aankomst aldaar, per specialen spoortrein zich begevende naar het Koninklijk Paleis het Loo, te ontvangen en te complimenteren. De dienstdoende Schutterij zal tevens aan het Stationsgebouw in bataille geschaard staan. Art. 2. Ten gelijken einde zullen zich bevinden aan het Stationsgebouw op den doortogt van Hunne Koninklijke Hoogheden te Zutphen, de Minister van Staat Commissaris des Konings in de Provincie Gelderland, de Burgemeester en Wethouders met eene Commissie uit den Raad der Gemeente, de Kommandant der Schutterij, de Kolonel Kommandant van het 4de Regement Hussaren en de Plaatselijke Kommandant. De dienstdoende Schutterij en het Garnizoen zullen mede aan het Stationsgebouw in bataille staan. Aet. 3. Zijne Majesteit de Koning en Hunne Koninklijke Hooglieden de Groot-Hertog en de Groot-Hertogin van Saxen-WeimarEisenach zullen Hunne Koninklijke Hoogheden bij aankomst op het Koninklijk Paleis het Loo ontvangen. De Burgemeester der Gemeente Apeldoorn zal, met de Wethouders en eene Commissie uit den Raad, zich aan het perron van den spoorweg bij het Paleis bevinden om Hunne Koninklijke Hoogheden te complimenteren. Art . 4. Zaturdag 31 Augustus, den dag bepaald voor de intrede van Hunne Koninklijke Hoogheden in de Residentie, zullen Hoogstdezelven, met speciaïen trein van de Ooster-Spoorweg-Maatschappij, het Loo verlaten tegen omstreeks half elf ure des morgens en aan het Stationsgebouw van de Nederlandsche Rijnspoorweg-Maatschappij in de Residentie aankomen. Zijne Majesteit de Koning , Hunne Koninklijke Hoogheden de Groot-Hertog en de Groot-Hertogin van Saxen-Weimar-Eisenach zullen Hoogstdezelven vergezellen. Ter ontvangst zullen zich aan het Stationsgebouw bevinden: de Opper-Ceremoniemeester en de Kamerheer-Ceremoniemeester, de Commissaris des Konings in de Provincie Zuidholland, de Waarnemend Gouverneur der Residentie; de Kommandant van de 1ste Divisie Infanterie; de Burgemeester en Wethouders met eene Commissie uit den Gemeenteraad. Art. 5. Zijne Majesteit de Koning en Hunne Koninklijke Hoogheden zullen vervolgens plaats nemen in de voor Hoogstdezelven bestemde rijtuigen van den stoet, die in tijds vóór het Stationsgebouw opgesteld, zich zal begeven langs de Prinsessegracht, het Korte Voorhout, het Tournooiveld, den Vijverberg en de Plaats, naar het Koninklijk Paleis in het Noordeinde. Aet. 6. De Stoet zal bestaan uit: a. een Escadronvan het 3de Regement Hussaren met den standaard, den staf en de muziek; b. de Kamerheer-Ceremoniemeester, gezeten in eene koets met twee paarden bespannen, gaande naast elk portier een lakei; c. de Opper-Ceremoniemeester, gezeten in eene koets met twee paarden bespannen, gaande naast elk portier een lakei; d. Zijne Majesteit de Koning , gezeten met Zijne Koninklijke Hoogheid den Groot-Hertog van Saxen-Weimar-Eisenach, in eene koets met vier paarden bespannen, gaande naast elk portier drie lakeijen. De Waarnemend Gouverneur der Residentie rijdende ter regter- en de Kommandant der 1ste Divisie Infanterie ter linkerzijde van de koets. e. Hunne Koninklijke Hoogheden Prins en Prinses Hendrik der ^Nederlanden met Hare Koninklijke Hoogheid de Groot-Hertogin van oaxen-Weimar-Eisenach, gezeten in eene koets met vier paarden bespannen , gaande naast elk portier drie lakeijen; ƒ de Grootmeesteres van Hare Koninklijke Hoogheid Prinses Hendrik der Nederlanden en de Grootmeesteres van Hare Koninklijke Hoogheid de Groot-Hertogin van Saxen-Weimar-Eisenach, gezeten in eene koets met twee paarden bespannen, gaande naast elk portier een lakei; 9- de Hofdames, gezeten in eene koets met twee paarden bespannen , gaande naast elk portier een lakei; de Grootmeester aan het Hof- en de Adjudant van Zijne Koninklijke
Hoogheid den Groot-Hertog van Saxen-Weimar-Eisenach, gezeten in eene koets met twee paarden bespannen, gaande naast elk portier een lakei; i. de Kamerheer en de Adjudant van dienst van Hunne Koninklijke Hoogheden Prins en Prinses Hendrik der Nederlanden, gezeten in eene koets met twee paarden bespannen, gaande naast elk portier een lakei; j. de Adjudanten van Zijne Majesteit , dienstdoende bij Hunne Koninklijke Hoogheden den Groot-Hertog en de Groot-Hertogin van Saxen-Weimar-Eisenach, gezeten in eene koets met twee paarden bespannen, gaande naast elk portier een lakei; k. de Adjudant en de Ordonnans-Officier van dienst van Zijne Majesteit, gezeten in eene koets met twee paarden bespannen, gaande naast elk portier een lakei; l. een Escadron van voornoemd Regement tot sluiting van den stoet. Art . 7. Op het Paleis zullen Hunne Koninklijke Hoogheden ontvangen worden door Zijne Majesteit en Hunne Koninklijke Hoogheden Prins Alexander en Prins_Frederik der Nederlanden; alsmede door de Groot-Officieren, de overige Officieren van het Civile en Militaire Huis des Konings en de Leden der verschillende Hofstaten van Hunne Koninklijke Hoogheden; allen in Gala gekleed. Art . 8. Na een kortstondig verblijf op het Paleis des Konings , zal de stoet zich begeven naar het Paleis van Hunne Koninklijke Hoogheden, door het Noordeinde, de Oranjestraat, de Parkstraat en het Lange Voorhout, in de volgende orde: a. een half Escadron van het 3de Regement Hussaren tot opening van den stoet; b. de Kamerheer-Ceremoniemeester, gezeten in eene koets met twee paarden bespannen, gaande naast elk portier een lakei; c. Hunne Koninklijke Hoogheden Prins en Prinses Hendeik der Nederlanden, gezeten in eene koets met vier paarden bespannen, gaande naast elk portier drie lakeijen; d. de Grootmeesteres, gezeten in eene koets met twee paarden bespannen , gaande naast elk portier een lakei; e. de Hofdames, gezeten m eene koets met twee paarden bespannen, gaande naast elk portier een lakei; ƒ de Adjudanten , gezeten in eene koets met twee paarden bespannen , gaande naast elk portier een lakei; g. een half Escadron Hussaren van genoemd Regement tot sluiting van den stoet. Aan het Paleis van Hunne Koninklijke Hoogheden, waar het korps Koninklijke Scherpschutters als Eerewacht zal worden geplaatst, zullen Hoogstdezelven worden ontvangen door den Hofmaarschalk en de Kamerheeren, die eenige oogenblikken te voren, in Hofkoetsen, zich derwaarts zullen hebben begeven. Art . 9. Op den doortogt van Hunne Koninklijke Hoogheden te Amersfoort, zullen de Commissaris des Konings in de Provincie Utrecht, de Bevelhebber in de 2de Militaire afdeeling, de Burgemeester en de Wethouders met eene Commissie uit den Raad der Gemeente, de Kommandant van de Schutterij , benevens de Kolonel Kommandant van het Regement Rijdende Artillerie zich aan het stations-gebouw van de Nederlandsche Centraal-Spoorweg-Maatscliappij bevinden, ten einde Hoogstdezelven te complimenteren. De dienstdoende Schutterij en het garnizoen zullen mede aldaar in bataille geschaard staan. Art . 10. Te Utrecht zullen de Burgemeester en Wethouders met eene Commissie uit den Raad der gemeente, de Kommandant der Schutterij, de verschillende Korps-kommandanten en de Plaatselijke kommandant Hunne Koninklijke Hoogheden aan het Stationsgebouw van de Nederlandsche Rijnspoorweg-Maatschappij afwachten en complimenteren. De dienstdoende Schutterij en het Garnizoen zullen aldaar in slagorde geschaard staan. Art . 11. De dienstdoende Schutterij, de Koninklijke Scherpschuttere en het geheele Garnizoen der Residentie zullen onder de wapenen komen. De Infanterie zal opgesteld worden en haie van de Koningsbrug af tot aan Zijner Majesteits Paleis en langs den weg dien Hunne Koninklijke Hoogheden zullen nemen bij het verlaten van 's Konings Paleis; de Kavalerie en Artillerie in het Korte Voorhout. Art . 12. Bij het binnenkomen in de Residentie zullen Hunne Koninklijke Hoogheden met 21 kanonschoten worden begroet en de klokken worden geluid, tot dat Hoogstdezelven het Paleis in het Voorhout zullen zijn ingetreden. 's Gravenhage, den lOden Augustus 1878. De Opper-Ceremoniemeester, Bij afwezendheid, De Kamerheer-Ceremoniemeester, J. M. L. van Bronkhorst.
---

