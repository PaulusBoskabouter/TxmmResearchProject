OFFICIEEL GEDEELTE.
Bij Koninklijke besluiten van den Ssteu November 1878 , nos. 49 f 50 en 51, is pensioen verleend ten laste van den Staat: aan H. K. Wiersma, gewezen rijksveldwachter 3de klasse, opziener der jagt en visscherij, ten bedrage van f 160 'sjaars ; aan P. van Hamond, gewezen rijksveldwachter 3de klasse, opziener der jagt en visscherij, te7i bedrage Van f 281 'sjaars ; en aan J. M. Guise, gewezen rijksveldwachter 3de klasse (brigadiertitulair), ten bedrage van f 276 'sjaars, en zulks op grond van art. 5 der wet betreffende de burgerlijke pensioenen , laatstelijk gewijzigd bij die van 21 Mei 1873 ( Staatsblad n°. 64). Bij Koninklijk besluit van 19 November 1878, n°. 18, zijn, na. afgelegd examen, met ingang van 1 December e. k., benoemd tot surnumerair bij het vak der posterijen, buiten bezwaar van 's Rijks schatkist: H. J. Lettink , te Harderwijk; F. Jager, te Oude-Pekela; G. J. Scholten , te Oldenzaal; E. W. van Musschenbroek , te Olst; N. C. Muller, te Valkenburg; A. J. Terveer, te Vianen ; J. H. de Laat de Kanter , te Middelburg ; J. F. Abbema Copes van Hasselt, te Haarlem; K. Schraver, te Middelburg; D. J. H. van Tusschenbroek, te Zwolle; D. J. Hofsommer, te Tiel, en C. P. W. J. Beudeker, te Doesborgh.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid brengt ter kennis van belanghebbenden: 1. In de maand Maart 1879 zal te 's Gravenhage een vergelijkend onderzoek plaats hebben van personen , die wenschen te dingen naar de betrekking van klerk bij den Rijkstelegraaf. 2. Be rijkstelegraafklerken worden onderscheiden in klerken der eerste ea der tweede klasse. Aanstelling geschiedt op eene jaarwedde van 350 gl., welke belooning voor de klerken , met het gewone dienstwerk belast, kan klimmen tot 800 gl. De klerken kunnen , mits voldoende aan de daarvoor gestelde eischen, en voor zooveel de behoefte dit mogt vorderen , uit hunne betrekking overgaan tot die van telegrafist. 3. Zij, die zich aan het sub 1 bedoelde onderzoek verlangen te onderwerpen, moeten zich daartoe vóór of op den lsten Februarij 1879 aanmelden bij het Departement van Waterstaat, Handel en Nijverheid door een op zegel geschreven verzoek , met naauwkeurige opgaaf van naam, voornamen en woonplaats. Daarbij moeten bewijsstukken worden overgelegd , ten blijke dat de candidaat is: a. Nederlander, geboren in een der jaren 1854 tot 1863 ingesloten ; b. onbesproken van gedrag, volgens verklaring, na den lsten December 1878 afgegeven door het bestuur der gemeente, waar de woonplaats va7i den candidaat is gevestigd. 4. De candidaten moeten zijn van een gezond ligchaamsgestel en vrij van gebreken , met name van doofheid en, tenzij in ligten graad , ook van bijziendheid. In hoever die vereischten aanwezig zijn wordt onderzocht door een geneeskundige , daartoe van Rijkswege aan te wijzen. 5. De na te melden kundigheden worden gevorderd: a. het vlug schrijven van duidelijk en net schrift; b. de Nederlandsche taal (het leveren van een opstel over een gegeven onderwerp in goeden stijl, zonder taalfouten en van degelijken inhoud); c. de Fransche taal (de candidaten behooren hunne gedachten zonder moeite daarin te kunnen uitdrukken, en een prozastuk uit het Nederlandsch in het Fransch te kunnen overbrengen zonder taalfouten , terwijl zij ook verklaring moeten weten te geven van de voornaamste taalregels); d. de beginselen der cijferkunst, met inbegrip van de leer der evenredigheden , die der gewone en tiendeelige breuken, en de kennis van het tientallig stelsel van maten en gewigten. 6. De aanstelling van hen , die aan de eischen van het examen zullen hebben voldaan , geschiedt naar mate die door de behoefte bij de Rijkstelegraafdienst wordt gevorderd , en in de volgorde der rangnummers, den candidaten naar den graad hunner bekwaamheid toegekend. 7. Adressen om tot het vergelijkend onderzoek te worden toegelaten , blijven buiten beschikking , indien zij op ongezegeld papier zijn
geschreven of verzoeken behelzen tot ontheffing van eene of eenige der voorgemelde bepalingen. 8. Zij, die bij een vroeger dergelijk onderzoek niet voldeden, zullen, indien door hen ook het in Maart 1879 te houden examen met ongunstigen uitslag wordt afgelegd , niet meer worden toegelaten, 's Gravenhage , 24 October 1878. Voor den Minister, De Secretaris-Generaal, Boogaard.
---

MINISTERIE VAN KOLONIEN.
De Minister van Staat, Minister van Koloniën , brengt ter kennis: 1°. dat voor hen die krachtens de wet bevoegd zijn tot uitoefening der geneeskunst in haar geheelen omvang, binnen het Koningrijk der Nederlanden, voor zoover zij den ouderdom van 36 jaar niet hebben overschreden , en physiek geschikt zijn voor den militairen dienst in Nederlandsch Indie, de gelegenheid bestaat zich voor den tijd van acht jaar te verbinden als officier van gezondheid 2de klasse bij het leger in die gewesten, en dat wel onder het genot eener gratificatie van f8000 [acht duizend gulden) indien zij in het bezit zijn van het arts-diploma, en van f 5000 ( vijf duizend gulden) indien zij hunne bevoegdheid tot uitoefening der geneeskunst ontleenen aan de overgangsbepalingen der wet van 1 J.unij 1865 ( Staatsblad n°. 60); 2°. dat nog voor vijf studenten in de medicijnen aan een der Nederlandsche Universiteiten, de gelegenheid bestaat om, onder het genot eener subsidie van f 8000 (acht duizend gulden) , te worden opgeleid tot officier van gezondheid 2de klasse bij het Nederlandsch Indische leger, overeenkomstig de bepalingen van het voorschrift, vastgesteld bij Zijner Majesteits besluit van 18 April 1878, n°. 21, waarvan afdrukken, op aanvrage, kosteloos door het Departement van Koloniën worden verstrekt; en 3°. dat aan de betrekking van officier van gezondheid 2de klasse in Nederlandsch Indie is verbonden eene vaste bezoldiging van f 3300 (voor de 50 oudsten in rang f 3600) 'sjaars, benevens indemniteit voor fourrage ad f 360 (drie honderd zestig gulden) 'sjaars en huisvesting van gouvernementswege, dan wel eene schadeloostelling voor huishuur, die , naar gelang der garnizoensplaats , varieert van f 480 (vier honderd tachtig gulden) tot f 840 (acht honderd veertig gulden) 'sjaars, terwijl aan de subalterne officieren van gezondheid wordt vergund , met inachtneming van het belang van den dienst, burgerpraktijk uit te oefenen.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden 22 November is medegedeeld: 1°. dat zijn ingekomen: een wetsoiitwerp tot wijziging der begrooting van het fonds voortspruitende uit de koopprijzen van domeinen , dienst 1877: afschrift van een Koninklijk besluit betreffende eene af- en overschrijving van het Ilde op het Iste hoofdstuk der begrooting voor Nederlandsch Indie, dienst 1878; 2°. dat door de afdeelingen zijn benoemd tot hare rapporteurs voor de wetsontwerpen: vaststelling van het slot der rekening van de koloniale uitgaven en ontvangsten voor Suriname over het dienstjaar 1875; bevordering van den aanvoer van vrije arbeiders in de kolonie Suriname; definitive vaststelling der koloniale huishoudelijke begrooting van Suriname voor het dienstjaar 1879; wijziging van het XÏde hoofdstuk der Staatsbegrooting voor het dienstjaar 1877; wijziging en verhooging der koloniale huishoudelijke begrooting van Suriname voor het dienstjaar 1877; verhooging der koloniale huishoudelijke begrooting van Curacao voor het dienstjaar 1878, de heeren van Heukelom (voorzitter), Sandberg, Oldenhuis Gratama, Corver Hooft en des Amorie van der Hoeven; voor de wets-ontwerpen: onderhandsche verkoop aan de erfgenamen van A. Bemolt te Dordrecht van bestaanden en toekomstigen aanwas aan het Hennepje in de Bevert onder de gemeenten Werkendam en Dussen; bekrachtiging van den onderhandschen verkoop aan de weduwe en de erven P. Regout, van een gedeelte van het talud van den dijk der Zuid-Willemsvaart te Maastricht;
regeling der ontvangsten en uitgaven van het pensioenfonds voor 'burgerlijke ambtenaren over het jaar 1879; wijziging der omschrijving van art. 4 van het eerste hoofdstuk der Staatsbegrooting voor 1877; wijziging van hoofdstuk VIIA en nadere wijziging van hoofdstuk VII B der Staatsbegrooting voor 1877; bekrachtiging van den onderhandschen verkoop van spoorweggrond en slooten onder Zutphen en Brammen aan de gemeente Zutphen, de heeren van der Feltz (voorzitter), van Asch van Wijck, Bichon van IJsselmonde, de Ruiter Zylker en de Beaufort; voor het wetsontwerp: aanvulling der wet van 2 Mei 1863 (Staatsblad n°. 50) tot regeling van het middelbaar onderwijs, de heeren Goeman Borgesius, van der Kaay, Lenting (voorzitter), de Meijier en de Beaufort; voor de wetsontwerpen: verhooging van hoofdstuk V der Staatsbegrooting voor 1877; twee tot bekrachtiging van provinciale belastingen in Groningen ; vaststelling van de begrooting der Algemeene Landsdrukkerij, dienst 187 9 ; onteigening ten behoeve der demping van eene scheidingssloot te Franeker, de heeren Sickesz, Schepel (voorzitter), Schagen van Leeuwen , Bastert en Bergsma; voor het wetsontwerp: verandering der «Tens tusschen de gemeenten Goor en Markelo, de heeren Sickesz, Schepel, Schagen van Leeuwen (voorzitter), Schim mei penninck en Bergsma; voor de wetsontwerpen: onteigening ten behoeve van een spoorweg van Tilburg naar Nijmegen ; en naturalisatie van G. Th. Terhorst en vijf anderen (J. A. B. Lütkemeijer, H. W. E. Struve, C. A. Köpcke , R. S. Thai Larsen en J. J. F. Teulings); de heeren Sickesz, Bredius, Schagen van Leeuwen, Heydenrijck en van Kerkwijk (voorzitter); 3°. dat de Commissie voor de Verzoekschriften tot haren voorzitter heeft benoemd den heer de Vos van Steen wijk; 4°. dat de Commissien van Rapporteurs gereed zijn met hare verslagen ■over de wetsontwerpen tot vasstelling van de hoofdstukken I, II, VIIA VIIB en XI, en over het wetsontwerp op de middelen der Staatsbegrooting voor 1879. De tijd der beraadslaging zal nader worden vastgesteld. De Kamer heeft behandeld de navolgende wetsontwerpen: 1°. het wetsontwerp tot vaststelling der begrooting wegens den arbeid der gevangenen voor 1879. De Minister van Justitie gaf de bij het verslag gevraagde inlichtingen; 2°. het wetsontwerp tot vaststelling der begrooting van uitgaven voor de rijksgestichten Ommerschans en Veenhuizen, dienst 1879. De Minister van Justitie , de opmerkingen van het verslag beantwoordende, nam, naar aanleiding van eene daarin voorkomende bedenking, uit artikel 3, vermeldende de artikelen waarop uit den post van onvoorziene uitgaven kan worden overgeschreven, weg de aanhaling van onder-artikel 1 van artikel 1. Deze wetsontwerpen werden achtereenvolgens met algemeene stemmen aangenomen. 3°. de wetsontwerpen tot bekrachtiging van provinciale belastingen. De Minister van Binnenlandsche Zaken gaf de bij het verslag verlangde ophelderingen. Over de wetsontwerpen betreffende Noordbrabant , Gelderland, Zuidholland , Noordholland, Zeeland , Utrecht, ■Overijssel, Groningen en Drenthe had geene beraadslaging plaats. Zij werden met algemeene stemmen aangenomen. Tegen het wetsontwerp tot bekrachtiging eener provinciale belasting in Friesland (waarover de heeren van Kerkwijk, Bergsma en de Minister van Binnenlandsche Zaken het woord voerden), stemden de heeren van Kerkwijk, van den Berch van Heemstede, Rutgers van Rozenburg - , van Wassenaer van Catwijck en Oldenhuis Gratama. 4°. het wetsontwerp tot wijziging van hoofdstuk VIII der Staatsbegrooting voor 1877. Aan de algemeene beraadslagingen namen deel de heeren Sandberg, van der Schrieck , van Wassenaer van Catwijck, en de Minister van Marine tijdelijk belast met het beheer van het Departement van Oorlog. Onderartikel 2 van art. 1, waarbij de post van tractementen van de ambtenaren, onderofficieren en bedienden , toelagen aan officieren en mindere militairen benevens fourragegelden van den Minister, met f 3,554 werd verhoogd, op verlangen van den heer van Kerkwijk in stemming gebragt, werd met 35 tegen 27 stemmen verworpen. Ten gevolge van die afstemming wijzigde de Minister van Marine art. "2 van het wetsontwerp aldus, dat het totaal van de eerste afdeeling van het voornoemde hoofdstuk nader gebragt werd op f 107,400. De overige onderdeelen gaven geene aanleiding tot beraadslaging. Het wetsontwerp werd met 44 tegen 20 stemmen aangenomen. Tegen hebben gestemd de heeren: de Ruiter Zylker, Schepel, Corver Hooft, Heydenrijck, Kerens de Wijlre, Idzerda, Haffmans, Bergsma, de Bieberstein, Goeman Borgesius, Schimmelpenninck, Gevers Deynoot, de Meijier, Wjbenga, Oldenhuis Gratama, de Vos van Steenwijk, van Kerkwijk, Sickesz, Sandberg en Bastert. 5°. De twee wetsontwerpen tot kwijtschelding van eenige den lande aankomende vorderingen ten laste van: a. Christie, Nolet en de Kuyper te Delfshaven; en b. Arie Smit te Slikkerveer. Beide werden zonder beraadslaging achtereenvolgens met 55 tegen 8 stemmen aangenomen. Tegen hebben gestemd de heeren: van der Feltz, Fransen van de Putte, Bergsma, van Rees, Oldenhuis Gratama, Sandberg, de Beaufort, de Ruiter Zylker en Schepel. Blijkens berigt van Zr. Ms. Gezantschap te Konstantinopel, dd. 13 dezer , heeft de Porte, bij circulaires van den vorigen dag, bekend gemaakt , dat de uitvoer van graan uit Dede Agatch en de andere havens in den omtrek, en van lastdieren uit het Vilayet Kossova, verboden is.
---

Alle brieven, pakketten enz., voor de Redactie der Nederlandsche
Alle brieven, pakketten enz., voorde Redactie der Nederlandsche Staatscourant bestemd, moeten zonder uitzondering regtstreeks worden toegezonden onder het adres: Aan het bureau der Redactie van de Kederlandsche Staatscourant, Fluweelen Burgwal, 2©.
---

