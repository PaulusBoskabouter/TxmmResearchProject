OFFICIEEL GEDEELTE. (Staatsblad no. 169.) BESLUIT van den 24sten November 1878, houdende vaststelling van een reglement voor de scheepvaart, ter beveiliging van de beweegbare spoorwegbruggen binnen de gemeente Amsterdam en gelegen in den Staatsspoorweg van Nieuwe Diep naar Amsterdam.
"Wij "WILLEM III, bij de geatie Gods , Koning dek Nederlanden, Prins van Oranje-Nassau , Groot-Hertog van Luxemburg, enz. , enz. , enz. Op de voordragt van Onzen Minister van "Waterstaat, Handel en Nijverheid, van 19 October 1878, n°. 24, afdeeling "Waterstaat B; Den Raad van State gehoord (advies van 12 November 1878, n°. 6); Gezien het nader rapport van Onzen voornoemden Minister, van 21 November 1878, litt. H, afdeeling "Waterstaat B; Hebben goedgevonden en verstaan: 1°. vast te stellen het reglement voor de scheepvaart, ter beveiliging van de beweegbare spoorwegbruggen, binnen de gemeente Amsterdam , over de Singelgracht bij de "Willemspoort (westzijde), tegenover de Oosterdoksluis en over de Nieuwe Vaart ; allen gelegen in den Staatsspoorweg van Nieuwe Diep naar Amsterdam; 2°. te bepalen, dat dit reglement in werking zal treden op den vijfden dag na dien der dagteekening van het Staatsblad en van de Staatscourant , waarin dit besluit is opgenomen. Onze Minister van "Waterstaat, Handel en Nijverheid is belast met de uitvoering van dit besluit, dat gelijktijdig in het Staatsblad en in' de Staatscourant geplaatst en aan den Raad van State medegedeeld zal worden. Het Loo, den 24sten November 1878. WILLEM. J)e Minister van Waterstaat, Handel en Nijverheid, Tak van Poortvliet. Uitgegeven den achtsten November 1878. De Minister van Justitie, H. J. Smidt.
REGLEMENT voor de scheepvaart, ter beveiliging van de beweegbare spoorwegbruggen binnen de gemeente Amsterdam en gelegen in den Staatsspoorweg van Nieuwe Diep naar Amsterdam. Artikel 1. Alleen de brugwachter is bevoegd de bruggen te openen of te sluiten of eenig deel daarvan te verzetten. Artikel 2. De beweegbare bruggen worden ten dienste van de scheepvaart zooveel mogelijk geopend gehouden. Is er tijdelijk geen scheepvaart te verwachten, dan kunnen de bruggen gesloten blijven. De bruggen over de Singelgracht en tegenover de Oosterdoksluis kunnen steeds gesloten blijven gedurende de uren, dat er niet door de onmiddellijk nabij gelegen sluizen wordt geschut. De bruggen moeten vóór het tijdstip, waarop de komst van eenigen trein is bepaald of aangekondigd, tijdig gesloten en opgezet zijn. Indien door weêrsgesteldheid of andere buitengewone omstandigheden de sluiting vermoedelijk meer tijd dan gewoonlijk kan vorderen, dan wordt daarmede zooveel vroeger aangevangen als voor het tijdig gesloten zijn noodig is. Voor werktreinen worden de bruggen gesloten na aankomst bij en verzoek tot gebruik van de bruggen. De bruggen kunnen in het belang van de dienst worden gesloten gehouden , wanneer de scheepvaart door ijs of om andere redenen niet kan plaats hebben. Alvorens over te gaan tot het sluiten der brug, geeft de brugwachter het sein, dat de doorvaart gestremd is. Bij de bruggen zijn geplaatst een seinpaal, hoog minstens 7 M. boven de spoorstaven, voorzien van een rood geschilderden bol, die langs den paal bewogen wordt, en van eene lantaarn met groen en rood licht, ter hoogte van minstens 3,90 M. boven de spoorstaven. Zijn de bruggen geopend, dan wordt dit aangeduid: bij dag door den geheel opgebaalden rooden bol; üj nacht door het groene licht, gekeerd naar de zijden van de scheepvaart. Zijn de bruggen gesloten, dat wordt dit aangeduid: bij dag door den neêrgelaten rooden bol; bij nacht door het roode licht, naar de zijden van de scheepvaart gekeerd. Nachtseinen worden gegeven van een half uur na zonsondergang tot een half uur vóór zonsopgang.
Artikel 3. Bij het doorvaren der brug gedragen de schippers zich naar de voorschriften van hoofdstuk V der algemeene politieverordening van de gemeente Amsterdam , houdende bepalingen omtrent de politie op de haven en wateren, voor zoover zij niet met dit reglement in strijd zijn, en naar de bevelen van den brugwachter. Artikel 4. Bij het naderen der brug moeten de schippers de zeilen hunner schepen voorzien als bij het volgend artikel is bepaald, of in de gei brengen, de ankers binnen boord brengen en in het algemeen de vaart van het schip zoodanig verminderen, dat het kan worden stil gehouden, ingeval de brugwachter dit noodig acht: voor de brug over de Singelgracht: bij de stoppalen met het woord: » halt", geplaatst aau de noordzijde op het binnensluishoofd van de schutsluis en aan de zuidzijde op 25 M. uit de brug; voor de brug tegenover de Oosterdoksluis: bij den duc d'alve, die het digtst bij het steunhoofd in het IJ staat en voor de uit het dok komende schepen voor het beneden-sluishoofd van de Oosterdoksluis; voor de brug over de Nieuwe Vaart: bij de stoppalen met het woord: » halt", op 30 M. uit de brug. Bij harden wind of snelle vaart van het schip zijn de schippers verpligt, door het achteruitbrengen van een lijn of tros of van kettingen of door het terugwerken met stoom , de vaart van het schip te verminderen en de goede rigting er van te verzekeren. In geen geval mogen gedurende het gesloten zijn of gedurende het sluiten der bruggen de schepen zonder schriftelijke vergunning van den brugwachter digter dan de boven aangegeven stoppalen, duc d'alve of sluishoofd tot de brug naderen. De schippers moeten door geluidseinen of roepen den brugwachter tijdig waarschuwen, dat hun schip de brug nadert. Nadat de brugwachter toestemming heeft gegeven , en niet vroeger, wordt het schip naar de brug gestuurd en zoo langzaam voortbewogen , dat geen deel van de brug of de remmingen door het stooten van het schip kan worden beschadigd. Indien door mist of andere oorzaken de bol of de lantaarn aan den seinpaal niet duidelijk te onderscheiden is , worden de schepen buiten de bovenaangegeven stoppalen, duc d'alve of sluishoofd gehouden, totdat van den brugwachter vergunning tot doorvaren is verkregen. Artikel 5. Bij het doorvaren van de brug worden de schepen met geringe snelheid bewogen, door stöombooten met verminderde kracht. Zeilende schepen moeten zoodanig van zeil verminderen, dat zij de brug langzaam doorvaren. De schooten moeten zooveel aangehaald en de ra's gebrast of getopt worden , dat bij het doorvaren geen touwen of zeilen met de brug of remmingwerken in aanraking kunnen komen. Bij het doorvaren mogen van de schepen geen ankers of kettingen buiten boord hangen of liggen, die met de brug- of remmingwerken in aanraking kunnen komen. Het is verboden met haken , boomen of andere voorwerpen het hout-, muur- of ijzerwerk van de brug aan te raken; de remmingwerken, schuifhouten , haalpennen of ringen zijn hiervan uitgezonderd. Het verminderen der vaart of het vast maken der vaartuigen geschiedt alleen door het uitbrengen van kettingen of touwen aan de meerpalen (die voor niets anders mogen gebruikt worden), tenzij het uitbrengen van een anker onvermijdelijk noodig is. De schippers zorgen, dat geen schade wordt toegebragt aan de vaartuigen , steigers , heijen , bokken of andere werktuigen , gebezigd voor herstelling of vernieuwing van de brugwerken of voor uitdieping van het vaarwater. Artikel 6. Het is verboden: schepen in de opening van de] bruggen stil te houden; schepen aan eenig deel der brug vast te leggen of te verhalen. Artikel 7. Een schip mag binnen de stoppalen, in artikel 4 bedoeld , niet langer vertoeven, dan volgens het oordeel van den brugwachter noodig is. Binnen de bruggen varen de schippers elkander niet voorbij, dan met toestemming van den brugwachter. Binnen de stoppalen, in artikel 4 bedoeld, varen de schippers elkander in de rigting naar de brugopeningen niet voorbij , dan met toestemming van den brugwachter. Voor de brug tegenover de Oosterdoksluis varen de schippers elkander binnen de brug en de sluis niet voorbij, dan met toestemming van den brugwachter, en buiten de in artikel 4 genoemde duc d'alve, het sluishoofd en de stoppalen wachten de schippers, totdat de schepen , welke zich nader bij de brug bevinden, zijn doorgevaren. De drijvende brandspuiten van de gemeente, Rijksvaartuigen nf die in dienst zijn van den Staat, stoombooten en bij openbare verordening ingestelde beurtschepen, worden vóór alle andere schepen doorgelaten. Bij de brug over de Singelgracht zullen de vaartuigen , van de zuidof stadszijde komende, en niet breeder dan 8 M., steeds de oostelijke doorvaartopening moeten passeren; bij de brug tegenover de Ooster-
'doksluis varen de binnenschepen, niet breeder dan 6 M., bij voorkeur door de westelijke doorvaartopening. Bij de brug over de Nieuws Vaart varen de vaartuigen , van de zuidzijde komende , door de oostelijke en die, welke van de noordzijde komen , door de westelijke doorvaart. Voor alle gelijk aankomende schepen hebben de van de bovenwinds of met den stroom medekomende den voorrang van doorvaren , zoodat de schepen, die van de benedenwinds of tegen den stroom komen, buiten de stoppalen of voor den duc d'alve of het beneden sluishoofd moeten wachten. Bij verschil beslist de brugwachter. Artikel 8. Ingeval meer dan één schip aan dezelfde zijde voor de gesloten bruggen aankomt, zullen de later aankomende op behoorlijken afstand achter de eerder aankomende blijven , ten einde geene opstopping of verwarring te doen ontstaan. Artikel 9. Bij het wederopenen der bruggen varen de schepen door met vergunning van den brugwachter, volgens artikel 4 van dezelfde zijde, naar volgorde van aankomst, en van verschillende zijden, met inachtneming van den voorrang als in artikel 7 is omschreven. Artikel 10. Wanneer een schipper weigert zijn schip in de opening van of nabij de bruggen , naar aanwijzing van den brugwachter, te stoppen, te bewegen of te verhalen, is deze, des noods ondersteund door den sterken arm , bevoegd, ten koste van den onwillige, het noodige te verrigten , om die aanwijzing te doen uitvoeren. Artikel 11. Wanneer een vastgeraakt schip het sluiten der brug verhindert, is de brugwachter bevoegd , onder toezigt van den havenmeester en ten koste van den gezagvoerder of eigenaar van het schip, de oorzaak of oorzaken van die verhindering te doen ophouden. Artikel 12. Vaartuigen, waarvan het niet te vreezen is, dat zij in de brugopeningen zullen beklemd raken, kunnen onder de vaste openingen worden doorgelaten en met bijzondere vergunning van den brugwachter ook door de beweegbare bruggen, tijdens die gesloten zijn. Artikel 13. Door schepen worien in dit reglement bedoeld alle soorten van vaartuigen en houtvlotten. Door schippers worden bedoeld zij, die op het schip of houtvlot gezag uitoefenen of met de leiding daarvan belast zijn. Onder brugwachters worden verstaan ook die personen, welke den brugwachter vervangen of hem behulpzaam zijn. Artikel 14. Aan den brugwachter is de handhaving van de bepalingen van dit reglement opgedragen. De brugwachter, de ambtenaren in artikel 11, sub 1 tot 6, van het Wetboek van Strafvordering bedoeld, de ambtenaren van den Staat en van de spoorwegonderneming, aan wie het toezigt op de bruggen is opgedragen, de rijksveldwachters en de plaatselijke politiebeambten in de gemeente waarin de bruggen gelegen zijn, zijn met het opsporen van de overtredingen van dit reglement belast. De processen-verbaal van overtreding worden opgemaakt op den eed, bij den aanvang hunner bediening afgelegd of binnen acht en veertig uren ten overstaan van den regter van het kanton of van bet hoofd van het bestuur der gemeente met eede bevestigd. Artikel 15. Ds overtreders , tegen wie proces-verbaal is opgemaakt, mogen met de schepen hunne reis niet vervolgen, dan na ten genoegen van de spoorwegdirectie borgtogt te hebben gesteld tot verzekering van de vergoeding der door hen veroorzaakte schade. Aan de ambtenaren van den spoorweg, met de handhaving van dit reglement belast, wordt op hunne aanvraag door den havenmeester en door alle ambtenaren , met openbaar gezag bekleed, bijstand verleend. Artikel 16. Als overtreding van deze bepalingen wordt ook aangemerkt, het niet voldoen aan eenig bevel van den brugwachter, tot uitvoering of naar aanleiding van deze bepalingen gegeven. Artikel 17. Overtredingen van deze bepalingen worden gestraft krachtens de wet van 6 Maart 1818 ( Staatsblad n°. 12). Artikel 18. Bestuurders der spoorwegdiensten stellen dit reglement verkrijgbaar bij de brugwachters, tegen betaling van tien cents voor elk exemplaar. Behoort bij Koninklijk besluit van 24 November 1878 , n°. 20 ( Staatsblad n°. 169). Mij bekend, De Minister van Waterstaat, Handel en Nijverheid, Tak van Pooetvliet.
Bij Zijner Majesteits besluit van den 5den December 1878, n°. 23, is aan G. H. Y. Bongaerts, op zijn daartoe gedaan verzoek, eervol ontslag verleend als kantonregter-plaatsvervanger te Weert. Bij Koninklijk besluit van 5 December 1878, n°. 16, is aan de na te noemen vreemdelingen , mits zij overigens aan de daartoe bij de wet gevorderde vereischten voldoen, vergunning verleend tot het geven van lager onderwijs hier te lande, als aan: inejufvrouw E. White, geboren te Heston (Engeland); ■» L. H. Jaquier, geboren te Rolle (Zwitserland); » E. Loba, geboren te Rolle (Zwitserland); j > Th. A. R. Gaydou, geboren te Turijn (Italië); , » S. S. Rigoulot, geboren te Hericourt (Frankrijk); den heer A. M. de Leeuw, geboren te New-York (Amerika). Bij Koninklijk besluit van 5 December 1878, n°. 20, is aan C. de Jong, op zijn verzoek, eervol ontslag verleend uit zijne betrekking van ontvanger der directe belastingen en accijnsen en van den waarborg op de gouden en zilveren werken te Schoonhoven c. a. , behoudens aanspraak op pensioen.
---

