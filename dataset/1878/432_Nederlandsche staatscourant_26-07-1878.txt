OFFICIEEL GEDEELTE.
Bij 's Koning-s besluit van den 21sten Julij 1878, n°. 14, is de heer David Eckstein erkend en toegelaten als consul der Yereenigde Staten te Amsterdam , op den voet van vreemd onderdaan. Bij Koninklijk besluit van 23 Julij 1878, n°. 23 , is aan mr. J. F. B. Baert, te Utrecht, vergunning verleend tot het aannemen en dragen der versierselen van ridder der orde van de Kroon van Italië, hem door den Koning van dat Rijk geschonken. Bij Koninklijk besluit van 23 Julij 1878, n°. 26, is aan de na te noemen commissien uit de Staten van Noordbrabant en van Zuidholland magtiging verleend tot voortzetting harer werkzaamheden na de sluiting van de jongste zomervergadering dier Staten, als: 1°. aan de commissien uit de Staten van Noordbrabant, voor de waterschappen en tot onderzoek van stukken betrekkelijk eene door het gemeentebestuur van Bergen op Zoom gevraagde bijdrage in de kosten van verbetering van het riviertje de Zoom ; 2°. aan de commissie uit de Staten van Zuidholland, tot he.t ontwerpen der regeling eener verbeterde Avaterontl -isting van de rivier de Linge.
---

MINISTERIE VAN BINNENLANDSCHE ZAKEN. Rijkskweekschool voor Vroedvrouwen.
Met 1 October dezes jaars is er gelegenheid tot plaatsing van 7 leerlingen aan de Rijkskweekschool voor vroedvrouwen te Amsterdam. Die leerlingen genieten van het Rijk huisvesting, voeding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Bovendien kunnen eenige uitwonende leerlingen aan de lessen deelnemen. Alleen zij worden opgenomen of kunnen als uitwonende leerlingen worden toegelaten, die : 1°. van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zijn; 2°. in staat zijn hare gedachten , zoowel mondeling als schriftelijk , geregeld mede te deelen , eene duidelijke hand schrijven en bekend zijn met de hoofdregels van de rekenkunde; en 3°. onbesproken van gedrag zijn, waarvan moet blijken uit een getuigschrift door het gemeentebestuur van hare woonplaats na 1 Augustus dezes jaars af te geven. Belanghebbenden worden uitgenoodigd van haar verlangen om geplaatst te worden tusschen 1 en 15 September e. k. kennis te geven aan den voorzitter van den geneeskundigen raad der provincie waarin zij hare woonplaats hebben. Voor Noordbrabant en Limburg dr. A. F. J. Ingenhousz, te Breda; voor Gelderland en Utrecht H. L. Verspyck, te Utrecht; voor Zuidholland dr. L. J. Egeling, te 's Gravenhage; voor Noordholland dr. J. Penn, te Amsterdam; voor Zeeland dr. A. Fokker, te Middelburg; voor Friesland en Groningen dr. Ali Cohen, te Groningen; voor Overijssel en Drenthe dr. L. Lubach, te Kampen, 's Gravenhage, 25 Julij 1878. Yoor den Minister, De Secretaris-Generaal, Hubrecht.
---

MINISTERIE VAN MARINE.
Bij beschikking van den Minister van Marine van den 24sten dezer, n°. 64, is de groote gouden medaille voor vijftig jaren eerlijke en trouwe militaire dienst toegekend aan den marinier der 1ste klasse C. Schraver.
---

MINISTERIE VAN WATERSTAAT. HANDEL EN NIJVERHEID.
De Minister van Waterstaat, Handel en Nijverheid; Gelet op het bepaalde onder a van het Koninklijk besluit van 4 December 1877 ( Staatsblad n°. 199); Heeft goedgevonden te bepalen, dat bij de inrigting en het onderzoek van regtstreeks door veren gedrukte veiligheidskleppen op de stoomketels van de bij dat besluit bedoelde locomotieven, stoomwerktuigen van zeestoomschepen en stoombrandspuiten het volgende behoort te worden in acht genomen: a. op den ketel moet een hefboom met gewigt worden aangebragt, bestemd om de belasting op de klep ten allen tijde te kunnen onderzoeken ;
b. behalve het onderzoek der kleppen met waterpersing, moeten zij ook onder vollen stoomdruk en volle vuren, gedurende 20 minuten , met .gesloten voeding en gestopte machines beproefd worden, waarbij de stoomdruk niet meer dan 10 percent boven de toegestane drukking mag oploopen ; c. de kleppen moeten voorzien zijn van een uitspringenden rand, waardoor bij het ligten van de klep aan den stoom eene grootere drukvlakte wordt aangeboden ; d. elke regtstreeks drukkende veer moet zoodanig ingerigt zijn , dat bij het breken van de veer de klep niet kan worden weggeslingerd; e. het aanbrengen van busjes onder de aanzetschroeven, van de verdeelde schalen enz., wordt door den ingenieur, die met de beproeving belast is, voorgeschreven indien daardoor de goede werking der kleppen , of de controle bevorderd kan worden. 's Gravenhage, 24 Julij 1878. Tak van Poortvliet.
---

MINISTERIE VAN KOLONIEN.
De aandacht van Nederlandsche geneeskundigen wordt gevestigd op de gelegenheid, om zich, ter voorziening in de behoefte aan burgerlijke geneeskundigen in verscheidene afdeelingen van Java en Madura en de Buitenbezittingen, tot uitoefening van dat vak en het opzigt over de vaccine, in die afdeelingen neder te zetten. Voor ieder dezer afdeelingen wordt aan één geneeskundige, die onderworpen is aan de voorschriften betreffende de burgerlijke geneeskundige dienst in Nederlandsch Indie, verzekerd eene toelage van f 200 ( twee honderd gulden ) 's maands, vrij van contributie ten behoeve der burgerlijke pensioenen, onder gehoudenheid om daarvoor, af gegescheiden van hunne bijzondere praktijk: 1°. zonder verdere belooning te behandelen de behoeftigen, gevangenen en bannelingen ter plaatse hunner vestiging; en 2°. binnen het gewest of de afdeeling waar zij zijn geplaatst, het opzigt te houden over de vaccine en reizen te doen in het belang der inlandsche bevolking bij het uitbreken van epidemische ziekten, tegen vergoeding van reis- en verblijfkosten, overeenkomstig de algemeene bepalingen deswege. Ook de geneeskundige dienst bij garnizoenen, waar zij niet bepaaldelijk door officieren van gezondheid behoort te worden verrigt, en bij detachementen pradjoerits en djaijang-secars wordt aan hen opgedragen. Van gouvernementswege wordt verstrekt: a. overtogt naar Batavia als gouvernements-passagier der eerste klasse, ook voor het wettig gezin; en b. eene gratificatie voor uitrusting ad f 1000 ( duizend gulden). Daarentegen moeten belanghebbenden zich schriftelijk verbinden tot de onverwijlde teruggave aan 'slands kas in Nederlandsch Indie van alle gelden, welke aan hen en te hunnen behoeve zullen zijn voldaan, zoo wegens gratificatie voor uitrusting, als wegens overtogt naar Indie, bijaldien zij binnen den tijd van vijf jaren na hunne aankomst op Java, anders dan ten gevolge van wél bewezen ziels-of ligchaamsgebreken , buiten eigen toedoen ontstaan, worden ontheven van de waarneming der betrekking van civiel geneesheer, ter plaatse hun door den Gouverneur-Generaal aangewezen. Deskundigen, die genegen zijn om op den voorschreven voet te worden gesteld ter beschikking van den Gouverneur-Generaal van Nederlandsch Indie , om te worden bestemd ter vervulling van beschikbare plaatsen als burgerlijke geneeskundigen daar te lande, worden uitgenoodigd zich bij een op zegel geschreven request tot het Departement van Koloniën te wenden, onder overlegging van: 1°. een bewijs van zedelijk gedrag, afgegeven door burgemeester en wethouders der gemeente van inwoning van den verzoeker; 2°. een certificaat van voldoening aan de wet op de nationale militie; en 3°. bewijzen van bevoegdheid tot uitoefening der geneeskunst. Aan hen die den graad bezitten van genees-, heel- en verloskundige, zal de voorkeur worden gegeven. De Minister van Staat, Minister van Koloniën, Voor den Minister, De Secretaris-Generaal, E. v Alphen. De gewone audientie van den Minister van Staat, Minister van Koloniën, zal op Vrijdag den 26sten Julij 1878 niet plaats hebben.
---

RAAD VAN STATE.
Openbare vergadering van den Raad van State, afdeeling voor de geschillen van bestuur, op Woensdag den 31sten Julij 1878 , des voormiddags ten elf ure.
---

