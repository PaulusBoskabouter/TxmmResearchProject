OFFICIEEL GEDEELTE. (Staatsblad no. 171.) BESLUIT van den 30sten November 1878, tot wijziging van het Koninklijk besluit van 13 Junij 1875 (Staatsblad no. 119), houdende bepalingen tot het voorkomen van aanvaringen op de rivieren , stroomen , kanalen, reeden, havenmonden en zeegaten in het Rijk.
Wij WILLEM III, bij de gratie Gods, Koning der Nederlanden , Prins van Oranje-Nassau, Groot-Hertog van Luxemburg , enz. , enz. , enz. Op de gemeenschappelijke voordragt van Onze Ministers van Waterstaat , Handel en Nijverheid , van 6 Augustus 1878, n°. 52, afdeeling Handel en Nijverheid, van Marine, van 9 Augustus 1878, n°. 8, van Buitenlandsche Zaken, van 16 Augustus 1878, 2de afdeeling, n°. 28, van Financien, van 27 Augustus 1878, n°. 22, Invoerregten en Accijnsen, van Justitie, van 30 Augustus 1878, n°. 76, 2de afdeeling; Den Raad van State gehoord (advies van 1 October 1878, n°. 9); Gezien het nader gemeenschappelijk rapport van Onze voornoemde Mi nisters, van 2 November 1878 , n°. 220, afdeeling Handel en Nijverheid, van 7 November 1878, litt. B, n". 6, van 18 November 1878, n°. 14, 2de afdeeling, van 21 November 1878, n". 45, Invoeiregten en Accijnsen , en van 26 November 1878, n°. 83, 2de afdeeling; Hebben goedgevonden en verstaan Ons besluit van 13 Junij 1875 {Staatsblad n°. 119), houdende bepalingen tot het voorkomen van aanvaringen op de rivieren , stroomen, kanalen, reeden, havenmonden en zeegaten in het Rijk , te wijzigen, gelijk hieronder is aangegeven. Artikel 1. De tweede alinea van art. 6 van voornoemd besluit wordt gelezen: «Vaartuigen zonder mast of met gestreken mast voeren die lantaarn zoodanig. dat zij van alle zijden goed zigtbaar is". Artikel 2. Achter art. 6 voornoemd wordt de navolgende bepaling gevoegd : Artikel 6 a. » Wanneer visschersvaartuigen op de Zuiderzee, inspan aan de netten liggen, voeren zij alleen eene helder lichtende lantaarn op den kop van den voorsteven en wel het vaartuig aan stuurboordzijde eene lantaarn met groene glazen, het vaartuig aan bakboordzijde eene met roode glazen". Artikel 3. Art. 8 van voornoemd besluit wordt gelezen als volgt: »Alle vaartuigen , zonder onderscheid, geen zeeschepen zijnde, in eenig vaarwater ten anker of gemeerd liggende, voeren alleen een helder wit licht, ter plaatse waar dit het best kaD worden gezien, maar niet hooger dan 3 meter boven scheepsboord. Deze bepaling is niet van toepassing op vaartuigen liggende: 1°. in vaarwaters, waarin de vaaft door ijs of andere oorzaken gestremd is; 2°. in vaarwaters, waarvan tusschen zonsondergang en zonsopgang door geene geregelde stoombootdienst wordt gebruik gemaakt, mits de vaartuigen liggen aan eene zijde van het vaarwater, waar geen jaagpad bestaat; 3°. aan een tot openbaar gebruik bestemde, en van overheidswege verlichte lig-, laad- en losplaats". Artikel 4. Art. 26 van voornoemd besluit wordt gelezen als volgt: »ln de voorschriften omtrent het voeren van seinlichten op den Rijn en eenige andere rivieren, vastgesteld bij Ons besluit van 24 Junij 1869 {Staatsblad n°. 106), wordt door het tegenwoordig besluit geen verandering gebragt". Onze voornoemde Ministers zijn belast met de uitvoering van dit besluit, dat in het Staatsblad wordt geplaatst. Het Loo, den 30sten November 1878. WILLEM. De Minister van Waterstaat, Handel en Nijverheid, Tak van Poortvliet. De Minister van Marine, H. O. Wichers. De Minister van Buitenlandsche Zaken, van Heeckeren van Kell. De Minister van Financien, Gleichman. De Minister van Justitie, H. J- Smidt. Uitgegeven den twintigsten December 1878. De Minister van Justitie, H. J. Smidt.
---

(Staatsblad no. 200.) WET van den 15den December 1878, houdende bekrachtiging van provinciale belastingen in Utrecht.
Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de Provinciale Staten van Utrecht het heffen van provinciale belastingen, over het volgende dienstjaar, aan Ons hebben voorgedragen, ten einde hen in staat te stellen te voorzien in de uitgaven ten behoeve van ambtenaren in dienst der provincie , van publieke werken en inrigtingen van provinciaal belang, en andere, op den hiernevens gevoegden staat vermelde, enkel huishoudelijke behoeften; En dat die belastingen, volgens art. 129 der Grondwet, bekrachtiging door de wet vereischen; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze : Artikel 1. De vereischte bekrachtiging wordt verleend aan de heffing, ten behoeve der provincie Utrecht: a. van zes opcenten op de hoofdsom der grondbelasting over 1879; en b. van zes opcenten op de hoofdsom der personele belasting over de dienst 1879/80. Artikel 2. Deze wet is verbindende met 1 Januarij 1879. Lasten en bevelen, dat deze in het Staatsblad zal worden geplaatst, en dat alle ministeriële departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven op het Loo, den 15den December 1878. WILLEM. De Minister van Binnenlandsche Zaken, Kappeynk. Uitgegeven den negentienden December 1878. De Minister van Justitie, H. J. Smidt.
---

STAAT, aanwijzende de behoeften, tot welker dekking de provinciale belastingen, vermeld in de wet van den 15den December 1878 ( Staatsblad no. 200) , moeten dienen.
Bezoldiging van en reis- en verblijfkosten, te genieten door ambtenaren in dienst der provincie, doch niet op de griffie werkzaam. Onderhoud van provinciale wegen en andere publieke werken. Onderhoud van de eigendommen der provincie, lasten wegens die eigendommen verschuldigd, en verzekering tegen brandschade. Bijdrage tot verbetering van wegen en waterlossingen. Drukwerk. Verpleging van behoeftige krankzinnigen. Verpleging van behoeftige lijders in geval van besmettelijke ziekten. Aandeel der provincie in de kwade posten op de grond-en personele belasting. Vergoeding aan het Rijk voor de invordering van provinciale opcenten op de grond- en perso'nele belastingen. Bijdrage ten behoeve van het lager onderwijs, ingevolge art. 36 der wet van 13 Augustus 1857 {Staatsblad n". 103). Kosten, bedoeld bij de artt. 14 en 28 der wet van 4 Julij 1850 {Staatsblad n°. 37). Toelagen aan kweekscholen voor onderwijzers. Kosten in het belang van den landbouw. Toelagen aan gemeenten voor veeartsen. Instandhouding van het provinciaal archief. Pensioen van een provincialen opzigter. Pensioen van de weduwe van een archivaris der provincie. Uitkeeringen tot kwijting van geldelijke verpligtingen, op de provincie rustende. Onvoorziene uitgaven.
---

