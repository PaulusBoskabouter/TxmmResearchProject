OFFICIEEL GEDEELTE.
Bij Koninklijk besluit van 3 Julij 1878, n°. 11 , is aan jhr. Daniël Bicker, op zijn verzóek, eervol ontslag verleend als kolonel-kommandant der dienstdoende schutterij te Amsterdam, met dankbetuiging voor de vele en gewigtige diensten, door hem iu die betrekking bewezen en met vergunning om de uniform der schutterij, met de onderscheidingsteekenen, aan zijn rang verbonden, te blijven dragen. Bij Koninklijk besluit van 3 Julij 1878, n°. 21, is benoemd: tot burgemeester van Gorssel, met ingang van 10 Julij a. s., mr. A. P. R. C. baron van der Borch van Verwolde; tot burgemeester van Groningen, met ingang van 10 Julij a. s., mr. B. van Royen; tot burgemeester van Oostzaan, met ingang van 11 Julij a. s., A. van der Wijk, tevens secretaris der gemeente; tot burgemeester van Kuilenburg, met ingang van 11 Julij a. s., P. A. C. 11. T. A. Werdmüller von Elgg; tot burgemeester van Nieuwerkerk, met ingang van li Julij a. s., F. Bouman; tot burgemeester van Hengstdijk, met ingang van 11 Julij a. s., G. van Trappen; tot burgemeester van Nederhorst den Berg, met ingang van 15 Julij a. s., J. J. Schottelink, tevens secretaris der gemeente; tot burgemeester van Meppel, met ingang van 23 Julij a. s., K. E. Borger; tot burgemeester van Klimmen, met ingang van 23 Julij a. s., J. Schoenmakers, tevens secretaris der gemeente; tot burgemeester van Voorst, met ingang van 30 Julij a. s., jhr. mr. J. van der Feltz. Bij Koninklijk besluit van 29 Junij 1878, n°. 16, is aan K. van Valkenburg van de Kreke, op zijn verzoek, eervol ontslag verleend uit zijne betrekking van ontvanger der directe belastingen en accijnsen te Overschie c. a., behoudens aanspraak op pensioen. Bij Koninklijk besluit van 30 Junij 1878, n°. 20, is jhr. J. van Beresteyn , thans ontvanger der directe belastingen en accijnsen te IJsselstein c. a., benoemd tot ontvanger der directe belastingen, invoerregten en accijnsen te Zevenaar c. a.
---

MINISTERIE VAN BUITENLANDSCHE ZAKEN.
Krachtens beschikking van den Minister van Buitenlandsche Zaken, zal het ressort van het consulaat der Nederlanden te Roubaix zich voortaan uitstrekken over het arrondissement Rijssel. Het overig gedeelte van het »Département du Nord" zal blijven ■ressorteren onder het consulaat te Duinkerken.
---

MINISTERIE VAN MARINE.
De luitenant ter zee der 1ste klasse C. Hoffman, behoorende tot de rol van Zr. Ms. schroefstoomscliip van Galen , wordt met den llden dezer eervol ontheven van de waarneming der betrekking van adjudant bij den kommandant der oefeningsdivisie en op non-activiteit gesteld. Naar aanleiding van Zijner Majesteits besluit van den 21sten Junij jl., n°. 34, wordt: 1°. de kapitein ter zee W. K. van Gennep , met den llden dezer eervol ontheven van het bevel over de oefeningsdivisie ; 2°. de kapitein ter zee W. H. baron van Heerdt, adjudant des Konings, met dien datum eervol ontheven van het bevel over het schroefstoomscliip Zilveren Kruis en vervangen door den kapitein ter zee H. P. van Boneval Faure.
---

MINISTERIE VAN FINANTIEN.
De Minister van Finantien maakt bekend dat voortaan, gedurende de nagemelde dagen, op de gewone kantooruren , ten kantore van alle betaalmeesters, voor zoover de voorraad strekt, voor ieder op aanvraag verkrijgbaar zullen zijn bronzen stukken van één cent, geslagen naar de'wet van 28 Maart 1877 ( Staatsblad n°. 43) en het Koninklijk besluit van 18 April 1877 ( Staatsblad n°. 84), en zulks in sommen van niet minder dan twintig cent?, tegen overgave van een gelijk bedrag in ander wettig Nederlandsch betaalmiddel, hetwelk voor minstens een vierde zal moeten bestaan in Nederlandsche koperen centen, geslagen naar de wetten van 28 September 1816 ( Staatsblad n°. 50) en 26 November 1847 (Staatsblad n°. 69). De laatst bedoelde centen blijven intusschen wettig betaalmiddel, zoolang zij niet op een bij algemeenen maatregel van inwendig bestuur te bepalen tijdstip buiten omloop zijn gesteld. De betaalmeesterskantoren zijn, behalve op Zon- en feestdagen, voor de bedoelde verwisseling open gesteld van den 16den tot en met den 25sten van elke maand , met uitzondering nogtans voor de kantoren
's Hertogenbosch, Arnhem, 's Gravenhage , Rotterdam , Dordrecht, Middelburg , Utrecht, Leeuwarden , Zwolle, Groningen , Assen en Maastricht van Donderdag en Vrijdag 20 en 21 Junij 1878. 's Gravenhage , den 12den Junij 1878. De Minister voornoemd, Gleichman. De Minister van Finantien maakt, ter voldoening aan art. 7 der wet van den 26sten April 1852 ( Staatsblad n°. 90), bekend, dat krachtens die wet voor een kapitaal van tien millioen gulden aan muntbiljetten in omloop is, en dat tot verzekering van de verzilvering dier biljetten de volgende kapitalen op de grootboeken der nationale schuld zijn ingeschreven, te weten: op het grootboek der 2 1 /» percents inschrijvingen een kapitaal van f 18,788,000.00, uitmakende, tegen den daarvoor bij art. 5 der wet bepaalden koers van 50 ten honderd, eene waarde van. f 9,394,000.00 en op het grootboek der 3 percents inschrijvingen een kapitaal van f 1,010,300.00, uitmakende, naar den daarvoor als boven bepaalden koers van 60 ten honderd, eene waarde van 606,180.00 Te zamen . . . f 10,000,180.00 's Gravenhage, den lsten Julij 1878. De Minister voornoemd, Gleichman.
---

MINISTERIE VAN KOLONIEN.
Voor de dienst in Nederlandsch Indie bestaat behoefte aan een zestal ongehuwde hulponderwijzeressen, die in "Éet bezit zijn eener acte van bekwaamheid als hoofdonderwijzeres, bij voorkeur met aanteekeningen voor de Fransche taal en de vrouwelijke handwerken, zoo mogelijk ook voor de Engelsche en Duitsche talen. Hoofdonderwijzeressen, beneden den leeftijd van dertig jaren, die genegen zijn zich op den voet, onder genot der voordeelen en onder de verpligtingen, omschreven in het hieronder volgende Koninklijk besluit van 29 Januarij 1875, n°. 13, als hulponderwijzeres aan 's lands dienst in Nederlandsch Indie te verbinden, kunnen zich daartoe aanmelden bij een op zegel geschreven, aan het Departement van Koloniën gerigt en aan den heer dr. A. T. van Aken, inspecteur van het lager onderwijs in Zuidholland, te 's Gravenhage, franco in te zenden, request, onder overlegging van: a. een bewijs van zedelijk gedrag, afgegeven, na dagteekening dezer bekendmaking, door burgemeester en wethouders der gemeente van inwoning van de requestrante; b. de geboorte- en onderwijzeressen-acten van de belanghebbende, alsmede eene verklaring, afgegeven na dagteekening dezer bekendmaking, door den betrokken provincialen inspecteur of districts-schoolopziener, ten blijke dat de requestrante zich onderscheidt door geschiktheid voor het vak van onderwijs, mitsgaders door beschaafden omgang in het maatschappelijk leven; en c. eene geneeskundige verklaring, ten blijke dat de requestrante is van een gezond ligchaamsgestel en geschikt om in het Indisch klimaat te dienen. 's Gravenhage, den 24sten Junij 1878. De Minister van Staat, Minister van Koloniën, van Bosse. 29 Jan. 1875, Wij WILLEM III, bij de gratie Gods , Koning ii°. 13. der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Overwegende, dat de noodzakelijkheid gebleken is om, ten dienste van het openbaar lager onderwijs in Nederlandsch Indie, aldaar eenige hulponderwijzeressen aan te stellen; Gezien Onze besluiten van 22 Februarij 1865, n°. 128 (Indisch Staatsblad n . 52) en van 30 November 1870, n°. 19 (Indisch Staatsblad 1871, n°. 33); alsmede de wet van 13 Augustus 1S57 (Staatsb'ad n°. 103) op het lager onderwijs, en de verordeningen van 7 Julij 1868, opgenomen in het Staatsblad van Nederlandsch Indie van dat jaar, n°s. 81 en 82, houdende regeling van het lager onderwijs daar te lande ; Op de voordragt van Onzen Minister van Koloniën, van den 25sten Januarij 1875 , letter D , n°. 51; Hebben goedgevonden en verstaan: Art. 1. Onze Minister van Koloniën wordt gemagtigd om, naar g-elang der behoefte voor het lager onderwijs aan Europeanen en met dezen gelijkgestelden , ter beschikking van den Gouverneur-Generaal van Nederlandsch Indie te stellen hulponderwijzeressen, die in het
bezit zijn van eene acte van beKwaamheid als hoofdonderwijzeres of hulponderwijzeres, hier te lande of in Nederlandsch Indie verkregen. Airt. 2. Hulponderwijzeressen in Nederlandsch Indie aangesteld zijnde, genieten eene bezoldiging van f 125 {honderd vijf en twintig gulden) 's maands en zes driejaarlijksche verhoogingen, ieder van f 25 {vijf en twintig gulden ) 's maands, alsmede vrije woning of anders indemniteit voor huishuur tot hetzelfde bedrag, dat thans aldaar ^oor onderwijzers der derde klasse is of later mogt worden vastgesteld. Art. 3. Bovendien genieten hulponderwijzeressen na drie jaren dienst nog de volgende verhoogingen: wanneer zij in het bezit zijn: eener acte als hoofdonderwijzeres, van f 600 {zes honderd gulden) 'sjaars; eener aanteekening voor één taal van f 120 ( honderd twintig gulden) 's jaars; van aanteekeningen voor twee talen, van f 240 {twee honderd veertig gulden) 'sjaars; van aanteekeningen voor drie talen, van f 300 [drie honderd gulden) 'sjaars. Art. 4. Voor haar, die in het bezit is eener acte van hoofdonderwijzeres, wordt na zes jaren dienst de benoeming van hulponderwijzeres vervangen door die van onderwijzeres. Art. 5. Aan de uitzending uit Nederland zijn verbonden de volgende voordeelen: a. eene gratificatie voor uitrusting ten bedrage van f 500 {vijf honderd gulden); b. een voorloopig tractement ingaande met den dag- van aankomst te Batavia, ten bedrage van f 100 {honderd gulden) 's maands; c. 'overtogt naar Batavia als gouvernements passagier der eerste klasse. Art. 6. De door Onzen Minister van Koloniën voor de dienst in Nederlandsch Indie ter beschikking van den Gouverneur-ü-eneraal aldaar te stellen hulponderwijzeressen moeten zich schriftelijk verbinden tot de onverwijlde teruggave aan 's lands kas in Nederlandsch Indie van alle gelden , welke aan haar en te haren behoeve zullen zijn voldaan zoo wegens gratificatie voor uitrusting als wegens overtogt naar Batavia, bijaldien zij binnen vijf jaren na hare aankomst op Java anders dan ten gevolge van wel bewezen ziels-of ligchaamsgebreken , buiten eigen toedoen ontstaan, uit 's gouvernements dienst worden ontslagen. Art. 7. Op de hulponderwijzeressen in Nederlandsch Indie zullen van toepassing zijn de daar te lande bestaande of nader vast te stellen reglementen, zoo op de verloven, wachtgelden, enz. als op de burgerlijke pensioenen en het weduwen- en weezenfonds van burgerlijke ambtenaren in Nederlandsch Indie. Art. 8. De bepalingen van dit besluit treden in werking met de afkondiging: in Nederland, door plaatsing in de Nederlandsche Staatscourant; in Nederlandsch Indie, door opname in het Staatsblad van Nederlandsch Indie. Onze Minister van Koloniën is belast met de uitvoering van dit besluit, waarvan tot kennisneming afschrift zal worden gezonden aan Onzen Minister van Binnenlandsche Zaken en aan de Algetneene Rekenkamer. 's Gravenhaa-e, den 29sten Januarij 1875. WILLE M. De Minister van Koloniën, W. van Goltstein.
---

