OFFICIEEL GEDEELTE.
Bij Zijner Majesteits besluit van 13 December 1878, n°. 31, is benoemd tot notaris binnen het arrondissement Leeuwarden , ter standplaats de gemeente Dokkum, J. Meylink, thans notaris te Kuinre. Bij Koninklijk besluit van 13 December 1878, n°. 28, is aan den telegrafist der eerste klasse van den Rijkstelegraaf, J. A. van Toorn , op zijn verzoek, met ingang van 1 Januarij 1879 , eervol ontslag uit 's Rijks dienst verleend, behoudens aanspraak op pensioen.
---

MINISTERIE VAN FINANTIEN.
De Minister van Finantien, in aanmerking deinende. dat in eenige streken des lands moeijelijk meer kan worden voldaan aan de tot dus ver gestelde voorwaarde , om bij het aanvragen van bronzen stukken van één cent voor een vierde van het aangevraagd bedrag koperen centen in te leveren; Maakt bekend, dat voortaan bij de Betaalmeesters te 's Hertogenbosch , Breda, Middelburg , Zierikzee, Sas van Geut, Maastricht en Roermond bronzen stukken van één cent, in sommen van niet minder dan twintig cents , voor ieder op aanvraag verkrijgbaar zijn, tegen overgave van een gelijk bedrag in ander wettig betaalmiddel, waarbij desverkiezende Nederlandsche koperen centen gevoegd kunnen worden, zonder dat amen tot die bijvoeging gehouden is. Behalve op Zon- en feestdagen worden , gedurende de gewone kantooruren , de kantoren der Betaalmeesters te 's Hertogenbosch, Breda en Middelburg , van den 8sten tot en met den 27sten van iedere maand, en die der Betaalmeesters te Zierikzee, Sas van Gent, Maastricht en Roermond , dagelijks voor de bedoelde verwisseling opengesteld. Aan de overige Betaalmeesterskantoren blijft de uitgifte van bronzen «enten op den tot dus ver bestaanden voet geschieden. "s Gravenhage, den 30sten November 1878. Be Minister voornoemd, Gleichman. De gewone audientie van den Minister van Finantien zal aanstaanden Donderdag, den 19den December, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag , •den 19 len December aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID
Met ingang van den lsten Januarij 1879 wordt een Rijkstelegraafkantoor met beperkte dagdienst geopend te Hattem. De diensttijd is bepaald als volgt: op werkdagen, van 9 ure voortot 1 ure namiddags en van 3 tot 7 ure namiddags; op Zon- en feestdagen, van 8% tot 9'/ 2 ure voor- en van 12 tot 1 en 5 tot 7ure namiddags. Op het verkeer van dit kantoor met alle overige telegraafkantoren in Nederland is het uniforme tarief van 0.30 gl. per enkelvoudig telegram van toepassing, terwijl aangaande de tariven voor de berigtenwisseling met het buitenland, inlichtingen aan dat kantoor te verkrijgen zijn. De audientie van den Minister van Waterstaat, Handel en Nijverheid zal aanstaanden Donderdag, 19 December, niet plaats hebben.
---

MINISTERIE VAN KOLONIEN.
De Minister van Staat, Minister van Koloniën, brengt ter kennis, dat bij het bataillon mineurs en sappeurs te Utrecht de gelegenheid bestaat voor jongelingen van 16 tot 18 jaar, om te worden opgeleid tot korporaal en sergeant bij de Indische genietroepen , en wel onder de volgende voorwaarden: De jongeling behoort zich, met toestemming van ouders of voogden, te verbinden voor den tijd van 10 jaar, waarvan 3 in dienst bij het bataillon mineurs en sappeurs te volbrengen; bij het aangaan der verbindtenis geniet hij eene gratificatie van f 50; als hij na 3 jaar naar Indie vertrekt bekomt hij eene gratificatie van f 300. Naar gelang hij in dien tijd tot korporaal of sergeant wordt bevorderd , wordt de in Indie te volbrengen diensttijd van 7 jaar verminderd tot op 6 of 5 jaar. Alleen jongelingen, die behoorlijk lezen en schrijven en bedreven zijn in de toepassing van de vier hoofdregels der rekenkunde komen in aanmerking. Gegadigden behooren zich te wenden tot den komniandant van 't bataillon mineurs en sappeurs te Utrecht.
Hierbij wordt in herinnering gebragt: 1°. dat uit het kader der genietroepen, na een in Indie af te leggen examen . de militaire opzigters der genie aldaar worden gekozen; 2°. dat die militaire opzigters, nadat zij bij voldoening aan de voor hen vastgestelde nadere examina, zijn bevorderd tot opzigter 1ste klasse, bij goed gedrag , in aanmerking komen ter vervulling van vacaturen van het corps magazijnmeesters der genie (luitenants en kapiteins) ; 3° dat de sergeant van het Nederlandsch-Indisch leger die 24 dienstjaren kan doen gelden — waarbij de in Nederlandsch Indie doorgebragte diensttijd dubbel telt — op zijne aanvrage, in 't genot gesteld wordt van levenslang pensioen, ten bedrage van f 260 'sjaars. 's Gravenhage, den 13den December 1878. Be Minister van Staat, Minister van Koloniën, van Bosse.
---

NIET-OFFICIEEL GEDEELTE. BINNENLAND.
De Eerste Kamer der Staten-Generaal heeft in harp zitting van heden (14 December) de wetsontwerpen tot vaststelling der begrooting van Nederlandsch Indie voor het dienstjaar 1879 in behandeling genomen. Bij de algemeene beschouwingen werd het woord gevoerd door de heeren Duymaer van Twist, Pincoffs , Blijdenstein , du Marchie van Voorthuysen en den Minister van Koloniën, die daarbij tevens het Eindverslag beantwoordde. De hoofdstukken I en II ( Uitgaven in Nederland en in Nederlandsch Indie ) en de hoofdstukken I en II ( Middelen in Nederland en in Nederlandsch Indie ) zijn zonder beraadslaging met algemeene stemmen aangenomen. De Kamer is daarop gescheiden tot Maandag den23sten December des voormiddag ten 11 ure, wanneer zal worden behandeld het wetsontwerp houdende regeling der voorwaarden tot verkrijging der bevoegdheid van arts enz. In de zitting van de Tweede Kamer der Staten-Generaal van heden is medegedeeld: dat is ingekomen een wetsontwerp tot verhooging van hoofdstuk V der Staatsbegrooting voor 1877; dat door de afdeelingen zijn benoemd tot rapporteurs over de wetsontwerpen : wijziging der Indische begrooting voor 1877, de heeren van der Feltz , Sandberg (voorzitter), Röell ,de Meijier en de Vos van Steen wijk ; bekrachtiging eener provinciale belasting in Friesland, de heeren van der Feltz , Sandberg (voorzitter), Röell, de Meijier en de Beaufort. dat de commissien van rapporteurs gereed zijn met hare eindverslagen over de wetsontwerpen : tot goedkeuring van den verkoop van grond aan de gemeente Groningen; tot wijziging der wet op het hooger onderwijs; tot wijziging der Indische begrooting voor 1877 ; tot bekrachtiging eener provinciale belasting in Friesland; de dag der beraadslaging zal later worden vastgesteld. De heer de Vos van Steenwijlc bragt namens de commissie voor de verzoekschriften op eenige adressen verslagen uit, met welker conclusien de Kamer zich vereenigde. Aan de behandeling van het wetsontwerp tot vaststelling van hoofdstuk Vil A (Nationale Schuld) in het algemeen namen deel de heer Corver Hooft en de Minister van Financien. Alle onderdeelen werden zonder beraadslaging met algemeene stemmen goedgekeurd. Hoofdstuk VII A werd met algemeene stemmen aangenomen. Bij de algemeene beraadslagingen over hoofdstuk VII B (Bepartement van Financien) voerden het woord de heeren van Naamen van Eemnes, Mackay en de Minister van Financien. Na de goedkeuring zonder hoofdelijke stemming der onderartikelen van de eerste vier afdeelingen (1—15) had eene gedachtenwisseling plaats tusschen den heer Gotlefroi en den Minister van Financien bij onder artikel 16 der Vde afdeeling [Kosten van administratie dtr directe belastingen enz.) over de Rijksadvocatie. Hierna werden de onderartikelen der afdeelingen V en VI zonder beraadslaging goedgekeurd. Bij de Vilde afdeeling, betreffende de administratie van zegel, registratie, successie, hypotheken, kadaster, domeinen enz., trad de heer Godefroi in nadere bijzonderheden omtrent de in het Voorloopig Verslag opgenomen aanmerking, dat in de onlangs ingevoerde wet op het regt van successie in de regte lijn, ten gevolge der aanneming
o" ■van een amendement, eene fout is ingeslopen. De Minister van Financiën beantwoordde den spreker, waarna de onderartikelen 31-36, 38-40 dier afdeeling zonder beraadslaging werden goedgekeurd, gelijk ook onderartikel 37 (. Kosten van onderhoud, van domeinen), waarbij de heer de Bieberstein inlichtingen vroeg over de voornemens der Regering ter voorziening in de afwatering in de omstreken van Maastricht, die door den Minister van Financien gegeven werden. In algemeene beschouwingen over de VlIIste afdeeling, kosten der Eerediensten, traden de heeren de Meijier, van der Feltz, van Delden, Lenting, van der Kaay en de Minister van Financien. Na de goedkeuring der onderartikelen 41 en 42, stelde de heer van den Berch van Heemstede een nieuw onderartikel 42 bis voor, luidende: »tractementen van Christelijk-Gereformeerde predikanten, Memorie Na eene gedachtenwisseling tusschen den voorsteller, den heer Heydenrijck en den Minister van Financien werd het amendement met 36 tegen 13 stemmen verworpen. De onderartikelen 43 tot 46 werden zonder beraadslaging goedgekeurd. Onderartikel 47: » Nieuwe tractementen en verhoogingen f2500 ", werd nadat daarover het woord was gevoerd door de heeren van Delden, van Heukelom en den Minister van Finantien, met 30 tegen 21 stemmen aangenomen. Een voorstel van den heer van den Berch van Heemstede om het aangenomen onderartikel 46: » Tractementen van Remonstrantsche predikanten f 20 000 " alsnog aan eene stemming te onderwerpen, werd met 39 tegen 11 stemmen verworpen. De verdere onderartikelen der VlIIste afdeeling (48-65), de onderartikelen 66 tot 77 der IXde, Xde en Xlde afdeelingen en de overige onderdeelen van het hoofdstuk werden zonder beraadslaging goedgekeurd , en de begrooting van het Departement van Finantien met algemeene stemmen aangenomen. Vervolgens werden de algemeene beraadslagingen gehouden over hoofdstuk VIII ( De-partement van Oorlog ), waaraan deelnamen de heeren van der Schrieck, de Vos van Steenwijk, Viruly Verbrugge en de Bieberstein. Die discussie zal Maandag ten één ure worden voortgezet. De Vergadering heeft bepaald: 1°. dat Dingsdag den 16den December, des morgens ten 10 ure, tot de pauze zullen behandeld worden de wetsontwerpen, waaromtrent in de laatste dagen verslag werd uitgebragt, en dat na de pauze de begrootingsdiscussien zullen plaats hebben; 2°. dat voor kennisgeving zullen worden aangenomen de navolgende onlangs ingekomen regeringsbescheiden: de rekeningen over 1877 betreffende de vernieuwing der spoorstaven, dwarsliggers enz. der Staatsspoorwegen; en het afschrift van het Koninklijk besluit van 12 November 1878, betreffende eene af- en overschrijving op de Indische begrooting voor 1878.
---

