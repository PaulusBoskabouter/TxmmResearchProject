s' Gravenhage, donderdag 17 Januarij. Graszaad.
De voorzitter der dorpsvereeniging „Lochem—Laren" meent belanghebbenden geen ondienst te doen met te wijzen op de omstandigheid dat tegenwoordig in de graafschap Zutphen een groot getal vrouwen en kinderen zich "ledig houden met het afstropen der zaadpluimen van de hier op sommige plaatsen in groote hoeveelheid voorkomende zekgrassen of zekpollen , in Holland bentgras genoemd. De op die wijze verkregen zaden worden in zakken verzameld. Die inzameling heeft, naar hein is meegedeeld, plaats tengevolge van een opdracht van een handelaar in graszaad. Aangezien nu wel geen grondeigenaar er aan denken zal zaad van zekgrassen te. koopen, Welk onkruid hij steeds met groote zorg uit zijn gronden, tracht te verdrijven, zoo licht de veronderstelling voor de hand, dat de inzameling plaats heeft, om met den verkoop van graszaad bedrog te plegen. Een ieder wachte ziel" dus voor schade en koope geen graszaad dan van erkend soliede handelaren, of late zich vooraf b. v. door het Proefstation te Wageningen van de deugdelijkheid van het in den handel gebrachte zaad verzekeren. De voorzitter der dorpsvereeniging "Lochem—Laren", C. J. SICKESZ.
---

Maatsehappij van Boscheultuur.
§Maatsehappij van Boscheultuur. Nu de maatschappij van landontginning zoo aan lager wal is, is liet misschien de meest ongeschikte tijd, om het onderwerp van de oprichting eeuer maatschappij voor den aanleg van bosschen , te bespreken. Als men echter nagaat, dat speculatie en het uitschrijven van loterijen geheel het tegenovergestelde zijn van het op soliede wijze aanleggen van bosschen , zal men spoedig inzien, dat die twee zaken niet met elkander verward of zelfs niet samen ondernomen moeten worden, en kan eens soliede boschcultuur niet verantwoordelijk worden gesteld voor hetgeen men met loterijspelen verliest. liet denkbeeld, om door eene maatschappij bosschen to doen aanleggen, is niet nieuw. Reeds een aantal jaren geleden, heeft op de Veluwe, een dergelijk plan, een begin van uitvoering gekregen, waarvoor spoedig het benoodigde kapitaal bijeen gebracht zou zijn; doch het groote struikelblok, waardoor de zaak niet verder doorging, bestond in den directeur, of beter gezegd, in het salaris van den directeur. Bij industriëele ondernemingen, waar reeds het eerste Jaar baten getrokken worden, heeft de afzondering van een deel daarvan, voor het salaris van den directeur, Minder bezwaar. Bij de houtcultuur echter, waar de inkomsten eerst na 20 of 24 jaren beginnen, heeft het salaris van den directeur, als improductieve uitgaaf, door rente op rente zulke verbazende proportiën aangenomen, dat een groot gedeelte van het bosch er door ePgeslikt is. Een voorbeeld in cijfers zal dit spoedig ophelderen. Stel dat de maatschappij bij de oprichting een kapitaal van honderdduizend gulden bijeen brengt en dat de directeur jaarlijks f 1000 geniet. Na 24 jaren zijn de in het eerste jaar betaalde f 1000 salaris door rente op rente á 4 pCt. geklommen tot de tweede f 1000 met 23 jaar rente op rente tot de derde Pf P> 22 3.1 1, >J •J> 2376 Summa summarum in 21 jaar tot ... . „ 40681. De maatschappij met een kapitaal van honderdduizend guldens zal twee honderd bechren bosch kunnen aanleggen, tegen f 500 aanlegkosten per hectare. Volgens de berekeningen van den Heer Jongkindt Coninck , die dit onderwerp in het Bijblad L&-C., 1876, 110. 7, uitvoerig behandeld heeft en op wiens berekeningen wij later zullen terug komen, zal de balans, buiten eene rentevergoeding á 4 pCt., na 24 jaren, eene overwinst van fIOO per hectare aantoonen , dus .1.0 mille voor de twee honderd hectaren; doch die 20 duizend guldens bate veranderen in 20 duizend guldens verlies, als men er een directeur, die jaarlijks fIOOO ontving, op nahield. Als men een geschikten directeur kon vinden, die er genoegen mede nam, om in plaats van met geld met aandeelen te worden betaald, dan zou het bezwaar van een directeur uit den weg geruimd zijn. De maatschappij maakt bijv. 124 aandeelen van duizend guldens, waarvan zij er 100 uitgeeft en 24 stuks in portefeuille houdt, welke laatste, dan successievelijk dienen om ieder jaar den directeur te betalen. Daar het reeds 2 jaren geleden is, dat de Heer Jongkindt Coninck zijn artikel schreef, moeten wij hier nogmaals Zijne hoofdcijfers in herinnering brengen. Hij berekent de kosten van aanleg van een hectare eik enhakhout als volgt: Aankoop van grond Spitloon Plantsoen Plantloon enz. f 500 Hiermede komen de daarbij vermelde berekeningen van den Heer Rahder f 440, en van andere genoemde boschaanleggers f 550 tamelijk overeen. Met die berekening kan ik mij per enkele hectare zeer goed verecnigen , doch niet voor eene groote oppervlakte van bijv. 100 á 200 hectaren, omdat in de eerste plaats een gedeelte van den grond (zoo ongeveer 5 percent) voor wegen en waterlossingen moet gebruikt worden, welke grond arbeid vereischt, een gedeelte der koopsom en arbeidskosten absorbeert en geen hout voortbrengt. Vervolgens zullen op eene uitgestrektheid heide van 200 hectaren, er altijd eenige stukken van zoodanige slechte geaardheid (kattegrond, bruine zandoer enz.) aangetroffen worden, dat de houtteelt daar niet loonend is. Ook moet van het maatschappelijk kapitaal een zeker renteverlies afgeschreven worden, van wege de aankoopsom der nog niet aangebroken heigronden. Immers men zal dadelijk de geheele uitgestrektheid der gronden moeten aankoopen , doch men zal jaarlijks eet' betrekkelijk klein gedeelte tot bosch kunnen aanleggen, daar de jaarlijks te ontginnen oppervlakte bepaald wordt door een beperkt aanbod van arbeid, door den voorraad kweekgoed, door gunstige of ongunstige winters enz., zoodat men voor ieder blok heigrond dat de maatschappij bezit, niet meer dan op de ontginning van 5 á, 10 hectaren per jaar moet rekenen. Wij veronderstellen namelijk, dat de maatschappij hare gronden in verschillende gemeenten zal aankoopen, om door de dunne bevolking der heistreken op verscheidene plaatsen te gelijk te kunnen ontginnen. De benoodigde gelden voor de ontginning worden eerst successievelijk door de aandeelhouders gestort en verslinden dus alleen rente van het °ogenblik af dat de gronden omgewerkt worden, maar de aankoopsom der gronden, die dadelijk gestort wordt, veroorzaakt een renteverlies, van af den aankoop der, gronden tot het tijdstip hunner ontginning. • Als men nu alleen de aankoop- en ontginningskosten van een hectare á f 500 rekent, zou hij, die een aandeel van duizend gulden neemt, hiervoor twee hectaren bosch in eigendom bekomen, doch met het oog op het bovenstaande, dat n.l. vooreerst V, gedeelte aan den directeur wordt toebedeeld, en er een zeker renteverlies en een improductief grondverlies voor wegen enz. plaats heeft, kan men gevoegelijk aannemen, dat men voor fIOOO niet meer dan 11/2 hectare bosch op zijn aandeel krijgt. Laten wij nu eens zien, welkt opbrengsten men hiervan geniet. De Heer Jongkindt Coninck stelt de opbrengst van het eerste vierjarige afzetten gelijk aan de arbeidskosten, -- hiermede hebben wij vrede. Tien jaren later stelt hij den eersten hak op f 600, volgens zijne gespecificeerde rekening. Deze opbrengst kunnen wij niet aannemen, daar het al zeer goede grond moet zijn, waar een jong bosch zulke groote opbrengsten geeft en zijne berekening spreekt van een houtwal, die altijd zwaarder hout levert dan een bosch; vervolgens heeft hij eigen exploitatie van den houthak aangenomen, terwijl de maatschappij even als de Geldersche grondeigenaars, het hout wel op stam zal verkoopen , dat natuurlijk kleinere opbrengsten geeft. Wij durven in onze berekening den eersten hak na 14 jaren niet hooger dan f 300 aanslaan en vervolgens den gewonen tienjarigen hak op fSOO netto per hectare, dus is de opbrengst in de 24 eerste jaren f 800 per hectare, hetgeen voor de 1% hectare bosch, die op het aandeel van f 1000 komen, eene som van f 1200 uitmaakt. Over de 24 jaren verdeéld, geeft dit jaarlijks 50 gulden of 5 percent rente, die na dit tijdsverloop tot eene opbrengst van 500 gulden in de tien jaren kan stijgen, zijnde 50 gulden per hectare, d. i. f 75 per 111, hectare of 71/2 percent jaarlijks. Is deze berekening nu te mooi? Wij gelooven het niet, maar men houde hierbij in het oog, dat zij gebaseerd is op vermijding van alle improductieve kosten. Er zijn geen percenten voor bankiers en makelaars, geene belooning , percentgelden, vacatiegelden en reiskosten voor commissarissen, geen rente opslokkend tractement voor den directeur, geen bureaukosten enz. enz. uitgetrokken, kortom het is in dit opzicht juist het omgekeerde eener griindung , zooals de Duitschers zeggen, d. i. eener tegenwoordige wind-actiën-maatschappij. In onze berekeningen zijn behalve de arbeidsloonen voor spitten en planten, geen tractementen opgenomen. Trouwens men kan best met een werkbaas of opzichter volstaan, die zelf ook de handen uit de mouw steekt en f 300 geniet, waarvoor hij 's winters het opzicht moet houden, opmeten, als hij tijd over heeft helpen planten en des zomers de kweekerij schoonhouden en konijnen en hazen strikken. Wij hebben tot dusverre de gunstige zijde der zaak bekeken. Laten wij nu de keerzijde ook eens bezien. In de eerste plaats zal het moeielijk zijn, voor eene op te richten maatschappij van boschcultuur, ten minste in Gelderland, om de voor houtteelt geschikte heidegronden in eigendom te bekomen. Het is in deze provincie nog gemakkelijker om uiterwaarden, dan om goede heigronden te koopen. Immers de beigrond behoort hf aan marken, bf hij maakt een deel uit van boerderijen. In het eerste geval is de tegenzin der markegenooten tegen verkoop of vermindering hunner heide-oppervlakte genoegzaam bekend. In het tweede geval worden de heigronden uiterst zelden anders verkocht, dan in combinatie met de boerderij waaronder zij behooren. Als de beloofde wet omtrent de rnarkeverdeeling aangenomen wordt, is er meer kans dat er goede heide te koop komt, en is het te wenschen , dat er alsdan maatschappijen .voor boschcultuur zullen geconstitueerd zijn. Eene combinatie eener dergelijke maatschappij met eene unarke , is wel de doelmatigste middelweg, dan kon de marke aandeelhoudster der maatschappij worden en hare aandeelen met heigronden betalen, waardoor het dubbele voordeel ontstond, van kleiner renteverlies der onontgonnen gronden en grootere keus van voor houtcultuur geschikte grondstukken. Wanneer zulk eene onderneming tot stand komt, geschiedt dit natuurlijk met het hoofddoel eener soliede geldbelegging. Zij die dadelijk een dividend (al is het ook uit het gestorte kapitaal afkomstig) wenschen te ontvangen, moeten er geen deel aan nemen, evenmin zij die eeue zeer hooge rente wenschen te maken. Een dergelijke geldbelegging is alleen geschikt voor hen, die er mede genoegen nemen, om in de eerste 14 jaren niets en alsdan eene uitkeering van 45 percent en vervolgens ieder jaar 71/2 percent te ontvangen. Nu zijn die cijfers wel niet precies zuiver, maar het komt daaromtrent toch neér; want stel dat de aandeelen f 250 groot zijn, dan behoeft bij den aankoop der heide, niet meer dan f 100 per aandeel gestort te worden, terwijl de overige fl5O eerst successievelijk, waarschijnlijk in tien jaren gestort moeten worden. De rationeelste beschouwing is, dat men zich voorstelt f 100 renteloos weg te leggen, nog eens tien jaren lang ieder jaar f 15 contributie betaalt en daarvoor eene later rentegevende bezitting voor zich zelf of zijne nakomelingen verkrijgt. Is die geldbelegging nu mathematisch zeker? Neen. Er kunnen onheilen plaats hebben, ofschoon er weinig zaken zijn, die minder risico hebben dan boschcultuur. Men zal natuurlijk ook dennenbosschen aanleggen, waarvan de berekening nog iets voordeeliger is, dan van hakhout. Deze klunen door schapen, brand en de dennenrups vernield worden. De onkunde of achteloosheid van den directeur kan slechten grond doen bewerken, waarop geen hout wil groeien. Er kunnen aanplantingen, vooral met aangekocht pootgoed, sterven en verdrogen, kortom er kunnen tegenspoeden plaats hebben, die echter meestal het gevolg van onkuhde zullen zijn en waar tegen men waken kan , wat bij andere ondernemingen zelden het geval is. Wie zal echter zulk eene zaak op touw zetten? Uit het bovenstaande blijkt voldoende, dat eene dergelijke boschcultuur-maatschappij niet opgericht wordt ten bate van een directeur, van commissarissen, ambtenaren en bankiers, maar uitsluitend ten bate van aandeelhouders. Ware het omgekeerde het geval, dan zouden mooie prospectussen, reclame enz. spoedig de zaak in orde hebben, er zijn nog altijd liefhebbers genoeg om in den val te loopen , doch op solieden grondslag gaat eene dergelijke onderneming zoo grif niet van de hand. In ieder geval is het aan de overweging van de lezers, vooral van landhouw-afdeelingen , aanbevolen. Men zal mij tot medewerking bereid vinden.
Barneveld 8 Januarij 1878.
H. M. HARTOG.
---

