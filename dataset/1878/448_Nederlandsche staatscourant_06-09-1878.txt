OFFICIEEL GEDEELTE.
Bij Koninklijk besluit van den 4öen dezer, n°. 5, is benoemd tot Zijner Majesteits adjudant in buitengewone dienst, de kapitein ter zee jhr. H. O. Wichers, Minister van Marine.
---

MINISTERIE VAN BINNENLANDSCHE ZAKEN. Rijkskweekschool voor Vroedvrouwen.
Met 1 October dezes jaars is er gelegenheid tot plaatsing van 7 leerlingen aan de Rijkskweekschool voor vroedvrouwen te Amsterdam. Die leerlingen genieten van het Rijk huisvesting, voeding, verpleging en onderwijs gedurende twee jaren, ten ware zij zich door wangedrag of door gebleken ongeschiktheid voor de betrekking van vroedvrouw, een verder verblijf aan de school onwaardig toonen. Bovendien kunnen eenige uitwonende leerlingen aan de lessen deelnemen. Alleen zij worden opgenomen of kunnen als uitwonende leerlingen worden toegelaten, die : 1°. van 20 tot 35 jaren oud zijn, eene goede gezondheid genieten en vrij zijn van ligchaamsgebreken, welke haar bij de uitoefening van het beroep van vroedvrouw hinderlijk zijn; 2°. in staat zijn hare gedachten , zoowel mondeling als schriftelijk , geregeld mede te deelen , eene duidelijke hand schrijven en bekend zijn met de hoofdregels van de rekenkunde; en 3°. onbesproken van gedrag zijn, waarvan moet blijken uit een getuigschrift door het gemeentebestuur van hare woonplaats na 1 Augustus dezes jaars af te geven. Belanghebbenden worden uitgenoodigd van haar verlangen om geplaatst te worden tusschen 1 en 15 September e. k. kennis te geven aan den voorzitter van den geneeskundigen raad der provincie waarin zij hare woonplaats hebben. Voor Noordbrabant en Limburg dr. A. F. J. Ingenhousz, te Breda; voor Gelderland en Utrecht H. L. Verspyck, te Utrecht; voor Zuidholland dr. L. J. Egeling, te 's Gravenhage; voor Noordholland dr. J. Penn, te Amsterdam; voor Zeeland dr. A. Fokker, te Middelburg; voor Friesland en Groningen dr. Ali Cohen, te Groningen voor Overijssel en Drenthe dr. L. Lubach, te Kampen. 's Gravenhage, 25 Julij 1878. Voor den Minister, De Secretaris-Generaal, Huisrecht. De gewone audientie van den Minister van Binnenlandsche Zaken zal op Zaturdag, 7 September 1878, niet plaats hebben.
---

MINISTERIE VAN MARINE.
De luitenant ter zee der 2de klasse F. B. 's Jacob, dienende aan boord van Zr. Ms. schroefstoomschip van Galen , wordt, met den 16den dezer, overgeplaatst in de rol van Zr. Ms. wachtschip te Willemsoord, en vervangen door den luitenant ter zee der 2de klasse J. Bollaan. De luitenant ter zee der 2de klasse J. C. van Wessem, behoord hebbende tot het eskader in Oost-Indie, en den 29sten Augustus 11. in Nederland teruggekeerd, wordt met dien datum beschouwd te zijn geplaatst in de rol van Zr. Ms. wachtschip te Amsterdam. De luitenant ter zee der 1ste klasse D. M. G. de Swart, oudste officier aan boord van Zr. Ms. fregat Evertsen, wordt met den 21sten dezer gedetacheerd bij de Nederlandsche Stoombootmaatschappij te Fijenoord, ten einde tegenwoordig te zijn bij de verdere gereedmaking van Zr. Ms. schroefstoomschip Padang. De scheepsklerk O. van Merkesteyn wordt met den 16den dezer geplaatst aan boord van Zr. Ms. wachtschip te Willemsoord.'
---

RAAD VAN STATE.
Openbare vergadering van den Raad van State, af deeling voor de geschillen van bestuur, op Woensdag den llden September 1878, des voormiddags ten elf ure.
---

NIET-OFFICIEEL GEDEELTE. BINNENLAND. Aan Zijne Excellentie den Minister van Justitie.
De Staatscommissie, bij uwe beschikking dd. 13 Junij 1878, 1ste afdeeling, n°. 99 , voor dat jaar benoemd tot het afnemen van het examen, bedoeld bij art. 11 der wet op het notarisambt, zoo als dit is vastgesteld bij de wet van 6 Mei 1878 ( Staatsblad n°. 29), heeft de eer Uwe Excellentie hiernevens het verslag van hare werkzaamheden aan te bieden. Zij heeft de eer daarbij in te zenden als proces-verbaal van den uitslag van elk examen , ter voldoening aan art. 6 van het Koninklijk besluit van 4 Junij 1878 ( Staatsblad n°. 81), de door den voorzitter en den secretaris onderteekende notulen , benevens eene nota, houdende enkele opmerkingen , die zij naar aanleiding der thans opgedane ondervinding nog in het bijzonder aan uwe aandacht wenscht te onderwerpen. De commissie hield op 1 Julij 11. hare eerste algemeene bijeenkomst. Daarop werden eenige bijzonderheden vastgesteld betreffende de regeling van het examen, voor zooverre daaromtrent niet bij de wet of bij het ter zake betrekkelijke Koninklijk besluit is voorzien, en werden bovendien in algemeene trekken de vereischten besproken, waaraan de door eenige leden der commissie te ontwerpen vraagstukken en notariele acten zouden behooren te voldoen. Op 17 Julij daaraanvolgende werd, des namiddags ten één ure, een aanvang gemaakt met het afnemen van het examen, nadat vooraf nog eene algemeene bijeenkomst was gehouden om enkele bijzonderheden, waaromtrent eene bepaalde beslissing alsnog was aangehouden, nader te regelen. De bijeenkomsten tot het afnemen van examen werden onafgebroken gedurende bijna vier weken alle werkdagen voortgezet. Op 10 Augustus werd het laatste examen afgeleg-d. De commissie heeft alzoo gedurende 24 dagen, in den regel van 10 tot 4 uur, examens en vergaderingen moeten houden, welke het meerendeel der gewone 'leden voortdurend heeft bijgewoond. Daar evenwel herhaaldelijk een enkel lid in de onmogelijkheid verkeerde om tegenwoordig te zijn, hebben ook de plaatsvervangende. leden dikwijls hunne goede diensten moeten bewijzen. Gewoonlijk werden eiken dag twee adspiranten tot het afleggen van de beide eerste gedeelten van het examen toegelaten, terwijl op enkele dagen drie adspiranten , waarvan één in het bezit van den doctoralen graad , voor het mondeling examen waren opgeroepen. Door de examinandi , die in het mondelinge gedeelte van het examen waren geslaagd, werd den volgenden dag het voor het derde gedeelte van het examen gevorderde schriftelijke werk verrigt. Enkele malen werd door de commissie gebruik gemaakt van de bevoegdheid , om de examinandi ten aanzien en naar aanleiding van het schriftelijke werk te ondervragen.
Het mondelinge examen werd steeds voor de commissie »in pleno" afgelegd. Vermits het in beginsel wenschelijk scheen, dat de ondervraging zsude geschieden door dat lid , tot welks special en werkkring het betrekkelijke vak meer bepaaldelijk behoort, werd in den regel het eerste gedeelte van het examen afgenomen door de drie na den voorzitter in volgorde het ee-st benoemde leden en het tweede gedeelte door de drie andere leden van de commissie. De voorzitter belastte zich meer uitsluitend met de algemeene leiding van het examen, en nam slechts bij uitzondering aan de ondervraging deel. Bij de oproeping van de plaatsvervangende leden werd zooveel mogelijk het bovengenoemd beginsel toegepast. Met betrekking tot het schriftelijk gedeelte van het examen, meende de commissie op de volgende wijze het meest in overeenstemming met de bedoeling van het programma te handelen. De meeste vraagstukken werden gekozen uit het burgerlijk regt, enkele uit het handelsregt of de wet op het notariaat, terwijl aan gepromoveerden zooveel mogelijk uit een der vakken van het tweede gedeelte, in het bijzonder die onder letters B en C vermeld, vraagstukken werden opgegeven. Voor ééne der beide notariele acten werd als eisch gesteld, dat deze geheel in wettigen vorm zoude worden opgemaakt; de andere behoefde slechts in schets te worden ontworpen. Tot het afleggen van het examen hebben zich aangemeld 49 adspiranten. Een hunner, die reeds het getuigschrift van bekwaamheid volgens de vroeger geldende bepalingen had verkregen , werd niet toegelaten, omdat naar het gevoelen van de meerderheid der commissie, toelating om datgene te verwerven, wat men reeds in vollen omvang bezit, niet denkbaar is. Van de 48 tot het examen toegelaten adspiranten, waaronder zich zeven bevonden die den graad van doctor in de regten of in de regtswetenschap bezitten, heeft zich één tot het afleggen slechts van de beide eerste gedeelten van het examen aangemeld. De overigen hebben zich voor het geheele examen aangegeven. Daar echter door 32 adspiranten hetzij het eerste hetzij het tweede gedeelte van het examen
met ongunstigeu uitslag werd afgelegd, is liet examen slechts met de zestien overigen tot het einde voortgezet. Yan de gegradueerden hebben twee het getuigschrift bedoeld bij artikel 15 der wet op het notarisambt verkregen , slaagden drie anderen in het tweede gedeelte van het examen en moesten de overigen worden afgewezen. Voor zooveel betreft de niet gegradueerden, is het geheele examen met goed gevolg afgelegd door vijf adspiranten, het eerste en tweede gedeelte door zes adspiranten, en uitsluitend het eerste gedeelte door zes adspiranten , terwijl de overige vier en twintig reeds bij het eerste gedeelte werden afgewezen. Deze voor zoo velen ongunstige uitslag van het examen was geenszins te wijten aan te strenge eischen door de commissie gesteld, daar meer dan eens adspiranten tot een volgend gedeelte van het examen werden toegelaten, die op verscheidene vragen het antwoord schuldig gebleven waren of dit verkeerd gegeven hadden. Zelfs indien de uitdrukking » voldoende kennis voorkomende in het oorspronkelijk ontwerp van wet, houdende wijzigingen in de wet op het notarisambt, niet ware vervangen door de uitdrukking » grondige kennis", dan nog zoude de commissie geen vrijheid hebben gevonden toegevender in haar oordeel te zijn. Over het algemeen was dan ook het oordeel over de afgelegde proeven van kunde en bedrevenheid verre van gunstig. Mag dit gedeeltelijk daaraan worden toegeschreven dat, ten gevolge van het tijdstip , waarop de wet, houdende wijzigingen in de wet op het notarisambt, is afgekondigd, de adspiranten eerst betrekkelijk korten tijd in bijzonderheden kennis hebben kunnen dragen van de onderwerpen, waarover het examen moet loopen, de commissie kan van den anderen kant niet ontveinzen , dat, naar hare overtuiging, vele adspiranten zich blijkbaar geheel onvoldoende voorbereid hebben aangemeld. Ook droeg het door onderscheidene anderen afgelegde examen de duidelijke blijken , dat zij wel tot op zekere hoogte met den tekst der wet vertrouwd waren, maar dat zij niet tot de daaraan ten grondslag liggende regtsbeginselen waren doorgedrongen , en dat zij evenmin de geldende wetsbepalingen op zelfs zeer eenvoudige concrete gevallen wisten toe te passen. De commissie aarzelt niet te verklaren dat, naar hare overtuiging, voor velen een gunstiger uitslag zoude zijn verkregen, indien deze zich alleen tot het afleggen van het eerste gedeelte van het examen hadden voorbereid en aangemeld. 's Gravenhage, den 27sten Augustus 1878. De Staatscommissie voornoemd,, Joh. Pols , Voorzitter. A. Teixeika de Mattos, Secretaris.
---

