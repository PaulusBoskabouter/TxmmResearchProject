Engelsche Zeden.
Het Ierscbe proces van mevr. Bagot, die een erfenis van eenige millioenen voor een zoon eischte, die volgens de medische faculteitsbegrippen onmogelijk het kind van haar wettigen echtgenoot kon zijn, heeft gedurende 30 dagen een kolom van de dagbladen gevorderd, want, zooals een „dame du monde” mij onlangs leerde: „Een courant moet niet alleen voor mijnheer geschreven worden, maar ook, om aan de eischen des tijds te voldoen, iets belangwekkends voor mevrouw inhouden.” Inmiddels maakte een ander proces niet minder „furore.” Graaf Dessart stelde een eisch tot echtscheiding in tegeD zijn echtgenoote. Deze, eene liefhebster van het tooneel, was bij een der eerste opvoeringen van Dora zoodanig in geestdrift ontstoken, dat zij een gelegenheid zocht om een der acteurs, die zijn rol meesterlijk vervulde, in persoon te leeren kennen. De gravin bewoonde en groot hotel en hield er eenige eqipages op na. Een klein elegant rijtuigje werd ter beschikking van den verdienstelijken acteur Sugden gesteld, en wachtte geduldig na afloop der voorstelling op den vermoeiden kunstenaar, die zich dit bewijs van sympathie eener zoo aristocratische dame natuurlijk gaarne liet welgevallen. Op zekeren 1 avond opende Sugden als naar gewoonte het portier van I
het eoupétje, dat altijd ledig stond, en was niet weinig verbaasd ditmaal mevrouw Dessart in persoon te ontmoeten. Tableau! het scherm valt. Tweede bedrijf: Graaf Dessart is ingelijks vol geesi drift voor het tooneel ie Lord-Mayor ontvangt aetrices aan zijn disch .... waarom zou een graaf niet eveneens verdienstelijke acteurs aan een feestmaaltijd mogen uitnoodigen? Na een verandering van décors ontmoeten wij mr. Sugden aan ’s graven welgevulden disch. De graaf bezoekt geregeld de club, maar mr. Sugden is ongeluk-( kig genoeg, om, wanneer hij eeD morger.bezoek komt brengen, mevrouw alleen thuis te vinden. Het derde bedrijf is prozaïsch. Graaf Dessart opent twee brieven, aan de kamenier zijner echtgenoote geadresseerd, maar de inhoud bevestigt het booze vermoeden, dat de brief niet voor de kamenier, maar voor de gravin bestemd is. Op eenmaal wordt alles duidelijk; de graaf begint zich nu eerst te verklaren, waarom mevrouw Dessart tweemaal in de week het drama „Dora” ging zien. Apotheose: Aanvraag om echtscheiding! Lord Aylesford, Vertegenwoordiger van een der adellijkste geslachten, heeft een ander drama geleverd, dat in elk opzicht aan de eischen der romantiek voldoet. Aylesford huwde in Januari 1871 een dochter' van kolonel Williams; twee kinderen zagen in dien echt het levenslicht. Aylesford was 22 jaar oud toen hij huwde, en had een, onafseheidelijken vriend in den zoon van den hertog van Marlborough, den markies Blandford. Die vriendschap bleef na zijn huwelijk bestaan en de jonge, knappe markies werd de huisvriend „par exeellenee.” Graaf Aylesford was het geheel eens met de door „Punch” onlangs verkondigde leer: „Esn huwelijk is de eenige „staat van waarachtig geluk. Een paar jaar na den dag „van het huwelijk gevoelt men zich zoo vrij en zoo gelukkig alsof men in het geheel niet getrouwd was.” De graaf gevoelde zich echter reeds na twee maanden gelukkig en vrij en kwam niet t’buis, dan om met lady Aylesford gemeenschappelijk het middagmaal te gebruiken. Na tafel ging hij naar den Club en keerde tegen den morgenstond huiswaaits of in het geheel niet. Lady Aylesford was aanvankelijk wanhopig, maar liet zich door den markies van Blandford geduldig troosten, totdat Lord Aylesford den vriendelijken omgang tusschen beiden wel moest opmerken. Wat te doen? Blandford was zoo’n beste, goede jongen! Aylesford zon niets liever zien, dan zijn vriend een dienst te bewijzen. Zijn genegenheid voor de gravin was vrij we! uitgedoefd en toen
Hij bespeurde, dat dit vice-versa ging, kwam hij op de gedachte, dat liet voor beiden wenschelijk was om dea
knoop van het huwelijk te ontbinden. Dat ging echter niet zoo gemakkelijk. De wet vordert overtuigende bewijzen ; om dus aan de eischen der wet te voldoen, kwam hij met den markies overeen, dat deze met mevrouw Aylesford naar Parijs zou gaan, dan zou hij, Aylesford, een geheim agent van politie beiden achterna zenden, om „flagrant délit” te constateeren. Aylesford word voor ziin eer genoodzaakt een echtscheiding aan te vragen, het huwelijk wordt ontbonden, hij herkrijgt zijn vrijheid, mevrouw ontvangt een behoorlijke lijfrente . . . - - en de markies van Blandford, toekomstig hertog van Marlborough, krijgt de gravin Aylesford present. Alles ging naar wensch en de echtscheiding werd behoorlijk aangevraagd. Noch Blandford, noch mevrouw Aylesford verdedigde zich en de eischer „had it all his Bij het proces kwam echter onverwacht de heilige Jnstitia tusschenbeide, vertegenwoordigd door een rechtsgeleerde, om in naam der Kroon de echtscheiding te bestrijden. Immers de wet zegt: dat de eischer zijn recht verliest, wanneer men hem wederkeerig overspel ten laste kan leggen. En dat zou die ten onpas tusschenbeide gekomen rechtsgeleerde door middel van getuigen bewijzen. . Het getuigenverhoor leverde een blik in het leven van
de Engelsche aristocratie, waarvan ik slechts enkele episodes vermeld, die ook door de pers onder de aandacht van het publiek zijn gebracht. De Engelsche pers geniet privilegiën, die een Eransch blad niet zou dnrven in practijk brengen. Een Engelsche huismoeder zorgt er voor, dat haar dochter geen zedenbedervende boeken in handen krijgt, maar geeft dagelijks de „Times” aan de dochter, die met vrouwelijken tact onmiddellijk de kolom der rechtspleging naslaat en „nolens molens” het verslag van het Divorce-Court onder de oogen krijgt. Daarin wordt alles „cru” of „plain” tot in de fijnste bijzonderheden opgenomen; zulke lectuur is walgelijk maar „Times” en „Daily News” zijn boven alle verdenking van bevordering der onzedelijkheid verheven. Uit het getuigenverhoor blijkt, dat Aylesford een geregeld bezoeker van Cremorne Gardens (zaliger gedachtenis) was en daar in een logetje des avonds soupeerde. De rechter vraagt getuige, een „kelner”: „Was lord Aylesford alleen?” Getuige is verwonderd over zulke rechtelijke naïveteit, en niet zonder trots op zijne meerderheid in ondervinding geeft hij den voorzitter te kernen, dat een fatzoenlijk mensch in Cremorne„nooit alleen soupeert!” Een buffetmeisje van denzelfden philanthropischen tuin beroept z'ch op de bekenden Mabel Grey, een der sterren van de demi-monde, die al haar juweelen aan Lord Aylesford
verschuldigd was. Maar dat was niet alles. De meedooglooze advocaat verhaalde van mevrouw Dilke, uit het adellijke geslacht der Dixie’s gesproten, hoe zij zich in de slaapkamer van Lord Aylesford verborgen .... toen haar wettige echtgenoot voor de derde maal, en toen met goed gevolg, een zelfmoord beproefde uit wanhoop over mevrouw Dilkes wangedrag. Een hospita van Bognor verhaalt de orgiën, die in een villa te Bognor plaats grepen tijdens de Gooiwood wedrennen. Twee adellijke heeren hadden daar met drie adellijke (gehuwde) dames hun intrek genomen. Over hetgeen daar gebeurde wil ik liever het stilzwijgen bewaren. Genoeg, de held dezer orgiën was Lord Aylesford en de heldin mevr. Dilke. Den volgende morgen berichte een telegram dat mr. Dilke zich den hals had afgesneden. De jury heeft Aylesfords en mvr. Dilkes overpsel bewezen geacht en derhalve kan het hof geen echtscheiding uitspreken. Wanneer ik ditmaal zulk een kroniek over onze Engelsche aristocratie onder uw oogen brengt, doe ik dit, omdat de schijnheiligheid, waai achter onze Engelschen zich verschuilen, de openbaarmaking verdient. Zoo Parijs een Babylon is, dan mag aan Londen wel de naam Niniveh worden gegeven. {7ad.)
---

Herziening der Wet van 13 Augs. 1857 tot regeling van het Lager Onderwijs.
De kracht der partijbelangen openbaart zich het duidelijkst bij de wettelijke regeling van algemeene belangen. Geen wonder dat bij de regeling van een zoo gewichtig algemeen belang als de opleiding der jeugd, de partijen elkander flink in de oogen zien. Tot waardetring van den stand dier partijen ten aanzien tan het volksonderwijs kan het dus nuttig zijn, juist in deze oogenblikken de partijstrijd kalm gade te slaan. Wat zien wij daarbij: Evenals in alle zaken waarin men zoowel roet theorie als practijk te doen heeft kan men zich ook in de zaken van ’t onderwijs op verschillend standpunt plaatsen. Volgens het kanonieke recht dat aan den Syllabus van paus Pius IX ten grondslag ligt, behoort in de eerste plaats de kerk het volksonderwijs te regelen. Volgens de stichter der anti-revolutionaire partij de heer Groen v. Prinsterer is volkomen vrijheid van onderwijs, staatsgevaarlijk. Deze beide (katholieke en de anti-revolutionaire) partijen keuren de thans voorgestelde regeling af, omdat daarin wordt gehandhaafd het beginsel dat de staat geenszins bevoegd is bij de regeling van het volksonderwijs zich te begeven op het terrein van godsdienstige begrippen, maar wel deugdelijk verplicht, om overeenkomstig art. 194 der Grondwet toe te zien dat er overal in den lande van overheidswege gezorgd worde voor voldoend lager onderwijs. Tusschen de twee sehakeeringen der liberale partij wordt bij aanneming der aanhangige wetsvoordracbt eene transactie tot stand gebracht, door de noodzakelijkheid geboden. Uit alle verschijnselen op politiek gebied blijkt dat na de oplossing der oud conservatieve partij, eene partij vtld wint die „n en tr aal v er p 1 i cht en kos t el o os openbaar onderwijs” eischt, maar die bij inachtneming van stipte onzijdigheid over geloofszaken door den staat, van de vrijheid van godsdienstleeren ono. hunne invloed te doen ingang vinden, bij het openbaar onderwijs niets weten wil. Zoowel deze (radicale) partij als de haar in theorie lijnrecht tegenovergestelde (theocratische) achten het een nadeel voorde opleiding der jeugd dat het thans, vigeerend staatsgezag in onderwijszaken toeneemt. Van den staat verlangen zij slechts wettige waarborgen tegen in hun oog verderfelijke leeringen maar geenszins eene volksschool zooals die thans door de liberale partij wordt beschermd. * * * Uit de werking der wet van 1857 was gebleken dat over het algemeen de gemeenten te weinig doordrongen waren van de drie straksgenoemde beginselen over welke liberalen en radicalen het eens zijn, zoodat de liberale partij er
niet ten onrechte op aandrong met meer kracht dan de wet van 1857 daartoe gaf, de invloed van den staat op het volksonderwijs te versterken. Zoodra evenwel de meerderheid der kiezers overtuigd zal zijn van de noodzakelijkheid dat het openbaar onderwijs neutraal verplicht en kosteloos zijn moet, en de bescherming van den staat ten dien opzichte kan worden vervangen door louter toezicht, zullen de groote vragen die bij de behandeling van het aanhangig wetsontwerp slechts door enkelen zijn ter sprake gebracht, tot oplossing meer kracht vorderen, dan bij de tegenwoordige behandeling r-oodig was. Wie behooren voor ’t volksonderwijs in de eerste plaats te zorgen? Welke beginselen behalve de straks genoemden behooren daarbij uit een paedagogiesch oogpunt op de voorgrond te treden? Ziedaar de groote vragen welke bij de ,debatten over het tegenwoordig wetsontwerp niet als hoofdvragen zijn behandeld. Yan dén beginne af zijn bij deze debatten in de 2e kamer die vragen op de achtergrond gesteld en is van de onderwijsquaestie eene geldquaestie gemaakt. Dat dit getuigd van staatsmanswijsheid bij de partijleiders behoeven wij thans niet nader te betoogen. Yan harte juichen wij de nieuwe regeling toe iüdien zij aan bet volksbelang bevorderlijk wordt gemaakt, en dienst doen zal als middel om het strandeD van dat belang op de klippen van het realisme, der fails accomglis en der meerlingen te beletten. De groote menigte zonder richting of compas, zonder beginsel of methode te zien dobberen op de onmetelijke oceaan, voortgedreven op de stroomingen der individuele opiniën is geen verkwikkelijk schouwspel. De hedendaagsche burgermaatschappij wordt op die wijze door twee drachtstokerij verzwakt, en het ware liberalisme kan langs dien weg niet vooruitgaan. Vrees voor de gevolgen der vrijheid kan bij ernstige behartiging van het volksbelang nimmer eene vermogende invloed uitoefenen op de practijk der liberalen. Maar dan moet ook de vrijheid zooveel mogelijk worden bevorderd, en daarom verwachten wij dan ook dat de liberale partij als de onderwijsquaestie voor een tijd lang van het tapijt is, wetsvoorstellen doen zal tot vermeerdering van de politieke vrijheid zoowel als van dc maatschappelijke welstand der groote menigte. * * * <V Merkwaardige debatten werden in de vorige week in de tweede kamer gevoerd over het bijvoegelijk naamwoord „christelijke” bij de omschrijving van deugdeD in art. 33 van het wetsontwerp. De minister handhaafde de volstrekte onpartijdigheid der algemeene regeering jegens elke godsdienstige belijdenis en stelde de historische
grondslag van het ethiescb beginsel in de nationale school welsprekend uiteen. Alle klerikalen en met hen enkele conservatieven zoo als de heeren Insinger en Oorver Hooft alsmede den heer v. Houten stemden tegen de handhaving van het woordje christelijke deugden, maar de groote meerderheid 53 tegen 28 stemmen vereenigde zich met het stelsel der liberalen om de beleiders der onderscheidene godsdiensten dezelfde voorrechten te doen genieten, zonder onderzoek te doen naar hunne godsdienstige overtuiging, en om aan alle godsdienstleraren de vrijheid van prediking ook aan de leeringen der Staatsschool buiten schooltijd te verzekeren. De liberalen wenschen nadat de scheiding van staat en kerk hier te lande een feit is geworden geen godsdiensthaat of minachting der kerk in de hand werken, en dus ook geen volksschool gericht tegen maar wel staande buiten de kerk. Alleen deze scholen achten de liberalen op den duur voor kinderen van alle godsdienstige gezindheid geschikt. De minachting der radicalen voor het christendom en der conservatieven voor de natuurlijke menschenrechten wordt blijkbaar door de liberalen niet gedeeld.
---

Stadsnieuws.
Amsterdam, 13 Juli 1878. Vereeniging: „Amsterdam’s Belang”. De jl. Woensdag in het lokaal het Vosje gehouden Vergadering had ten doel: liet stellen van een Candidaat voor de Tweede Kamer ter voorziening in de vacature ia dat Staatslichaam ontstaan door het overlijden van Dr. E. J. Stieltjes, en voor den Gemeenteraad, ter vervanging van den heer N. Tetterode, die wegens redenen van gezondheid zijn ontslag heeft genomen. Tot Candidaten voor de Tweede Kamer waren gesteld de heeren W. A. Eroger, S. Jos. Jitta, beiden te Amsterdam en A. J. H. van der Toorn, in den Haag woonachtig. Yan dea heer Jitta was bij het Bestuur een schrijven ingekomen, waarin hij mededeelde, voor alsnog geen candi«latuur te kunnen aannemen, dat hij zich echter ingenomen verklaarde met de beginselen dezer Vereeniging, terwijl de heer van der Toorn langs telegrafischen weg berichtte, dat omstandigheden hem beletten de candidatuur aan te nemen, terwijl het bericht eindigde: Ware toen (tijdens de heer van der Toorn lid van den Gemeenteraad was, en als eerste ijveraar voor de belangen van de Scheepvaart optrad) genarideld, wij zonden thans verder zijn.” De heer Eroger had scbriftelijk kennis gegeven, dat hij zich bereid verklaarde de candidatuur
te aanvaarden. De candidatuur van den heer Froger werd van den eenen kant met warmte verdedigd, op grond
dat de heer Froger als bekwaam ingenieur het beste ui staat was de voetstappen van den heer Stieltjes te drukken daar hij, wat betrof de verkorte verbinding met den Rnu door de Geldersche Vallei steeds één lijn met Dr. Stieltjes had getrokken; van den anderen kant rees er echter twijfel op omtrent de staatkundige kleur vin den heer Eroger; men wist niet of hij tot de conservatieve, en liberale of wel tot de radicale partij behoorde. Men kwam tot geen bevredigend resultaat, daar niemand met zekerheid wist te zeggen, tot welke politieke kleur de heer Froger zich bekende. Na een uitvoerig debat werd besloten een Commissie naar den heer Froger ^ te vaardigen om hem ten dien opzichte te polsen. .Bleek net dat dé heer F. de liberale beginselen was toegedaan, en zich met het programma der Vereeniging kon vereemgen, dan zou zijn candidatuur gehandhaafd worden, in het tegenovergestelde geval zou men er van afzien. Voor dit laatste geval werden de heeren Mr. A. Kerdijk te Rotterdam en de Oud-Minister Baron W. Van Goltstein te ’s Hage als geschikte Candidaten aanbevolen. De candidatuur van den heer C. J. Westermann voor den Gemeenteraad werd gehandhaafd; toen echter bij monde van een der leden van het Bestuur medegedeeld werd dat de heer Westermann verklaard had, zich dezen keer’ niet beschikbaar te stellen, als de heer Jan Regtdoorzee bereid was een candidatuur voor den Gemeenteraad te aanvaarden, werd de heer Jan Regtdoorzee met algemeene stemmen tot Candidaat voor den Gemeenteraad geproclameerd. Ter Secretarie is ter lezing nedergelegd de memorie ter beantwoording van het algemeen verslag der afdeelingen van den Gemeenteraad omtrent de vooraracht van Burg. en Weth. in zake den reinigingdienst. Met leedwezen zeggen Burg. Weth. daarin kennis te hebben genomen van de opmerking in §2, dat zij stelselloos nun voordracht van 18 Maart jl. zouden ingediend en op niets zouden gelet hebben dan op de kosten aan die voorstellen verbonden. Vervolgens toonden zij aan dat zij die voordracht niet anders konden inrichten. Allereerst wordt de geschiedenis in herinnering gebracht van den overgang der werkzaamheden, welke de maatschappij van landbouw en landontginnmg vroeger voor haar rekening had genomen en van de overeenkomst met de Maatschappij voor den werkenden stand. _ Zij achten het bijvoegen van eenige werkzaamheden bij de vroegere door genoemde maatschappijen, als het opvisschen van drijvend vuil enz., niet inconsequent, of stelselloos. De aanmerking dat het materieel te gering zou zijn, is ontfeorond. Wel is het niet van de beste soort, omdat meu veel van de maatschappij van landbouw heeft overgenomen T it algeheele straatreiniging is voorloopig geen voorstel gedaan. Ook is nauwkeurige ra.nuig daarvoor niet zoo gemakkelijk. _ , Voorstellen over faecaliën-afvoer konden niet verwacht worden, aangezien voorstellen gedaan zijn tot het overnemen van verplichtingen, vroeger aan andere maatschappijen ongedragen, en tegen het vegen der stad met bezems des nachts bestaat het bezwaar, dat men zich met goed kan overtuigen of de straat goed gereinigd is. Hierna worden de bezwaren, bij de verschillende paragrafen aangebracht, uit den weg geruimd en enkele opmerkingen toegestemd. Het college Zeemanskoop heeft den koopvaardij kapitein J. van Grol vereerd met een zilveren medaille, wegens hét volbrengen van vijf reizen van het Nieuwediep naar Riga en terug in zeven maanden en tien dagen; de koopvaardij-kapitein S. Deinum is vereerd met een zilveren medaille van den Koning, als erkenning van zijn aan de wetenschap der zeevaart bewezen diensten. In de kosthuizen dér Maatschappij voor den werkenden stand te Amsterdam is in de maand Juni door 1274 personen ontbeten ; 5681 hebben er het middagmaal en 1685 het avondeten gebruikt. In het logement brachten 1970 personen den nacht door, zoodat ruim 95 pCt. van de beschikbare ruimte werd gebruikt.
jEen zonderlinge manie. — Sedert eemgen^ tijd schept onze straatjeugd er behagen in, vooral in de achterbuurten, de straten op te breken, en met de daaruit gebaalde groote en kleine steenen, de grachten ondiep te maken. Bij het Palmkerkhof (Marnixkade) is binnen veertien dagen een gedeelte van de straat op verschillende plaatdrie keer opgebroken eD drie keer door de stadsstratenmakers hersteld; thans is de straatjeugd weer bezig het herstelde op te breken. Op de Baangracht bij de Palmstraat voor perceel 25 is in het trottoir een kuil van meer dan een meter in omvang terwijl aan de wallekant, ook voor perceel 22 de groote steenen zijn opgebroken, die men alle in de gracht kan terugvinden. In de Palmstraat voor perceel 95 vermeit de lieve straatjeugd zich het trottoir op te breken en met de steenen een toren te bouwen ; na voltooiden bouw wordt de toren gebombardeerd, en vliegen de steenen een voor een de gracht in. Op de Baangracht, hoek Willemstraat is voor eenige dagen een nieuw trottoir aangelegd, waar uit voor het hoekhuis de nieuwe steenen gedeeltelijk verdweven zijn. in de Tuinstraat voor de fabriek van den heer Wijdoogen, Binnen-Brouwersstraat bij de Biouwersgracht idem idem enz. enz. De kuilen en gaten zijn vooral des avonds voor voetgangers zoowel als rijtuigen zeer gevaarlijk, en daar de Politie te waken heeft voor de openbare veiligheid, dienden er maatregelen genomen te worden, om der straatjeugd deze straatschenderij op groote schaal te beletten. Een nieuwe wijze van adverteeren is sedert eenige dagen door de firma Rüdesheim & Cie. alhier ingevoerd, waarvan voorzeker als die meer algemeen bekend is, veel gebruik zal gemaakt worden. Een zeer groote wagen rijdt dagelijks van des morgens 9 tot des avonds 9 uur door de stad, waarop gelegenheid bestaat door middel van aanplakbiljetten of geschilderde annonces de aandacht van het publiek te trekken op hetgeen men wenscht te adverteeren. Deze wagen biedt tevens een goede gelegenheid aan tot het zeer doelmatig en op ruime schaal verspreiden van strooibriefjes, enz. Zaterdag jl. werd de Tentoonstelling van voorwerpen door den handwerksman in vrijen tijd vervaardigd met een luisterrijk feest gesloten. Inzenders en bekroonden bevonden zich in den wintertuin van het Parklokaal, waar aan de laatsten de hun door de Jury toegekende bekrooning werd uitgereikt. Bij afwezigheid van den voorzitter, den heer M. A. Perk, sprak de #rice-voorzitter, de heer P. van Limmik eenige hartelijke woorden tot de aanwezigen, waarin hij .doel, strekking en beteekenis van deze Tentoonstelling duidelijk uiteenzette en op het nut wees, dat zij gesticht heeft, en in het vervolg nog stichten zou. Na deze toespraak, die algemeen werd toegejuicht, had de uitreiking der bekrooningen plaats. Toegekend waren 8 verguld zilveren, 24 zilveren en 56 bronzen medailles, alsmede getuigschriften. De voorzijde der medailles, die zeer goed uitgevoerd zijn, stelt een kapiteel voor, omgeven met de attributen van kunst en nijverheid, een brandende lamp dragende, met den naam der Tentoonstelling als randschrift; op de keerzijde is een lauwerkrans met randschrift: „Z. M. de Koning Willem III, Beschermheer, Amsterdam 1878. De ontwerper dezer medaille werd ons de naam van den heer A. Begeer genoemd. Een prachtig vuurwerk besloot na afloop van het tweede deel van het concert dit echt populaire feest, dat zeker nog lang in de herinnering zal blijven van hen die het bijwoonden, en een spoorslag voor velen zal zijn, om op den ingeslagen weg voort te gaan.
---

