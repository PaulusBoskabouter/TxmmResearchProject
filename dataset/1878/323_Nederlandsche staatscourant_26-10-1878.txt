Alle brieven, pakketten enz., voor de Redactie der Nederlandsche
Alle brieven, pakketten enz., voor de Redactie der Nederlandsche Staatscourant bestemd, moeten zonder uitzondering regtstreeks worden toegezonden onder het adres: Aan het bureau der Redactie van de Nederlandsche Staatscourant, Fluweelen Burgwal, 20.
---

OFFICIEEL GEDEELTE. (Staatsblad no. 145.) BESLUIT van den 18den October 1878, betreffende de uitloting en aflossing van percents schuldbekentenissen ten laste van het voormalig Amortisatie Syndicaat voor 1879.
Wij WILLEM III, bij de gratie Gods, Koning der Nederlanden , Prins van Oranje-Nassau, Groot-Hertog van Luxemburg , en/., enz., enz. Gezien de wet van den 27sten Mei 1830 ( Staatsblad n°. 10) en het krachtens die wet genomen Koninklijk besluit van den lsten Junij 1830 (Staatsblad n°. 13), bevattende de voorwaarden der uitgifte van de schuldbekentenissen ten laste van het voormalig Amortisatie Syndicaat, rentende 3'/ 2 ten honderd; Gelet op de Koninklijke besluiten van den 21sten December 1845 (Staatsblad n°. 92) en van den 22sten October 1877 (Staatsblad n°. 191); Op de voordragt van Onzen Minister van Financien, dd. 10 October 1878 , n°. 78, Generale Thesaurie; Hebben goedgevonden en verstaan: Artikel 1. Yan de schuldbekentenissen ten laste van het voormalig Amortisatie Syndicaat, uitgegeven krachtens de wet van den 27sten Mei 1830 (Staatsblad n°. 10) en het Koninklijk besluit van den lsten Junij 1830 (Staatsblad n°. 13), wordt met den lsten Januarij 1879 een kapitaal van drie honderd duizend gulden (f 300 000), na voorafgaande uitloting, tegen pari aflosbaar gesteld. Artikel 2. De loting, bij het voorgaande artikel bedoeld, geschiedt in het openbaar op Woensdag, den 13den November 1878, des voormiddags ten elf ure, in het lokaal van het Ministerie van Financien te 's Gravenhage , ten overstaan van twee leden der Algemeene Rekenkamer, door den directeur der Staatsloterij. Daarbij worden uitgetrokken dertig van de 1400 reeksen, die na de op 21 November 1877 gehouden uitloting zijn overgebleven van het aantal reeksen van 10 nommers, waarin, ten gevolge van het Koninklijk besluit van den 21sten December 1845 (Staatsblad n°. 92), de toen nog aanwezige der bij het voorgaande artikel vermelde schuldbekentenissen zoo na mogelijk zijn verdeeld. Van den uitslag der loting wordt onverwijld mededeeling gedaan in de Nederlandsche Staatscourant. Artikel 3. De aflossing deruitgeloten schuldbekentenissen, waarop na 31 December 1878 geen rente meer verschuldigd is, geschiedt van den eersten Januarij 1879 af, ten kantore van den agent van het Ministerie van Financien te Amsterdam, tegen intrekking dier stukken^, voorzien van de daarbij behoorende coupons en van het bewijs tot bekoming van nieuwe coupons. Onze Minister van Financien is belast met de uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan de Algemeene Rekenkamer. Arolsen , den 18den October 1878. WILLEM. De Minister van Financien, Gleichman. Uitgegeven den drie en twintigsten October 1878. De Minister van Justitie, H. J. Smidt.
---

(Staatsblad no. 146.) BESLUIT van den 18den October 1878, tot wijziging van het eerste lid van art. 10 van het nader reglement voor de huizen van bewaring, vastgesteld bij Koninklijk besluit van 14 Augustus 1855 (Staatsblad no. 112).
Wij WILLEM III, bij de gratie Gods , Koning dek Nederlanden , Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Justitie, van den llden September 1878 , 4de afdeeling, n°. 109; Den Raad van State gehoord (advies van den lsten October 1878, n°- 11);
Gezien het nader rapport van Onzen Minister van Justitie, van den lOden October 1878, 4de afdeeling, n°. 113); Gelet op artikel 3 der wet van den 30sten Junij 1855 (Staatsblad n°. 48) en art. 10 van het reglement, vastgesteld bij Ons besluit van den 14den Augustus 1855 (Staatsblad n°. 112); Hebben goedgevonden en verstaan, met wijziging in zooverre van het eerste lid van art. 10 van het reglement voor de huizen van bewaring, het maximum van de toelage, welke aan de cipiers of directeuren van de huizen van arrest of van verzekering — waarmede kantonnale huizen van bewaring zijn vereenigd — door de gemeenten van het kanton voor het bewaken der politie-gevangenen wordt verstrekt, nader vast te stellen: voor de huizen van arrest op honderd twintig gulden (f 120) 'sjaars en voor de huizen van verzekering op twee honderd gulden (f200) 'sjaars. Onze Minister voornoemd is belast met de uitvoering van dit besluit, hetwelk in het Staatsblad zal worden geplaatst. Arolsen, den 18den October 1878. WILLEM. De Minister van Justitie, H. J. Smidt. Uitgegeven den drie en twintigsten October 1878. De Minister van Justitie, H. J. Smidt.
Bij Koninklijk besluit van den 22sten October 1878, n°. 49, is de lste luitenant der infanterie van het Nederlandsch-Indische leger, P. D. W. Wilken, voor den tijd van drie jaren gedetacheerd bij het wapen der infanterie van het leger hier te lande. Bij Koninklijk besluit van den 22sten October 1878, n°. 50, is de 2de luitenant H. A. du Croo , van het 5de regement infanterie , voor den tijd van vijf jaren gedetacheerd bij het wapen der infanterie van het leger in Nederlandsch Indie.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid brengt ter kennis van belanghebbenden: 1. In de maand Maart 1879 zal te 's Gravenhage een vergelijkend onderzoek plaats hebben van personen , die wenschen te dingen naar de betrekking van klerk bij den Rijkstelegraaf. 2. De rijkstelegraafklerken worden onderscheiden in klerken der eerste en der tweede klasse. Aanstelling geschiedt op eene jaarwedde van 350 gl., welke belooning voor de klerken , met het gewone dienstwerk belast, kan klimmen tot 800 gl. De klerken kunnen , mits voldoende aan de daarvoor gestelde eischen , en voor zooveel de behoefte dit mogt vorderen , uit hunne betrekking overgaan tot die van telegrafist. 3. Zij, die zich aan het sub 1 bedoelde onderzoek verlangen te onderwerpen, moeten zich daartoe vóór of op den lsten Februarij 1879 aanmelden bij het Departement van Waterstaat, Handel en Nijverheid door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten bewijsstukken worden overgelegd , ten blijke dat de candidaat is: a. Nederlander, geboren in een der jaren 1854 tot 1863 ingesloten ; b. onbesproken van gedrag, volgens verklaring, na den lsten December 1878 afgegeven door het bestuur der gemeente, waar de woonplaats van den candidaat is gevestigd. 4. De candidaten moeten zijn van een gezond ligchaamsgestel en vrij van gebreken , met name van doofheid en , tenzij in ligten graad , ook van bijziendheid. In hoever die vereischten aanwezig zijn wordt onderzocht door een geneeskundige , daartoe van Rijkswege aan te wijzen. 5. De na te melden kundigheden worden gevorderd: a. het vlug schrijven van duidelijk en net schrift; b. de Nederlandsche taal (het leveren van een opstel over een gegeven onderwerp in goeden stijl, zonder taalfouten en van degelijken inhoud); c. de Fransche taal (de candidaten behooren hunne gedachten zonder moeite daarin te kunnen uitdrukken, en een prozastuk uit het Nederlandsch in het Fransch te kunnen overbrengen zonder taalfouten , terwijl zij ook verklaring moeten weten te geven van de voornaamste taalregels); d. de beginselen der cijferkunst, met inbegrip van de leer der evenredigheden , die der gewone en tiendeelige breuken , en de kennis van het tientallig stelsel van maten en gewigten. 6. De aanstelling van hen , die aan de eischen van het examen zullen hebben voldaan, geschiedt naar mate die door de behoefte bij de Rijkstelegraafdienst wordt gevorderd, en in de volgorde der rangnummers, den candidaten naar den graad hunner bekwaamheid toegekend. 7. Adressen om tot het vergelijkend onderzoek te worden toege-
laten., blijven buiten beschikking, indien zij op ongezegeld papier zijn •geschreven of verzoeken behelzen tot ontheffing van eene of eenige der voorgemelde bepalingen. 8. Zij, die bij een vroeger dergelijk onderzoek niet voldeden , zullen, indien door hen ook het in Maart 1879 te houden examen met ongunstigen uitslag wordt afgelegd , niet meer worden toegelaten. 1 s Gravenhage , 24 October 1878. Voor den Minister, De Secretaris-Generaal, Boogaard.
---

