S' Gravenhage, maandag 14 Januarij. Ter overweging.
I. *HET A. S. NED. LANDH. CONGRES TE ASSEN, JUN IJ 1 8 78. De eenige vereeniging van landbouwers uit geheel Nederland is ons Congres. Men weet, dat het XXX'. Congres voorleden jaar wegens den nationalen rouw werd Uitgesteld tot 1878. Welnu; het bestuur van 't Assereengres heeft thans hulp en medewerking gevraagd °n wij veroorloven ons met verwijzing naar de desbetreffende adv. (zie vorig nr.) onze lezers met den meesten nadruk op te wekken, om in grooten getale te voldoen aan de oproeping van het bestuur. Wij hopen, dat alle ware Nederlandsche landbouwers er het hunne toe zullen bijbrengen, om het a. s. Congres luisterrijk te doen slagen. 2en goed programma is dáárvoor één der vereischten. Waar velen medewerken, bij voorkeur natuurlijk de deskundigen, kan een goed programma zamengesteld worden. Waar verre weg de meesten (gelijk tot heden dikw_erf geschiedde) zich onthouden wat zeker 't gemakkelijkste iS, maar al zeer weinig energie verraadt dr komt een programma tot stand klagen ..... die er niet aan meewerkten en dus volstrekt geen reden tot klagen hebben. Het werk van anderen te bedillen, is gemakkelijk; iets anders echter is 't met de daad te toonen , dat men 't beter weet. Daarom, die wat weet, ter behandeling voor het Congres geschikt neme de geringe moeite 'top te schrijven en vd6r 8 Febr. a. s. te zenden aan den secretaris, den 'lr. Dr. H. van Hall, te Paterswolde, want daags er op volgende vergadert het Congres-bestuur te Assen. Red. 14 Jau.. >7B.
---

Jaarringen en jaargetijden.
t harringen en jaargetijden. Het is eene algemeen verspreide meening dat de concentrische ringen, die men in stammen en takken van o. penbaarbloeiende boomen aantreft met de jaargetijden ni nauw verband staan, zoodat men zelfs bij een omge_______—____,____
houwen boom door het tellen ziner „jaarringen" gemakkelijk een besluit kan opmaken, omtrent den ouderdom dien de boom had bereikt. Ontegenzeggelijk ligt dan ook aan dit gevoelen waarheid ten grondslag, maar men vergist zich toch, wanneer men meent, dat de jaarringen in dit opzicht een onbedriegelijk kenmerk zijn. Vooreerst bemerkt men dat in plantenkasten, waarin het geheele jaar door dezelfde temperatuur wordt gehandhaafd, een aantal planten even zoo goed regelmatige jaarringen vormen als de woudboomen in de vrije natuur. De bewijskracht dezer opmerking is echter zeer gering, daar men zich met recht beroepen mag op den invloed van het licht, dat in elk geval ook bij de meest gelijkmatige kunstmatige temperatuur, den groei der planten in de verschillende jaargetijden nu eens meer en dan weer minder zal begunstigen. Maar er zijn andere feiten, die de theorie der jaarringen wel niet omverwerpen, maar toch in hare gewoonlijk aangenomen algemeenheid eenigszins beperken. De Heer Gray vermeldt eene Phytolacca , die elk jaar twee ringen vormt en de Heer Warring heeft in een takje van Chenopodium album (witte Gauzevoet , wilde Mei) van vier maanden oud acht scherp begrensde ringen aangetroffen. Aan den anderen kant worden in de gematigde landen van Noord-Amerika openbaarbloeiende planten aangetroffen, die volstrekt geene „jaarringen" of slechts uiterst zwakke sporen daarvan vertoonen, terwijl toch over het algemeen winter en zomer in Noord-Amerika nog grooter contrasten vertoonen dan bij ons. Als zoodanige planten worden door Warring genoemd: Akebia quinquefolia en Carpinus Americana (Amerikaansche beuk). Bij planten in de tropische gewesten komen de jaarringen dikwijls duidelijk te voorschijn, maar ofschoon de eigenlijke jaargetijden daar niet voorkomen, zou men hunne vorming aan de afwisseling van droogte en vochtigheid kunnen toeschrijven, hetgeen echter niet gaat bij Rhizophora Mangle L. (Mangrove) , die aan de slijkerige oevers der tropische rivieren en langs de kusten groeit. Hier kan van eene afwisseling van droge en voclltige jaargetijden moeielijk sprake zijn en toch vertoont deze boom even zod breede en -scherp begrensde ringen als andere boomen. Eindelijk wijst Warring: er nog np 'tut de Cycadeën vele jaren noodig hebben, om eenen ring te vormen. -- Dit laatste is overigens niet in overeenstemming met wat men van de Cycadeën gewoOntijk vermeld vindt, -- immers had men (voor zoover ntrij althans bekend is), tot nu toe bij Cyeas, enz. in het kefir'nel geene jaarringen waargenomen. De conclusie, waartoe Warring komt is deze, dat men volstrekt geen recht heeft uit de jaarringeu tot den ouderdom eener plant of van een deel der plant te besluiten, daar soms in enkele weken (Chenopodium) en soms ook in vele jaren (geus) dergelijke ringen worden gevormd. Deze conclusie komt mij veel te kras voor, maar in elk geval blijkt er uit, dat ook in dit opzicht een nader onderzoek niet geheel overbodig is.
Arnhem , Januari 1878.
H. VAN DE STADT.
---

De onderwijzers en de bescherming van 't gevogelte.
't Is een verblijdend verschijnsel, dat men de vogels, en niet het minst de kleine, door hun verslinden van vele insecten, meer en meer leert beschouwen als vrienden van den landman, en wellicht is de tijd niet meer verre, dat er van schadelijke vogels geen sprake meer zijn zal, en vereenigingen tot het uitloven van premiën voor het dooden van zoogenaamd schadelijke vogels tot het verleden zullen behooren. ledere poging, die aangewend wordt tot bescherming van het gevogelte, verdient daarom ten zeerste waardeering. 't Komt mij voor, dat onderwijzers ten platten lande daaraan veel kunnen doen, al is 't juist niet door 't oprichten van een „bond". Mij is een onderwijzer bekend zijn naam doet niet ter zake die 't met zijne leerlingen z66 ver heeft gebracht, door gedurig te wijzen op 't groote nut, dat de vogels, vooral de kleine, doen, door te wijzen op het ruwe, gelegen in 't verstoren van vogelnestjes, dat slechts zelden door hen een nestje uitgehaald zal worden. Gaarne vertellen zij hem, dat zij hier of daar een vogelnestje weten met zoo of z66veel eitjes, met zoo of z6éveel jongen. En vraagt hij: de eitjes of jongen uitgehaald? Er worden groote oogen opgezet, o, in de verste verte niet! Mocht er al een ruwe knaap zijn en waar vindt men ze niet? die 't waagt, zich aan een vogelnestje te vergrijpen, met verontwaardigde blikken wordt het door anderen den onderwijzer medegedeeld. En toch heeft die onderwijzer in dezen nooit zijne toevlucht tot harde maatregelen behoeven te nemen. En .'s winters als er sneeuw ligt? Als meester vraagt, hebt gij de vogeltjes bij uw huis ook wat eten gegeven.? dan luidt het antwoord, met een gelaat waarop voldoening is te lezen, toestemmend. Voor zoo ver dit blad komt onder de oogen van onderwijzers, zouden zij indien zij 't nog niet deden --- ook niet eens willen beproeven, hoe ver zij 't in dezen met hunne leerlingen kunnen brengen? Ongetwijfeld zullen zij er voldoening van hebben. En afgescheiden van 't nut voor land- en tuinbouw, zou 't ook geen voordeeligen invloed uitoefenen op der kinderen gemoedsaard, op hunne karaktervorming? En de landbouwers, of liever de ouders, gezegend met kroost, zouden zij ook geen goed werk doen, zoo zij het verstoren van vogelnestjes door hunne kinderen tegengaan en hen leeren de vogeltjes te varen, wanneer deze, als de grond met sneeuw bedekt ligt, bij de achterdeur komen als smeekende om een kruimeltje? Als onderwijzers en ouders ook in dezen de handen in één slaan, kunnen zij zoovéél goeds doen.
E. ALLERSHOF.
---

FEUILLETON.
*PLEGTIGE HERDENKING VAN LINNAEUS' LEVEN EN WERKEN, TE AMSTERDAM. Het door de Ned. Maatschappij voor Tuinbouw en Plantkunde genomen initiatief om Linnaeus' leven en werken op 10 Januarij 1878 plegtig te herdenken, is met een ongekenden uitslag gekroond. De ver boven onzen lof verheven, nooit genoeg te waardeij steun van onzen Westerman, den directeur van „Natura Artis Magistra" te Amsterdam, en de hooggeschatte medewerking van mannen als Prof. Oudemans, Prof. Berlin, Dr. Coster, de Bull en Heinze, alle te Amsterdam, met velen die hulp verleenden, hebben de ontworpen plegtigheid uitnemend doen slagen. Tot ons leedwezen door overmaat van bezigheden verhinderd, om de kostelijke uren bij te wonen, moeten we ons bepalen te verwijzen naar het _Handelsblad van 11 en 12 Januarij, 't welk ons door een bevriende hand gezonden is met de bijvoeging, dat het daarin gegeven uitvoerig verslag zeer goed is, en kort te verhalen wat wij van oog- en oorgetuigen vernamen.
Als sprekers traden op de H.H. Viruly Verbrugge, die de samenkomst inleidde (1), Prof. Dr. C. A. J. A. Oudemans, die eene uitgewerkte en uitvoerige feestrede uitsprak, terwijl 't zoo echt dichterlijk talent van A. J. de Bull en het z66 muzikaal ontwikkelde genie van G. A. Heinze in eene heerlijke cantate voor gemengd koor, solo's en orchest, 't geheel voor hen, die 't voordeel hadden er bij tegenwoordig te zijn, onvergetelijk maakten. Keurig gedrukt, zijn de aangrijpende woorden der cantate aan de vergetelheid ontrukt. Fraai en innig, ja we schromen niet te zeggen, zeldzaam rein van opvatting, is de uitvoering van de door Dr. D. J. Coster te Amsterdam met groote zorg gecatalogiseerde en zamengebragte „Linnaeana in Nederland aanwezig", tentoongesteld op 10-14 Jan. in de bibliotheek van „Natura Artis Magistra” te Amsterdam, dank zij (1) De Burgemeester van Amsterdam, Jhr. Mr. den Tex, deelde latei mede, dat de gemeenteraad den vorigen dag in geheime zitting besloten had den Oetewalerweg, bij de Oosterbegraafplaats, te herdoopen in Linnaeusweg , om den naam van de „Zweedsche Zon" in gedachtenis te houden.
de pers der H.H. Scheltema & Holkema wat den dril;, de uitmuntende teekenpen van den Hr. W. Hekking en de graveerstift van den Hr. J. C. v. Kesteren wat 't fijn gedacht en prachtig uitgevoerd titelblad aangaat. Niet minder dan 272 nrs. waren bijeen, verschillende uitgaven, biographiën, brieven, planten, dieren, beeltenissen, medailles alles van den grooten Linnaeus afkomstig, of aan hem herinnerende, eene éénige verzameling, die welligt niemand ooit weêr z66 bijeen zien zal. Terwijl in zijn geboorteland op meer dan eene plaats eenige uren aan Linnaeus waren gewijd, heeft en 't was zeker een edel denkbeeld datzelfde, zijner volkomen waardig, te Amsterdam plaats gehad. Wij lazen een telegram uit gindsche verre streken, blijk gevende dat men dáár de hulde,. in Nederland den grooten geleerde, die daar indertijd arbeidde, bewezen, te waarderen wist. Dát feit alléén, gezwegen nog van het in alle opzigten geslaagde herdenkingsfeest, zij de beste voldoening voor allen, die er met z66 groot succes het hunne aan hebben toegebragt! Red.
---

