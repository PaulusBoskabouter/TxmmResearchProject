OFFICIEEL GEDEELTE.
Bij Zijner Majesteits besluit van den 24sten December 1878, n°. 16, is aan M. Bax, op zijn daartoe gedaan verzoek, met ingang van 1 Februarij 1879 , eervol ontslag verleend als notaris te Bergen op Zoom. Bij Koninklijk besluit van 24 December 1878, n°. 2, zijn, met ingang van 1 Januarij 1879, bij het Departement van Binnenlandsche Zaken benoemd: tot commies Augt. Belinfante, thans adjunct-commies; en tot adjunct-commies P. E. de Waal, thans 1ste klerk , beiden bij genoemd Departement. Bij Koninklijk besluit van 25 December 1878, n°. 13, is benoemd tot commies bij het Kabinet des Konings, jhr. P. J. Yegelin van Claerbergen, kamerheer in buitengewone dienst. Bij Koninklijk besluit van 24 December 1878, n°. 21, is aan jhr. G. J. G. Klerck te 's Gravenhage, vergunning verleend tot het aannemen en dragen der versierselen van grootofficier der orde van het Legioen van Eer, hem door den President der Fransche Republiek geschonken. Bij Koninklijk besluit van den 24sten December 1878, n°. 11, is aan den heer F. W. Macaré, president der wees- en boedelkamer te Soerabaija, vergunning verleend tot het aannemen der versierselen van ridder der eerste klasse van de Koninklijke Orde van Verdiensten van den Heiligen Michael, hem door Z. M. den Koning van Beyeren geschonken. Bij Koninklijk besluit van den 24sten December 1878 , n°. 12, is de heer J. M. van der Stempel, apotheker te Paramaribo, benoemd tot apotheker der 3de klasse bij het personeel van de geneeskundige en hospitaaldienst der landmagt in West-Indie, en wel uitsluitend bij het garnizoen in Suriname.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in den loop der maanden Januarij, Februarij, Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 (Staatsblad n°. 59), gewijzigd bij de wet van 8 Julij 1874 (>Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 ( Staatsblad n°. 117). Dag en plaats dier examens zullen nader worden bekend gemaakt. Zij, die tot de examens wenschen te worden toegelaten vóór 1 Mei, moeten daarvan vóór 1 Januarij; zij, die het examen na 1 Mei wenschen af te leggen, tusschen 1 en 15 April schriftelijk opgave doen aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt, dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 's Gravenhage, 5 December 1878. Yoor den Minister, De Secretaris-Generaal, Hubrecht.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid brengt ter kennis vau belanghebbenden: 1. In de maand Maart 1879 zal te 's Gravenhage een vergelijkend
onderzoek plaats hebben van personen , die wenschen te dingen naar de betrekking van klerk bij den Rijkstelegraaf. 2. De rijkstelegraaf klerken worden onderscheiden in klerken der eerste en der tweede klasse. Aanstelling geschiedt op eene jaarwedde van 350 gl., welke belooning voor de klerken , met het gewone dienstwerk belast, kan klimmen tot 800 gl. De klerken kunnen , mits voldoende aan de daarvoor gestelde eischen , en voor zooveel de behoefte dit mogt vorderen , uit hunne betrekking overgaan tot die van telegrafist. 3. Zij, die zich aan het sub 1 bedoelde onderzoek verlangen te onderwerpen, moeten zich daartoe vóór of op den lsten Februarij 1879 aanmelden bij het Departement van Waterstaat, Handel en Nijverheid door een op zegel geschreven verzoek, met naauwkeurige opgaaf van naam, voornamen en woonplaats. Daarbij moeten bewijsstukken worden overgelegd , ten blijke dat de candidaat is: a. Nederlander, geboren in een der jaren 1854 tot 1863 ingesloten ; b. onbesproken van gedrag, volgens verklaring, na den lsten December 1878 afgegeven door het bestuur der gemeente, waar de woonplaats van den candidaat is gevestigd. 4. De candidaten moeten zijn van een gezond ligchaamsgestel en vrij van gebreken , met name van doofheid en , tenzij in ligten graad , ook van bijziendheid. In hoever die vereischten aanwezig zijn wordt onderzocht door een geneeskundige , daartoe van Rijkswege aan te wijzen. 5. De na te melden kundigheden worden gevorderd: a. het vlug schrijven van duidelijk en net schrift; b. de Nederlandsche taal (het leveren van een opstel over een gegeven onderwerp in goeden stijl, zonder taalfouten en van degelijken inhoud); c. de Fransche taal (de candidaten behooren hunne gedachten zonder moeite daarin te kunnen uitdrukken, en een prozastuk uit het Nederlandsch in het Fransch te kunnen overbrengen zonder taalfouten, terwijl zij ook verklaring moeten weten te geven van de voornaamste taalregels); d. de beginselen der cijferkunst, met inbegrip van de leer der evenredigheden , die der gewone en tiendeelige breuken, en de kennis van het tientallig stelsel van maten en gewigten. 6. De aanstelling van hen , die aan de eischen van het examen zullen hebben voldaan , geschiedt naar mate die door de behoefte bij de Rijkstelegraafdienst wordt gevorderd , en in de volgorde der rangnummers, den candidaten naar den graad hunner bekwaamheid toegekend. 7. Adressen om tot het vergelijkend onderzoek te worden toegelaten , blijven buiten beschikking , indien zij op ongezegeld papier zijn geschreven of verzoeken behelzen tot onthefling van eene of eenige der voorgemelde bepalingen. 8. Zij , die bij een vroeger dergelijk onderzoek niet voldeden, zullen, indien door hen ook het in Maart 1879 te houden examen met ongunstigen uitslag wordt afgelegd , niet meer worden toegelaten. 's Gravenhage , 24 October 1878. Yoor den Minister, De Secretaris-Generaal, Boogaard.
In de maand Mei of Junij aanstaande zal een vergelijkend onderzoek plaats hebben van adspiranten voor de betrekking van surnumerair bij het vak der posterijen , waartoe twaalf plaatsen ter vervulling worden opengesteld. De adspiranten behooren zich vóór den lsten Mei aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag. b. Eene acte van geboorte waaruit blijkt dat hij is geboren tusschen den lsten Julij 1858 en den lsten Julij 1861. c. Eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dienonverminderd kan de Commissie beslissen of bij het examen in het oog vallende gebreken, voor de postdienst ongeschikt maken. Zij wier stukken in orde worden bevonden ontvangen eenen oproepingsbrief, aanwijzende den dag en het uur waarop zij voor de commissie hebben te verschijnen. Van de candidaten wordt het volgende gevorderd: a. Het schrijven van eene nette en duidelijke hand. De candidaten, wier schrift blijkens hun verzoekschrift niet aan de
vereischten van duidelijkheid en netheid beantwoordt, worden van de mededinging aan het examen uitgesloten. b. Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen harer letterkunde. Vaardigheid om zich mondeling en schriftelijk, ordelijk en duidelijk uit te drukken. c. Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de Nederlandsche in de Fransche en van de Fransche in de Nederlandsche taal, zonder grove fouten, over te brengen. Hij behoort zich tevens in het Fransch op eene goed verstaanbare wijze, mondeling en schriftelijk, te kunnen uitdrukken. Kennis van de regels der Engelsche en Hoogduitsche spraakkunst en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Vlug ennaauwkeurig rekenen , waarbij eene volledige en grondige kennis der behandeling van gewone en tiendeelige breuken , wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Kennis van de aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der landen en Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren , den loop der rivieren en de ligging van de voornaamste plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Bekendheid met de beginselen der kosmographie of wiskundige aardrijkskunde , omvattende de kennis van de gedaante en afmetingen der aarde, van de plaatsbepaling op hare oppervlakte, van de voornaamste verschijnselen ontstaande door de beweging der aarde om hare as en om de zon; van zons- en maansverduistering. Kennis van den natuurlijken toestand der aarde. Dampkring, temperatuur, winden, stroomingen, voortbrengselen. Bekendheid met den handel het fabriekswezen van de voornaamste Europesche Staten. f. Kennis van de hoofdpunten der Nederlandsche Staatsinrigting, wat betreft het bestuur van het Rijk, de provinciën en de gemeenten. 's Gravenhage , 23 November 1878. De Minister van Waterstaat, Handel en Nijverheid Voor den Minister, De Secretaris-Generaal, Boogaard.
---

