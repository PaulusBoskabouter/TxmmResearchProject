OFFICIEEL GEDEELTE. (Staatsblad no. 105.) BESLUIT van den 5den Augustus 1878, bettreffende het onderzoek van Staatswege naar plaats gehad hellende zeerampen.
Wij WILLEM III, bij de gratie Gods, Koning der Nederlanden , Prins yan Oranje-Nassau, Geoot-Hertog van Luxemburg , enz., enz., enz. Op de voordragt van Onzen Minister van Waterstaat, Handel en Nijverheid, van den llden Mei 1878, n°. 47, afdeeling Handel en Nijverheid ; Overwegende, dat het tot eene behoorlijke uitoefening der Staatszorg in het belang van de scheepvaart noodig is , dat de Regering kennis erlange van de zeerampen op de kusten des Rijks voorgevallen en aan Nederlandsche schepen ook buiten 'slands overkomen en van de oorzaken dier zeerampen ; Den Raad van State gehoord (advies van 9 Julij 1878, n°. 11); Gezien het nader rappert van Onzen voornoemden Minister, van 31 Julij 1878, litt. N, afdeeling Handel en Nijverheid; Hebben goedgevonden en verstaan; Artikel 1. In geval van het vergaan of stranden van eenig schip op of nabij de kusten van het Rijk, geeft de schipper of die hem vervangt daarvan ten spoedigste kennis aan den burgemeester-strandvonder, binnen wiens ressort het ongeval heeft plaats gehad. Tot gelijke kennisgeving is verpligt elk openbaar ambtenaar, die van de ramp kennis draagt. Waar, ingevolge art. 1 van Ons besluit van 25 Maart 1854 [Staatsblad n°. 18), strandvonders zijn aangesteld, kan de kennisgeving ook aan deze geschieden. Zij deelen die onverwijld aan den burgemeesterstrandvonder mede. Artikel 2. De burgemeester-strandvonder, kennis verkregen hebbende van eene ramp, als in het vorige artikel bedoeld, stelt ten spoedigste een onderzoek in naar den aard en de oorzaken daarvan. Hij hoort de personen, die omtrent een en ander inlichting kunnen geven. Artikel 3. Na afloop van het onderzoek maakt de burgemeesterstrandvonder binnen tweemaal 24 uren van de uitkomst daarvan een verslag op en zendt dit, met bijvoeging zooveel noodig van de in schrift gebragte verklaringen der gehoorde personen', regtstreeks aan Onzen Minister van Waterstaat, Handel en Nijverheid. Artikel 4. Ingeval de eigenaar of de boekhouder van een Nederlandsch schip kennis verkrijgt, dat het in volle zee of elders buiten 's lands is vergaan , door de bemanning verlaten of gestrand ; dat door brand, ontploffing, aanvaring of andere oorzaken de dood van een mensch is veroorzaakt, of zoodanige schade is te weeg gebragt, dat daardoor de zeewaardigheid van het schip of de bruikbaarheid van de stoomwerktuigen is in gevaar gebragt, of ingeval hij gegronde reden beeft om te vermoeden, dat het schip is verloren gegaan, geeft hij daarvan zoodra mogelijk kennis aan den burgemeester zijner woonplaats met bijvoeging van zijn gevoelen omtrent de oorzaak der ramp. Artikel 5. De burgemeester, dit noodig oordeelende , stelt, na het ontvangen der in het voorgaand artikel bedoelde kennisgeving, een nader onderzoek in naar den aard en de oorzaak der ramp en hoort de personen, die daaromtrent inlichting kunnen geven. Na afloop van het onderzoek of, zoo dit niet plaats heeft, aanstonds na de kennisgeving, zendt de burgemeester een verslag omtrent de ramp regtstreeks in aan Onzen voornoemden Minister. Artikel 6. De verslagen der burgemeesters-strandvonders en der burgemeesters, bedoeld in artt. 3 en 5, zijn ingerigt in den door Onzen voornoemden Minister voor zooveel noodig voor te schrijven vorm. Onze Minister van Waterstaat, Handel en Nijverheid is belast met i: '° uitvoering van dit besluit, hetwelk in het Staatsblad zal worden geplaatst, en waarvan afschrift zal worden gezonden aan den Raad Va n State. Het Loo, den 5den Augustus 1878. WILLEM. Be Minister van Waterstaat, Handel en Nijverheid, Tak van Poortvliet. Uitgegeven den veertienden Augustus 1878. Be Minister van Justitie, H. J. Smidt.
---

(Staatsblad no. 106.) BESLUIT van den 6den Augustus 1878, tot vernietiging van het besluit van burgemeester en wethouders van Roermond, van 6 Februarij 1878 , no. 5909, waarbij de hoofdonderwijzer der tweede openbare school aldaar, P. J. VAN DE KAMP, voor drie maanden is geschorst in zijne betrekking.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Gezien Onze besluiten van 16 Februarij en 15 Mei 1878, n 03 .16 en 23 (Staatsblad n 0B . 10 en 74) ; Op de voordragt van Onzen Minister van Binnenlandsche Zaken, van 29 Mei 1878, n°. 12, Onderwijs; Overwegende, dat burgemeester en wethouders van Roermond, bij hun besluit van 6 Februarij 11., n°. 5909 , den hoofdonderwijzer der tweede openbare school aldaar, P. J. van de Kamp , in zijne betrekking hebben geschorst voor den tijd van drie maanden, met verlies zijner bezoldiging gedurende dat tijdperk; dat in dat besluit uitdrukkelijk gezegd wordt dat die schorsing is uitgesproken omdat genoemde hoofdonderwijzer, naar het oordeel van burgemeester en wethouders voormeld , zou gehandeld hebben in strijd met art. 23 der wet op het lager onderwijs; dat die handeling van genoemden hoofdonderwijzer bij dat besluit, in extenso omschreven , genoemd wordt het medewerken aan de redactie van zeker weekblad, genaamd » de Volksvriend", waardoor hij ook art. 14 zijner instructie zou hebben overtreden; dat de vraag of genoemde hoofdonderwijzer inderdaad deze overtreding zijner instructie heeft begaan en of dit feit geacht mag worden genoegzaam bewezen te zijn, niet behoeft te worden onderzocht, omdat het antwoord daarop, in welken zin ook gegeven, geen invloed hoegenaamd kan hebben op de hoofdvraag die ten deze te beslissen is, namelijk, of genoemde hoofdonderwijzer door de bovenbedoelde medewerking aan de redactie van » de Volksvriend", gelijk door burgemeester en wethouders van Roermond uitdrukkelijk wordt gezegd, heeft gehandeld in strijd met art. 23 der wet op het lager onderwijs; Overwegende te dien aanzien, dat, aangenomen zelfs dat genoemd blad zich, gelijk burgemeester en wethouders van Roermond in hun aangehaald besluit verklaren , regelmatig schuldig maakt aan de verguizing van den clerus en de godsdienst der overgroote meerderheid van de bevolking, daaruit nog geenszins volgt dat een onderwijzer, die mede-redacteur, mede-corrector of medewerker aan dat blad is, alleen uit dien hoofde handelt in strijd met art. 23 der wet op het lager onderwijs, hetwelk een voorschrift behelst omtrent datgene, waarvan de onderwijzer zich in de school moet onthouden; Overwegende, dat het uitdrukkelijk vermelde motief, waarop de voormelde schorsing is uitgesproken en dat daarmede één geheel uitmaakt, blijkbaar niet aanwezig is, in elk geval op eene geheel onjuiste opvatting van het aangehaald wetsartikel berust en alzoo het daarop gegronde besluit is in strijd met de wet; Den Raad van State gehoord (advies van 23 Julij 1878, n°. 6); Gelet op het nader rapport van Onzen voornoemden Minister, van 2 Augustus 1878, n°. 2, afdeeling Onderwijs; Gezien art. 23 der wet van 13 Augustus 1857 ( Staatsblad n°. 103) en art. 153 der wet van 29 Junij 1851 ( Staatsblad n°. 85); Hebben goedgevonden en verstaan het voormeld besluit van burgemeester en wethouders van Roermond, dd. 6 Februarij 1878 , n°. 5909, te vernietigen. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan den Raad van State. Het Loo, den 6den Augustus 1878. WILLEM. Be Minister van Binnenlandsche Zaken, Kappeyne. Uitgegeven den vijftienden Augustus 1878. Be Minister van Justitie, H. J. Smidt.
---

