Parijs, donderdag 18 Julij. †† Oprigting van boterfabrieken in ons land.
Mijnheer de Redaeleur I • Vergun mij naar aanleiding van de bespreking van punt 43, afdeeling 1 van het land huishoudkundig congres te Assen, eene opmerking in uw blad in het midden te brengen. De vraag luidt: Wordt de oprichting in ons land van fabrieken ter bereiding van boter wenschelijk geacht? Dit vraagpuut werd ingeleid door den Heer Boeke, die -zich ook als schrijver deed kennen van een hoofdartikel in het Nieuws van den Dag, hetwelk deze zelfde zaak behandelde. De Heer Boeke bepleitte de oprichting van zoodanige fabrieken, omdat in de eerste plaats een beter product van den zuivel verkregen werd en in de tweede plaats omdat de maatschappelijke positie van de boerinnen daardoor zou verbeteren. Het eerste argument zal niet licht bestrijding ondervinden; het tweede beweren schijnt mij echter zeer gewaagd en volgens mijne meening moeten deugdelijker gronden daarvoor aangevoerd worden dan de Heer Boeke tijdens de congres-vergadering ter sprake bracht. De positie van de Hollandsche boerin is zeer eigenaardig en uit een maatschappelijk oogpunt beschouwd, 'zeer gezond. Zij vertegenwoordigt toch in het boerenbedrijf eene productieve werkkracht, zij treedt besturend en handelend op en geeft eene aanmerkelijke loonsbesparing. De Heer Boeke wil echter dat de boerin zich grootendeels uit de melkerij terugtrekt, om zich hoofdzakelijk aan haar gezin te wijden. Ik wensch mij niet te verdiepen in de beschouwing in hoeverre onze Hollandsche boerinnen als opvoedsters van de jeugd geschikt zouden worden bevonden. Ik wensch er alleen op te wijzen dat de eigenaardige positie van de vrouw van den boer geheel verloren gaat. In plaats van zelf een niet onaanzienlijk deel bij te dragen in de opbrengsten van de boerderij, zal zij haar diensten door loontrekkenden (in casu het personeel van de boterfabriek) moeten doen verrichten, en ik meen met eeltig recht te mogen betwijfelen of de hoogere prijs van de boter dit verlies zal vergoeden. Dit punt is althans voor twijfel vatbaar en zal bewezen dienen te worden. Ik vrees echter dat het karakter van onzen •boerenstand daardoor groote veranderingen zal ondergaan, en dat reeds meer dan nu het geval is, het streven op den voorgrond zal treden om dames te worden. Een ander bezwaar, hetwelk dunkt mij tegen de oprichting van boterfabrieken aangevoerd zou kunnen worden, ia het vervangen van de kleine industrie door de groote. Centralisatie is tegenwoordig bij velen het parool, het individu moet opgaan in de massa, uniformiseeren is het ideaal! Ik meen, Mijnheer de Redacteur, echter te mogen betwijfelen of de sociale toestanden daardoor verbeterd Worden. Het bovenstaande kort samenvattend, zou ik meenen dat uit een maatschappelijk oogpunt de oprichting van boterfabrieken is af te keuren. Of het uit een geldelijk Oogpunt wenschelijk is, is mogelijk, doch dient, dunkt loij, nader bewezen te worden. Met achting, Prederiksoord, Uw Dienstw., 2 J ulij '7B. F. B. L6HNI S.
---

† Het mos in de graslanden.
In de Landbouw-Courant van 28 April j.l. komt een ingezonden stuk voor onder het opschrift: waaraan is het toe te schrijven, dat een perceel weiland overmatig is voorzien van mos? Ofschoon de inzender van het bedoelde artikel gedeeltelijk althans zelf de door hem gestelde vraag beantwoordt, 'door de eerste en voornaamste. oorzaak van het ontstaan en welig tieren vit mos in de graslanden, namelijk aanhoudende en overmatige vochtigheid en daaruit voortvloeiende kilheid van den grorid, te noemen, zoo is het wegnemen dezer oorzaak door het daarstellen van genoegzame ontwatering van den grond, wel voldoende om het mos te verdrijven, maar niet om eene wezenlijke en duurzame verbetering van het grasland (hooi- of weiland) te weeg te brengen. In zekeren zin is zelfs het tegendeel waar, want terwijl de grond in zijn voor mossen gunstiger' toestand toch altijd nog een zekere opbrengst gaf, al was het daarvan verkregen voeder ook van de slechtste soort als hoofdzakelijk uit zure ouvoedzame grassen en andere op dergelijke gronden tierende kruiden bestaande, zoo was het toch nog eene opbrengst, die met ander beter voeder gemengd, althans nog tot maagvulsel dienen kon. Na eene ter verdelging der mossen voldoende ontwatering echter, houdt ook deze opbrengst op, aangezien daarmede ook de voorwaarde voor den groei der genoemde grassen en kruiden opgehouden heeft te bestaan , terwijl het zeer lang duren kan, voordat zij, indien niet tevens andere verbeteringsmiddelen worden aangewend, door zoete grassen en gezonde voedzame voederkruiden vervancren worden. Is het alleen om eene werktuigelijk verwijdering van het mos te doen, dan kunnen daartoe met vrucht de bekende zware opzettelijk daartoe vervaardigde graslandeggen worden gebruikt, terwijl het op deze wijze losgekrabde en bijeen gebragte mos eene zeer geschikte stof tot het maken van zoogenaamde pluishoopen of compostmest oplevert. Intusschen is dit werktuigelijk wegruimen van het mos slechts een zoogenaamd palliatief, een schijnmiddel, daar het niet belet, dat het mos zich later op nieuw ontwikkelt, indien eene ontwatering niet voorafgegaan is. Maar noch ontwatering, 't zij deze door open greppels of door draineren heeft plaats gehad, noch graslandegge zijn in staat om aan de zoete grassen eene vrije ontwikkeling te verschaffen. Eene zeer gewigtige verhindering daarvoor bestaat namelijk in de digtheid van den grond, die meestal van een zuurach.tigen aard is en in gebrek aan opneembare voedselstoffen. Het is een zeer wezenlijk gebrek, dat men den bovengrond van het. grasland niet opent en daardoor den toegang der dampkringsstoffen belemmert, zoodat deze op het nog niet tot opneembaren vorm overgegane grondkapitaal werken kunnen. Een goed ingerichte en goed gebruikte mesegge zou hierbij de uitstekendste diensten bewijzen. Een zoodanige mesegge met scherpe snede en aan den rug ongeveer 1+ centimeters dikke kouters, behoort den grond over langs en over dwars zoo diep mogelijk te doorsnijden». Zoo vele insnijdingen 'als hierdoor gemaakt worden,, even zoovele wegen zijn voor het indringen der dámpkringsstoffen geopend om scheikundig op de bestanddeelen van den grond te werken, terwijl tevens de op den grond uitgestrooide meststoffen daardoor gelegenheid vinden om door den regen geholpen in het bereik der graswortels door te dringen.
• Deze wijze van bewerking van het grasland behoorde echter niet alleen op de met mos bezette, maar evenzeer van tijd tot tijd op alle graslanden te worden aangewend. Alle graslanden, zonder onderscheid, hebben behoefte om nu en dan op deze wijze bearbeid te worden. Het onafgebroken stilliggen van den grasgrond is eene voorname oorzaak, dat de graslanden, van welken aard ook, niet zooveel opbrengen als zij doen konden. Ongetwijfeld wordt de som van den arbeid op eene bouwerij daardoor vermeerderd en is het zelfs mogelijk, dat de gewone bespanningskrachten dit werk niet kunnen verrichten, maar deze bezwaren zullen den rekenenden landbouwer niet weerhouden, indien hij slechts van het nut der zaak overtuigd is, daar hij niet tegen het doen van voorschotten aan den grond opzien mag, indien daardoor de zuivere opbrengst der bouwerij vermeerderd wordt. De kleine oneffenheden, die door de bovengenoemde bewerking op de oppervlakte ontstaan kunnen en belemmerend voor de zeis of het mes der maaiwerktuigen zouden kunnen zijn, kunnen gemakkelijk door het gebruik van de weidesleep weggeruimd worden. Waar op bovenstaande wijze het mos weggeruimd en de grond bewerkt is, zal een nieuw bezaaien er van volstrekt noodzakelijk zijn, waarbij men op eene zorgvuldige keus der voor den grond geschikte soorten' te letten heeft en, niet spaarzaam met het zaaizaad behoort te zijn. Het best geschiedt de vernietiging van het mos laat in den herfst of zoo vroeg mogelijk in het voorjaar, omdat in dit laatste jaargetijde de groei dezer lastige planten het weelderigst is. Nadat het mos weggeruimd is, zal eene sterke bestrooiing met Leopoldshaller kaïnit (ongeveer 700 kilo p. H. A.) uitstekend dienen om het op nieuw uitslaan van de overblijfselen der mosplanten te voorkomen. Dat daarna aan de bezaaiinc, van het veld eene goede bemesting, 't zij met meugmest of met kunstmest, bestaande uit 350 kilo zwavelzure ammoniak en even zooveel superphosphaat met 3 deelen aarde vermengd, behoort vooraf te gaan, spreekt van zelf, of wil men chilisalpeter in plaats van ammoniak bezigen, dan strooie men 350 kilo daarvan over het veld, nadat het gras reeds uitgekomen is. Waar men in de nabijheid van, het -met mos bedekte grasland over zand te beschikken had, is dit meermalen met vrucht ter vermindering of vernietiging daarvan aangewend. Het zand moet dan echter in zoodanige hoeveelheid op het veld gebragt worden, dat het mos er onder verstikt en de werking hiervan is in ieder geval slechts tot een zeker aantal jaren beperkt. Waar 't om eene grondige en duurzame verbetering van bemoste graslanden te doen is, kan men zich ook van het verbranden der zode bedienen. Dat hieraan echter een volkomen droogleggen van den grond voorafgaan moet, spreekt van zelf. Daarop worden, even als zulks bij het veenbranden geschiedt, de mos- en graszoden tot plaggen gehakt en nadat deze volkomen uitgedroogd zijn, tegen den wind op in brand gestoken. De grond kan alsdan een paar jaren bebouwd en daarna, na behoorlijke bemesting, op 'nieuw in gras gelegd worden. – (Vrij bij uittreksel bewerkt naar een uitvoerig artikel van Prof. Dr. Graaf Zur Lippe, te Rostock. E. C. E.)
---

