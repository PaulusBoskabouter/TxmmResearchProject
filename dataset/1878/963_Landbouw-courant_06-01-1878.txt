s' Gravenhage, donderdag 3 Januarij. Nieuwe ontdekkingen omtrent de waarde en het nut van de aschbestanddeelen voor de voeding der planten.
Reeds sedert geruimen tijd is er niet veel vooruitgang te bespeuren in de kennis van het nut en de waarde der asehbestanddeelen voor de planten. In elk geval is het aantal onderzoekingen op dit wetenschappelijk gebied in de laatste 20 jaren grooter geweest, dan de waarde en de beteekenis der daardoor verkregen resultaten. Zelfs omtrent de bijzondere physiologische werkingen van de afzonderlijke, onontbeerlijke voedingsstoffen verkeeren wij, niettegenstaande de zeer verdienstelijke geschriften over ijzer en bladgroen, over chloor en boekweit, voor het grootste gedeelte nog in volslagen duisternis. Met zooveel te meer ingenomenheid begroeten wij dan ook een bepaalde uitbreiding der kennis op dit gebied, ofschoon zij zich wel in een eenigszins andere richting beweegt. Wij hebben met deze opmerking het dog op de jongste gevolgtrekkingen, die naar aanleiding van de langzaam maar gestadig en met een zekere classieke afgerondheid verschijnende verbandelingen van Emil von Wolff kunnen gemaakt worden. Tot mijn verbazing heb ik gemerkt, dat men van deze gevolgtrekkingen onder het grootste gedeelte van het landbouwend publiek, zelfs in Duitschland, nog zoo goed als niets .af weet, en acht ik dus het tijdstip gekomen , om daarop meer bepaald de aandacht te vestigen. In de eerste plaats zal ik hier beginnen met het jongst verschenen geschrift van E. von Wolf, waarvan in de »Landw. Versuchsstationen" B. 18 H. 5 mededeeling is geschied. Vooreerst wordt daarin een °ogenschijnlijk geheel afwijkend onderwerp behandeld, namelijk de minimum-hoeveelheid stikstof, die de haverplant noodig heeft. Naar de beproefde methode der watercultuur, die met name ook op het proefstation te Hohenheim met voorbeeldige netheid en nauwkeurigheid gevolgd wordt, werden haverplanten gekweekt bij een overvloedige voeding met alle mogelijke aschbestanddeelen, meer met afwisselende en van nul af klimmende hoeveelheden stikstofhoudende voedingsstoffen (nitraten). Het gevolg hiervan was, als trouwens trouwens gemakkelijk te voorzien was, maar wat niet altijd zoo duidelijk wordt aangetoond, een vermeerderde productie van plantaardige zelfstandigheden het best te bepalen naar de hoeveelheid droge stof --- naar gelang van den toevoer van stikstof. Van een evenredige vermeerdering dezer productie kan natuurlijk geen sprake Zijn, daar de plantenproductie ook nog van andere ontwikkelingsvoorwaarden afhankelijk is, en de behoefte aan stikstof, op een zekere hoogte te beginnen, moet ophouden de voornaamste behoefte te zijn. E. von Wolff vond, bij voorbeeld, het navolgende: aanvoer van stikstof 0 0.05 0.1 0.15 0.21 0.26 opbrengst aan droge stof 3.4 9.3 14.-17.4 19.8 21.2 Men ziet dus dat bij een driemaal grooteren toevoer van stikstof (proef 2 en 4) de plantenproductie slechts dubbel zoo groot, bij vijfmaal grooteren toevoer (proef 2 en 6) nog niet driemaal zoo groot is, niettegenstaande al de beschikbare stikstof bijna geheel uit de oplossing Was opgezogen. Men kan dit ook zoo uitdrukken: dat het relatieve productie-vermogen der stikstof bij klimmende giften afneemt. De met minder stikstof gevoede planten bevatten ook relatief minder stikstof. Onder anderen bleek ook uit deze belangwekkende reeks van proefnemingen de gedeeltelijk uit de landbouwpraktijk reeds bekende omstandigheid, dat een grootere toevoer van stikstof bij de haverplant de opbrengst aan stroo in verhouding meer bevordert dan de opbrengst aan graankorrels en ook aan wortelbestanddeelen. Dit ligt echter voor het oogenblik niet op onzen weg. Voor ons is het van veel inpnr belang om het minimum te bepalen van de hoeveelheid stikstof, die ter verkrijging van goede, volkomen gevoede planten noodig is. Het eenvoudigste zou het zijn, om deze vraag aldus te omschrijven, door namelijk te zeggen: een normale plant heeft minstens zoo of zoo veel gewicbtsdeelen aan stikstof noodig. Wanneer men daarbij echter bedenkt, dat met iedere gift aan stikstof een percentsgewijs gehalte daarvan voor de droge stof der plant gepaard gaat, zoo zou men ook kunnen zeggen, dat bij een zeker percentsgewijs gehalte aan stikstof de productie normaal wordt. Deze laatste omschrijving zou zelfs de voorkeur verdienen, wanneer men in het oog houdt, dat twee kleinere planten physiologisch en praktisch dezelfde waarde kunnen hebben als één groote. Neemt men deze laatste omschrijving tot basis, dan kan het hier bedoelde resultaat aldus worden uitgedrukt, dat de droge stof der haver minstens 1 pCt. stikstof moet bevatten, om normale haverplanten te kunnen leveren. Reeds vroeger had B. von Wolff aangetoond, dat ook andere voedingsstoffen ten opzichte van ditzelfde kultuurgewas aan dezelfde regels gebonden zijn. Voor alle op zich zelf staande voedingsstoffen, ook voor dezulken, die wij, door een toevallige omstandigheid, gewoonlijk met den algemeenen naam van aschbestanddeelen bestempelen, werd na het nemen van een oneindig aantal, het grootste geduld vorderende proefnemingen hetzelfde aangetoond. Op deze wijze worden als resumé van dit alles ten slotte de navolgende resultaten vastgesteld: De haverplant heeft voor hare volkomen normale ontwikkeling de navolgende percentsgewijze hoeveelheden van ieder harer afzonderlijke voedingsstoffen noodig, berekend naar de hoeveelheid harer droge stof: Stikstof. Phosphorzunr. Kali. Kalk. Magnesia. Zwavelzuur. 1.0 0.5 0.8 0.25 0.2 0.2 Hierbij heeft men nu, met uitzondering alleen van het water en het koolzuur, die buiten berekening zijn gebleven, al de voedingsstoffen der plant in aanmerking genomen; alleen het ijzer ontbreekt, doch hiervan is, zooals bekend is, slechts zoo weinig noodig, dat men ook dit veilig buiten berekening kan laten. Telt men nu de aldus vastgestelde minimum-hoeveelheden aschbestanddeelen bijeen, dan verkrijgt men het 'cijfer 1.95 pet. Volgens onze oude voedingstheorie zouden wij nu onmiddellijk tot de gevolgtrekking komen, dat het, bij een behoorlijke vermenging der voedingsstoffen, mogelijk moet zijn om, met een toevoeging van 2 pCt. asch, normaal ontwikkelde haverplanten te kweeken. Toch is die gevolgtrekking onjuist, en hierin ligt de kern van de door Wolff gedane ontdekking. Geen enkele samenloop van omstandigheden, geen nog zoo voordeelige vermenging der voedingsstoffen is in staat om, met 2 pCt. van de hoeveelheid droge stof aan asch, normale haverplanten te verkrijgen. De aldus gekweekte planten kunnen niet anders dan achterlijk blijven, alleen bij een .grootere hoeveelheid der overige bestanddeelen slaagt men er in om, met 1/, pet. phosphorzuur of wel met 1/4 pet. kalk, behoorlijke planten te kweekeu. Ja er moeten in 't algemeen gesproken niet noodzakelijke aschbestanddeelen , als kiezelzuur, aanwezig zijn, om met de aldus gevonden minimum-cijfers te kunnen volstaan. Daardoor komt het dan ook, dat de som der minimum-cijfers niet tevens het eindcijfer van de voor de voeding der plant benoodigde stoffen aangeeft. Hoe groot is nu dit eindcijfer, wanneer het niet is 2 pCt. van de hoeveelheid droge stof? De geringste hoeveelheid aschbestanddeelen , waarbij onder bijzonder gunstige omstandigheden een normale productie der haverplant kon worden waargenomen, bedroeg bij de proeven van Wolff 3 pet. Bij de omstandigheden, waaronder de voeding in de natuur plaats heeft, vindt men zelfs een minimum-hoeveelheid van 5 pCt. zuivere asch. Men ziet dus dat er sprake is van aanmerkelijke verschillen. Welke bestanddeelen nu zijn het, die de nog bestaande leemten aan noodzakelijke aschbestanddeelen zullen moeten aanvullen? Betrekkelijk schijnt dit onverschillig, en daarin nu ligt juist de eigenaardigheid der meer genoemde ontdekking. De nog overblijvende behoefte aan vuurvaste stoffen, die de haverplant en hoogstwaarschijnlijk elke andere plant kenbaar maakt, kan vervuld worden, hetzij door middel van kiezelzuur, dat over 't algemeen gesproken zelfs voor de kiezelrijke familie der grassen niet noodzakelijk is, hetzij door middel van kalk, die in een hoeveelheid van 1/4 pet. een onontbeerlijk bestanddeel van de droge stof der haverplant is, of wel door middel van phosphorzuur (deze beide laatsten misschien wel in verbinding met elkander) en vermoedelijk ook nog door andere bestanddeelen van de oplossing in den grond. Reeds vroeger had Wolff vooral in deze meer dergelijke ondervindingen opgedaan, zonder aan deze feiten een zoo algemeene waarde te hechten. Reeds in het jaar 1873 had hij op de „Naturforscher Versamlung zu Wiesbaden" zijne opmerkingen omtrent de behoefte der haverplant aan phosphorzuur medegedeeld, waaruit kon worden afgeleid, dat de minimum-hoeveelheid phosphorzuur, die door watercultuur bij afwezigheid van alle zoogenaamde onnoodige bestanddeelen kon worden vastgesteld, aanmerkelijk grooter was dan de minimum-hoeveelheid, die in de natuur moest worden aangenomen, waar een overvloed van silicaten voorhanden was en waarbij meestal de helft der asch uit kiezelzuur bestaat. Reeds destijds scheen daaruit te blijken dat het kiezelzuurofschoon op verre na niet in staat om het phosphorzuur in zijne wezenlijke, physiologische werkingen te vervangen niettemin de behoefte aan deze zelfstandigheid beperkt en dus met goed gevolg in de plaats kan treden van de eene of andere ondergeschikte werking van dit anders onontbeerlijk bestanddeel. Evenzeer scheen uit door Wolff ook met haverplanten genomen proeven van nog ouderen datum te blijken, dat eene kleinere hoeveelheid kali noodig is, wanneer er tegelijk natron aanwezig is, alsmede nog andere dergelijke verhoudingen. Tegenwoordig is deze stelling meer algemeen verspreid, en ook wij kunnen de zeer groote praktische waarde, die men daaraan schijnt te mogen hechten, niet ontkennen. Wanneer er behalve specifieke onontbeerlijke bestanddeelen, nog een overwegende algemeene behoefte aan vuurvaste bestanddeelen bestaat, die voor ieder element afzonderlijk kan worden bepaald, maar naar gelang van de kwaliteit verschilt, dan moeten de sporen dezer wettelijke regelen ook in de praktische voorschriften voor de bemesting te vinden zijn. Onder bepaalde omstandigheden moet de bemesting met in den engeren zin des woords onnoodige bestanddeelen hare duidelijk zichtbare gevolgen kunnen hebben. En dit is ook werkekelijk het geval. Zooals bekend is, is een bemesting met keukenzout onder zekere omstandigheden hoogst nuttig, alhoewel natron zoowel als chloor, in den engeren zin des woords, niet tot de onontbeerlijke voedingsstoffen der planten behooren. Misschien is dit zoo, omdat daardoor van de werkelijke voedingsstoffen, die in den grond slechts in kleine hoeveelheden voorhanden zijn, minder noodig is, ofschoon men daarbij de tot heden gevolgde redeneering nog niet geheel behoeft weg te cijferen, volgens welke de kalizouten uit den geabsorbeerden toestand door natronzouten uit den akkergrond worden verdrongen. Hetzelfde geldt waarschijnlijk in nog hoogeren graad voor de werking van gips op klaver, ofschoon wij daarbij ook met een verbinding van twee werkelijke voedingsstoffen te doen hebben. Er bestaat eenige reden om te veronderstellen, dat de klaver en waarschijnlijk ook andere planten, die een groote hoeveelheid plantaardige stoffen vormen, wel behoefte hebben aan een groot quantum aschbestanddeelen, maar in de kwaliteit daarvan niet zeer kieschkeurig zijn, en onder deze omstandigheden moet de een of andere goedkoope stof, die geschikt is om door de plant te worden opgenomen, als bemestingsmiddel groote praktische resultaten afwerpen. Wanneer men bedenkt, hoeveel er niettegenstaande al het hieromtrent reeds bedachte in de bemestingstheorie ten opzichte van het gips nog te doen valt, zoo moet men het openen van zulk een nieuw en °ogenschijnlijk verreikend gezichtspunt en die richting met vreugde begroeten. Misschien zal men, naar aanleiding van de door Wolff verkregen resultaten, ook weder grondige proefnemingen met oplosbare verbindingen van kiezelzuur willen beginnen, hoe weinig succes de bemestingen met waterglas tot heden ook hebben. gehad. Om kort te gaan: Wij zien weldra wederom eens een maagdelijk veld der onderzoeking voor ons openen, dat goede en rijke vruchten belooft af te werpen voor den daarop te verrichten wetenschappelijken arbeid, al vreezen wij ook dat, zooals trouwens steeds het geval is, een te hoog gespannen verwachting ook hier op menige teleurstelling zal uitloopen. 117- ageningen, Dec. 1877.
ADOLF MAYER.
---

