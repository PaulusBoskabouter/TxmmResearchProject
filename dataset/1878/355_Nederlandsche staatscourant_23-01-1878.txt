OFFICIEEL GEDEELTE.
Bij Koninklijk besluit van 22 Januarij 1878, n°. 1, zijn de benoemingen van J. J. Le Fèvre de Montigny, burgemeester van Haastrecht, en Vlist, tot secretaris dier gemeenten goedgekeurd.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135); Heeft goedgevonden: met ingang van heden, de artt. 1, 3, 4, 5, 6 en 7 van het aangehaald Koninklijk besluit van toepassing te verklaren : A. in de gemeente Maasland, op de bouwmanswoningen én erven, in gebruik: a. bij C. van der Valk, en kadastraal bekend sectie A', n"'. 232 tot en met 238; i. bij A. Hofsteede, en kadastraal bekend sectie A, n°\ 268 tot en met 275; c. bij E. Dijkshoorn , en kadastraal bekend sectie B , n°\ 212 tot en met 218; B. in de gemeente Scbiebroek, op de bouwmanswoning en het erf, in gebruik bij D. van der Sar, en kadastraal bekend n°». 844 en 845. 's Gravenhage , 22 Januarij 1878. Voor den Minister, De Secretaris-Generaal, Hubrecht. Bij beschikking van den Minister van Binnenlandsche Zaken van 22 Januarij 1878, n°. 9 , Kabinet, is, met ingang van 1 April 1878, benoemd tot lsten klerk bij de Nederlanclsche Staatscourant en liet Staatsblad F. J. Kléyn , thans klerk bij den raad van toezigt op de spoorwegdiensten.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid brengt bij deze ter kennisse der belanghebbenden, dat in de maand April aanstaande een vergelijkend onderzoek "al plaats hebben van adspiranten voor de betrekking van surnumerair bij het vak der posterijen, waartoe twaalf plaatsen ter vervulling worden opengesteld. De adspiranten behooren zich vóór den lsten Maart aanstaande, bij een op zegel geschreven request, tot den Minister te wenden. Na dien tijd inkomende verzoeken worden buiten aanmerking gelaten. Bij dit request behooren de volgende stukken te worden overgelegd: a. Eene verklaring van het gemeentebestuur der woonplaats van den adressant, inhoudende, dat hij is Nederlander en van een goed burgerlijk gedrag. b. Eene acte van geboorte waaruit blijkt dat hij is geboren tusschen den lsten Julij 1857 en den lsten Julij 1860. c. Eene door het gemeentebestuur gelegaliseerde verklaring van twee geneeskundigen, houdende dat de adspirant is van een gezond en sterk gestel en vrij van ligchamelijke gebreken , welke hem voor de active dienst op eenig postkantoor of voor de postdienst op de spoorwegen ongeschikt maken. Die verklaring moet worden opgemaakt overeenkomstig een formulier waarvan exemplaren bij den directeur van ieder postkantoor te verkrijgen zijn. Dienonverminderd kan door de commissie over de bij het examen in het oog vallende gebreken, welke naar haar oordeel voor de postdienst ongeschikt maken, worden beslist. Zij -wier stukken in orde worden bevonden ontvangen eenen oproepingsbrief, aanwijzende den dag en het uur waarop zij voor de commissie hebben te verschijnen. De kundigheden, die de candidaten zullen moeten bezitten, zijn: Het schrijven van eene nette en duidelijke hand. De candidaten, wier schrift blijkens hun verzoekschrift niet aan de ^ereischten van duidelijkheid en netheid beantwoordt, worden van de Mededinging aan het examen uitgesloten. "■ Kennis van de Nederlandsche taal, van hare spelling, spraakkunst en haren stijl; alsmede van de voornaamste voortbrengselen har er letterkunde. Vaardigheid om zich mondeling en schriftelijk, ordelijk en duidelijk Ult te drukken. c - Kennis van de Fransche taal. De adspirant zal in de regels der spraakkunst ervaren en in staat behooren te zijn een stuk van de ederlandsche in de Fransche en van de Fransche in de Nederlandsche , ai | >zonder grove fouten, over te brengen. Hij behoort zich tevens in et J< ransch op eene goed verstaanbare wijze, mondeling en schriftelijk, te kunnen uitdrukken. vennis van de regels der Engelsche en Hoogduitsche spraakkunst
en genoegzame bedrevenheid in beide talen om uit het Engelsch en het Duitsch in het Nederlandsch te kunnen overbrengen. Het vaardig lezen van gewoon Hoogduitsch schrift is bovendien een vereischte. Bekendheid met de voornaamste voortbrengselen der Fransche, Engelsche en Duitsche letterkunde. d. Ylug en naauwkeurig rekenen, waarbij volledige en grondige kennis der behandeling van gewone en tiendeelige breuken , wat de toepassing der vier hoofdregels betreft, vereischt wordt. Grondige kennis van het metrieke stelsel van maten en gewigten en van de eigenschappen en toepassing van de leer der evenredigheden. e. Aardrijkskunde in haren geheelen omvang, meer bijzonder die van Nederland en van de Nederlandsche koloniën en bezittingen in andere werelddeelen. De candidaten moeten de staatkundige indeeling en de grenzen der voornaamste Staten kennen. Gemeenzaamheid wordt gevorderd met het gebruik van landkaarten, waarop de candidaat met gemak de zeeën en meren, den loop der rivieren en de ligging van bekende plaatsen zal behooren te kunnen aanwijzen. Ten aanzien van Nederland zal dit onderzoek mede tot kleine plaatsen worden uitgestrekt. Beginselen der kosmographie of wiskundige aardrijkskunde , omvattende de kennis van de gedaante en afmetingen der aarde, van de "plaatsbepaling op hare oppervlakte , van de voornaamste verschijnselen ontstaande door de beweging der aarde om hare as en om de zon, van zons- en maansverduistering. Kennis van den natuurlijken toestand der aarde. Dampkring, temperatuur, winden, stroomingen, voortbrengselen. Bekendheid met den handel en het fabriekswezen van de voornaamste Europesche Staten. ƒ. Kennis van de hoofdpunten der Nederlandsche Staatsinrigting, wat betreft het bestuur van het Rijk, de provinciën en de gemeenten. 's Gravenhage, den 12den November 1877. De Minister voornoemd, Tak van Poohtvliet.
---

MINISTERIE VAN KOLONIEN.
Bij beschikking van den Minister van Staat, Minister van Koloniën, van den 21sten Januarij 1878, lit. D, n°. 34, zijn, krachtens de laatste alinea van art. 1 van het Koninklijk besluit van 13 December 1873, n*. 7, de heeren G. H. L. van Oor.lt, laatstelijk hoofdingenieur, chef van het stoomwezen in Nederlandsch Indie, thans met verlof hier te lande, dr. A. C. Oudemans jr. en F. J. van den Berg, hoogleeraren aan de Polytechnische school te Delft, en "W. A. M. Piepers, ingenieur voor het stoomwezen in het 3de district, benoemd , de eerstgenoemde tot voorzittend lid, en de laatstgenoemde tot leden der commissie, belast met het in Nederland afnemen van het vergelijkend examen over de in de bekendmaking van het Departement van Koloniën, dd. 26 November 1877 ( Nederlandsche Staatscourant van den 29sten dier maand , n°. 280), omschreven vakken , ter bepaling wie van de hiervoren bedoelde candidaten in aanmerking kunnen komen voor de vervulling der vacature van ingenieur der derde klasse van het stoomwezen in Nederlandsch Indie. Bij het Departement van Koloniën is ten behoeve van de noodlijdenden in de kolonie Curacao ontvangen , door tusschenkomst van den heer W. H. J. van Idsinga", het saldo van te Middelburg ingezamelde giften , ten bedrage van f 292 34 6 .
---

NIET-OFFICIEEL GEDEELTE. BINNENLAND.
De Eerste Kamer der Staten-Generaal heeft gisteren avond hare werkzaamheden hervat en bepaald, de bij haar reeds vroeger van de Tweede Kamer ontvangen wetsontwerpen: goedkeuring van een tusschen Nederland en Zwitserland gesloten tractaat van vestiging en handel; onteigening ten behoeve van een spoorweg van "Winterswijk naar de Pruissische grenzen in de rigting van Bocholt; bekrachtiging van den afstand bij wijze van ruiling aan de gemeente 's Gravenhage van den voor de verbreeding der Lange Pooten benoodigden rijksgrond; herziening van de tabel bedoeld in art. 99 der wet van den 4den Julij 1850 ( Staatsblad n°. 37) (kieswet), tot onderzoek naar de afdeelingen te zenden. De Kamer heeft hare afdeelingen hernieuwd, waarna de leden zich naar de sectiekamers hebben begeven om zich met de keuze van voorzitters en onder-voorzitters bezig te houden.
---

