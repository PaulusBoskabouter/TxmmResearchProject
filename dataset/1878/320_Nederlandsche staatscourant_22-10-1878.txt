OFFICIEEL GEDEELTE. (Staatsblad no. 141.) BESLUIT van den 4den October 1878, bepalende dat het bij Koninklijk besluit van 26 Mei 1878 (Staatsblad no. 77) bekrachtigde tarief van veergeld voor het veer van Hellevoetsluis op Middelharnis, Dirksland en Stellendam en terug op 1 Januarij 1879 in werking zal treden.
Wij WILLEM III, bij de gratie Gods , Koning der Nederlanden, Prins van Oranje-Nassau , Groot-Hertog yan Luxemburg, enz. , enz., enz. Op de voordragt van Onze Ministers van Waterstaat, Handel en Nijverheid , van 25 Junij 1878 , n°. 189, afd. Waterstaat A, en van Financien, van den 24 Julij 1878, n°. 29, Dom.; Den Raad van State gehoord (advies van 13 Augustus 1878, n°, 9); Gelet op het nader rapport van Onze Ministers voornoemd, van 20 September 1878, litt. I, afd. Handel en Nijverheid, en van 27 September 1878, n°. 23, Dom.; Gelet op Ons besluit van 26 Mei 1878 (Staatsblad n°. 77); Hebben goedgevonden en verstaan te bepalen, dat het bij dat besluit bekrachtigde tarief van veergeld voor het veer van Hellevoetsluis op Midddharnis, Dirksland en Stellendam en terug in werking zal treden den eersten Januarij 1879. Onze Ministers voornoemd zijn belast met de uitvoering van dit besluit, dat in het Staatsblad zal worden geplaatst. Arolsen, den 4den October 1878. WILLEM. De Minister van Waterstaat, Handel en Nijverheid, Tak van Poortvliet. De Minister van Financien, Gleichman. Uitgegeven den vijftienden October 1878. De Minister van Justitie, H. J. Smidt.
---

(Staatsblad no. 142.) BESLUIT van den 11den October 1878, tot wijziging van het Koninklijk besluit van 21 December 1861 (Staatsblad no. 134), bepalende het getal der militieraden in de provincie Friesland, hun regtsgelied en hunne vergaderplaatsen, alsmede het getal militie-commissarissen in die provincie.
Wij WILLEM III, bij de gratie Gods , Koning der Nederlanden , Prins van Oranje-Nassau , Groot-Hertog van Luxemburg , enz. , enz., enz. Op de voordragt van Onzen Minister van Binnenlandsche Zaken, jvan 7 October 1878, litt. H, afdeeling Militie en Schutterijen; Gelet op de artt. 84 en 86 der wet van 19 Augustus 1861 ( Staatsblad n°. 72); Gezien Ons besluit van 21 December 1861 ( Staatsblad n°. 134), tot bepaling van het getal der militieraden in de provincie Friesland, hun regtsgebied en hunne vergaderplaatsen, alsmede het getal militiecommissarissen in die provincie; Hebben goedgevonden en verstaan, met wijziging van Ons bovenaangehaald besluit van 21 December 1861 (Staatsblad n°. 134), te bepalen: Artikel 1. De militieraad van het 1ste militiedistrict der provincie Friesland vergadert, behalve te Leeuwarden, hoofdplaats van het district, tot het houden zijner eerste zitting, mede in de gemeente Dockum. Artikel 2. Gedeputeerde 'Staten der provincie wijzen de gemeenten van voormeld militiedistrict aan, voor welke de eerste zitting van den militieraad, ook in de gemeente Dockum te houden, bestemd is. Deze zitting wordt in die gemeente op den daartoe door Gedeputeerde Staten te bepalen dag geopend, nadat de eerste zitting in de hoofdplaats van het district, op den in art. 86 der wet van 19 Augustus 1861 ( Staatsblad n°. 72) bestemden tijd gehouden, is afgeloopen. Onze Minister van Binnenlandsche Zaken is belast met de uitvoering van dit besluit, dat in het Staatsblad zal worden geplaatst. Arolsen, den llden October 1878. WILLEM. Be Minister van Binnenlandsche Zaken, Kappeyne. Uitgegeven den zeventienden October 1878. De Minister van Justitie, H. J. Smidt.
Bij Koninklijk besluit van 15 October 1878, n°. 4, is, met ingang van 30 October e. k., benoemd tot burgemeester van Arnhem mr. F. M. C. Pels Rijcken. [Herplaatsing wegens misstelling.] Bij Koninklijk besluit van 18 October 1878, n°. 5, is aan G. F. Westerman , directeur van het Nederlandsch Zoölogisch Genootschap » Natura Artis Magistra " te Amsterdam, vergunning verleend tot het aannemen en dragen der versierselen van ridder der Wasa-orde van Zweden, hem door Z. M. den Koning van Zweden en Noorwegen geschonken. Bij Koninklijk besluit van 18 October 1878, n°. 11, is, met ingang van 1 November 1878, benoemd tot leeraar aan de Rijks-hoogere burgerschool te Heerenveen, C. J. Prakken, tijdelijk leeraar aan die school. Bij Koninklijk besluit van 18 October 1878, n°. 30, is J. A. Kessels, thans ontvanger der directe belastingen en accijnsen te Beek (Limburg) c. a., benoemd tot ontvanger derzelfde middelen te Veghel c. a. Bij Koninklijk besluit van den 18den October 1878, n°. 14, is benoemd tot Zijner Majesteits ordonnance-officier , de 1ste luitenant jhr. W. F. H. van de Poll, van het 3de regement huzaren, die, in verband daarmede, wordt overgeplaatst bij den grooten staf. Bij Koninklijk besluit van den 18den October 1878, n°. 46, is de kapitein B. Dutry van Haeften, van het regement rijdende artillerie, op zijne aanvrage, krachtens art. 42 § li der wet van 28 Augustus 1851 ( Staatsblad n°. 128) op pensioen gesteld en het bedrag van dat pensioen, ingevolge de artt. 145 en 19 der wet van dezelfde dagteekening (Staatsllad n°. 129), laatstelijk gewijzigd bij die van 29 Mei 1877 (Staatsllad n°. 114), bepaald op f 1430 'sjaars. Bij Koninklijk besluit van 18 October 1878, n°. 17, is de telegraphist der tweede klasse bij den Rijkstelegraaph A. C. Hissink, op zijn verzoek , eervol uit die betrekking ontslagen. Bij Koninklijk besluit van den 15den October 1878, n°. 66, is aan den majoor der infanterie, kommandant der troepen en van het garnizoen in Suriname, M. Römer Price , op zijn verzoek, eervol ontslag verleend uit Zr. Ms. militaire dienst, met toekenning van pensioen. Bij Koninklijk besluit van den 15den October 1878, n°. 67, is bevorderd: tot majoor der infanterie, kommandant der troepen en van het garnizoen in Suriname, de kapitein der infanterie J. W. O. van Dijck, en tot kapitein der infanterie, de 1ste luitenant van dat wapen G. I.du Cloux.
---

MINISTERIE VAN MARINE.
Naar aanleiding van Zijner Majesteits besluit van den 18den October 1878, n°. 43, wordt het fregat Evertsen, met den 15den November aanstaande, buiten dienst gesteld en de kapitein-luitenant ter zee C. H. Bogaert eervol van het bevel ontheven en op non-activiteit gebragt. De luitenants ter zee der 1ste klasse C. E. Uhlenbeck en B. M. van der Weide, behoord hebbende tot het eskader in Oost-Indie en den 9den dezer in Nedeiland teruggekeerd, zijn op non-activiteit gesteld.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank op 19 dezer en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van vijf en veertig millioen acht honderd vijf en zestig duizend zeven gulden twee en negentig en een halven cent (f 45,865,007.92 5 ). 'sGravenhage, den 21sten October 1878. De Minister voornoemd, Gleichman.
---

MINISTERIE VAN OORLOG.
De gewone audientie van den Minister van Ooriog zal op Donderdag den 24sten October aanstaande , niet plaats hebben.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid; Gelet op art. 3 en de overgangsbepaling van het bij Koninklijk be-
sluit van 26 October 1876 ( Staatsblad n°. 189) vastgesteld algemeen reglement van politie voor het Noordzeekanaal, zijne havens, zijkanalen en al wat daartoe behoort; Gezien het rapport van den hoofdingenieur van den Waterstaat in het 9de district van 17 September 1878, n°. 1526, en de missive der directie der Amsterdamsche Kanaalmaatschappij van 12 October 1878, n°. 575; Heeft goedgevonden: den voor de vaart in het zijkanaal G, leidende naar Zaandam, geöorloofden diepgang te bepalen op 4 meter. 's Gravenhage, 19 October 1878. Tak van Poortvliet. Ter kennis van belanghebbenden wordt gebragt, dat, wegens vernieuwing van den grondduiker onder Laag-Soeren, de scheepvaart op het Apeldoornsche kanaal, tusschen de losplaats te Laag-Soeren en de Dierensche sluis, gedurende ééne maand, aanvangende den llden November e. k., gestremd zal zijn. Voor den Minister, De Secretaris-Generaal, Boogaard. Het vertrek der Fransche pakketbooten van St. Nazaire naar Colon Aspintoall zal, te rekenen van de maand November a. s., een dag vroeger dan thans, namelijk den 6den van elke maand, plaats vinden. De verzending der brievenmalen uit Nederland voor Paramaribo over Frankrijk, en verder met de bovenbedoelde pakketbooten, wordt dien ten gevolge mede één dag vervroegd. De audientie van den Minister van Waterstaat, Handel en Nijverheid zal aanstaanden Donderdag, 24 October, niet plaats hebben.
---

