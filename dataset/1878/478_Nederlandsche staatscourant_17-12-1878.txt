OFFICIEEL GEDEELTE.
Bij Koninklijk besluit van 13 December 1878, n°. 38, is, met ingang van 1 Januarij 18" 9, tot burgemeester der gemeente Colijnsplaat, Cortgene en Cats benoemd mr. L. A. Bijbau, met toekenning van eervol ontslag als adjunct-commies bij het Departement van Binnenlandsche Zaken. Bij Koninklijk besluit van 13 December 1878, n°. 51 , is aan R. Hol, te Utrecht, vergunning verleend tot het aannemen van den titel van » Officier d'Académie ", waartoe hij door de Fransche Regering is benoemd, en tot het dragen van het hieraan verbonden onderscheidingsteeken. Bij Zijner Majesteits besluit van den 13den dezer, n°. 48, is, met ingang van den lsten Januarij 1879, bij de zeemagt bevorderd: tot inspecteur van de geneeskundige dienst, de dirigerende officier van gezondheid, H. L. Oudenhoven ; tot dirigerend officier van gezondheid , de officier van gezondheid der lste klasse H. L. Koning; en tot officier van gezondheid der lste klasse, de officier van gezondheid der 2de klasse W. Schoondermark.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Gelet op art. 1 van het Koninklijk besluit van 3 October 1873 (Staatsblad n°. 135) en op zijne beschikking van 17 Junij 1878, opgenomen in de Staatscourant van 18 Junij daaraanvolgende; Heeft goedgevonden: te bepalen dat, met ingang van 18 dezer, de artt. 1,3, 4^5, 6 en 7 van het aangehaald Koninklijk besluit niet langer van toepassing zijn op het in gemelde beschikking opgenoemde gedeelte van de gemeente Herwen en Aerdt, in bovengemelde Staatscourant vermeld, 's Gravenhage, 16 December 1878. Yoor den Minister, Be Secretaris-Generaal, Huisrecht. De Minister van Binnenlandsche Zaken brengt ter kennis van belanghebbenden , dat in den loop der maanden Januarij, Februarij, Maart, April, Mei en Junij e. k. gelegenheid zal gegeven worden tot het afleggen der examens vermeld in art. 5 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 (Staatsblad n°. 97), ter verkrijging van eene acte van bevoegdheid als arts en van eene acte van bevoegdheid als tandmeester, volgens de wet van 24 Junij 1876 (Staatsblad n°. 117). Dag en plaats dier examens zullen nader worden bekend gemaakt. Zij, die tot de examens wensch en te worden toegelaten vóór 1 Mei, moeten daarvan vóór 1 Januarij; zij, die het examen nè. 1 Mei wenschen af te leggen, tusschen 1 en 15 April schriftelijk opgave doen aan den voorzitter der commissie van examen, den hoogleeraar dr. A. E. Simon Thomas, te Leiden. Zij, die tot het geneeskundig examen wenschen te worden toegelaten , moeten bij hun verzoek het diploma voegen, waaruit blijkt, dat zij het tweede natuurkundig examen met goed gevolghebben afgelegd, alsmede eene verklaring van een hier te lande bevoegd geneeskundige, dat zij gedurende minstens twee jaren de genees- en heelkundige behandeling van zieken hebben gevolgd, en het bewijs dat zij, in tegenwoordigheid van een verloskundige hier te lande, minstens tien gewone en twee buitengewone verlossingen hebben verrigt, behoudens de uitzonderingen, vermeld in art. 6, sub 2°., en die, welke een gevolg zijn van het bepaalde in de artt. 27 en 28 der gewijzigde wet van 1 Junij 1865 (Staatsblad n°. 59). Zij, die krachtens het laatste lid van art. 5 alleen tot het eerste gedeelte van het geneeskundig examen wenschen te worden toegelaten, vermelden dit uitdrukkelijk in hun verzoek om toelating; zij behoeven, behalve het voormeld diploma, alleen eene verklaring van een hier te lande bevoegd geneeskundige over te leggen, dat zij gedurende minstens twee jaren de geneeskundige behandeling van zieken hebben gevolgd, terwijl zij, die alleen het praktisch geneeskundig examen wenschen af te leggen, moeten bewijzen, dat zij aan eene Nederlandsche hoogeschool het doctoraal examen in de geneeskunde hebben afgelegd en tot de promotie zijn toegelaten. 's Gravenhage, 5 December 1878. Voor den Minister, Be Secretaris-Generaal, Hubrecht.
De gewone audientie van den Minister van Binnenlandsche Zaken zal op Zaturdag, 21 December aanstaande, niet plaats hebben.
---

MINISTERIE VAN MARINE.
De officier van administratie der lste klasse J. H. C. ten Hove, behoord hebbende tot het eskader in Oost-Indie, en den 9den dezer in Nederland teruggekeerd, is op non-activiteit gesteld.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank , op 14 dezer, en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van drie en vijftig mïllioen twee honderd zenen en negentig duizend twee honderd zes en zeventig gulden drie en een halve cent (f 53,297,276.035). 's Gravenhage, den 16den December 1878. Be Minister voornoemd, Gleichman. De gewone audientie van den Minister van Finantien zal aanstaanden Donderdag, den 19den December, niet plaats hebben.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 19den December aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
De Minister van Waterstaat, Handel en Nijverheid; Gelet op de Koninklijke besluiten van 9 November 1869 (Staatsblad n°. 167) en 15 October 1873 (Staatsblad n°. 137), waarbij de stempelmerken en het afkeuringsmerk voor de maten, gewigten, weegwerktuigen enz. zijn vastgesteld; Heeft goedgevonden: 1°. te bepalen, dat het goedkeuringsmerk, gedurende het jaar 1879 te bezigen, zal zijn: bij den ijk en herijk der maten en gewigten : de letter N in den gewonen drukvorm, schuin gesteld; bij den ijk van weegwerktuigen voor gewoon gebruik en van gasmeters: de Koninklijke kroon; bij den ijk van weegwerktuigen voor fijnere wegingen: eene vijfstralige ster; 2°. ter algemeene kennis te brengen, dat het merk van het kantoor, waar de eerste stempeling heeft plaats gevonden, volgens ministeriele beschikkingen van 21 December 1869, n°. 188 (12de afdeeling), en 22 November 1878, n°. 47 (Handel en Nijverheid), voor elk der hierna volgende kantoren uit het daarbij vermeld cijfer bestaat: 's Hertogenbosch 1 Breda 2 Arnhem 3 Nijmegen 4 's Gravenhage 5 Rotterdam 6 Leiden 7 Dordrecht 8 Amsterdam 9 Alkmaar 10 Hoorn 11 Middelburg 12 Utrecht 14 Leeuwarden 15 Zwolle 16 Groningen 17 Assen 18 Maastricht 19 's Gravenhage, 4 December 1878. Tak van Poortvliet. Bij beschikking van 14 December 1878, n°. 38, afd. Handel en Nijverheid, is de aan J. C. van Hattum te Sliedrecht verleende vergunning, voor eene stoomsleepdienst op eenige stroomen, rivieren en kanalen in het Rijk, oveegeschreven op de firma Gebroeders Broekman te Hardinxveld. De audientie van den Minister van Waterstaat, Handel en Nijverheid zal aanstaanden Donderdag, 19 December, niet plaats hebben.
---

