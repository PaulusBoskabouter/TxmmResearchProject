MINISTERIE VAN JUSTITIE.
De gewone audientie van den Minister van Justitie zal op Woensdag, 17 Julij aanstaande, niet plaats hebben.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks
schatkist bij de Nederlandsche Bank op 13 dezer, en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van vijftig mïllioen drie honderd achttien duizend zeven honderd twee en veertig gulden acht en tachtig eents (f 50,318,742.88). 's Gravenhage, den 15den Julij 1878. De Minister voornoemd, Gleichman.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 18den Julij aanstaande , niet plaats hebben.
---

MINISTERIE VAN KOLONIEN.
Ten behoeve van de afdeeling » hoogere burgerschool met vijfjarigen cursus" van het gymnasium Willem III te Batavia, wordt verlangd een leeraar in de Engelsche en Hoogduitsche talen en letterkunde, bevoegd tot het geven van middelbaar onderwijs in die vakken. Aan de bedoelde betrekking is, behalve het genot van vrije geneeskundige behandeling (mits de belanghebbende niet verder dan een halve paal zuidwaarts van het gymnasium met der woon zij gevestigd) en van geneesmiddelen , casu quo ook voor het wettig gezin, verbonden : 1°. een minimum-tractement van f 375 'smaands, met drie vierjaarlijksche verhoogingen , elke van f 75 'smaands, tot zal zijn bereikt een maximum-tractement van f 600 'smaands; 2°. een voorloopig tractement van f 100 's maands, ingaande met den dag van inscheping tot den dag waarop het activiteits-tractement, volgens dé deswege bestaande bepalingen , gerekend wordt in te gaan, waarop , vóór het vertrek, een voorschot van twee maanden wordt uitgekeerd; 3°. eene gratificatie voor uitrusting, ten bedrage van f 1000 ; 4°. overtogt naar Batavia als gouvemementspassagier der eerste klasse, op een der viê. Suez vertrekkende stoomschepen , casu quo ook voor het wettig gezin. De betrokkene zal zich schriftelijk moeten verbinden tot de onverwijlde teruggave aan 's lands kas in Nederlandsch Indie van alle gelden welke aan hem en te zijnen behoeve zullen zijn voldaan, zoo wegens gratificatie voor uitrusting, als wegens overtogt naar Batavia, bijaldien hij binnen den tijd van vijf jnren na zijne aankomst op Java, anders dan ten gevolge van wèl bewezen ziels- of ligchaamsgebreken , buiten eigen toedoen ontstaan, uit 's Gouvernements dienst mogt worden ontslagen. Zij, die genegen zijn om zich in de bedoelde betrekking aan 's lands dienst in Nederlandsch Indie te verbinden, kunnen zich , ter mededinging, uiterlijk tot en met 25 Julij aanstaande, aanmelden bij een op zegel geschreven , aan het Departement van Koloniën gerigt, en aan de inspecteurs van het middelbaar onderwijs (adres dr. M. Salverda, te 's Gravenhage) in te dienen request, onder overlegging van: a. een bewijs van zedelijk gedrag, afgegeven door burgemeester en wethouders hunner woonplaats; b. een certificaat van voldoening aan de wet op de nationale militie, afgegeven door den Commissaris des Konings in de betrokken provincie; c. hun diploma en andere bewijzen van bekwaamheid. Hij die voor de bedoelde betrekking in aanmerking komt, wordt vooraf onderworpen aan een geneeskundig onderzoek van wege den inspecteur van de geneeskundige dienst der landmagt, opdat blijke of hij is van een gezond ligchaamsgestel, en vrij van voor de burgerlijke dienst in Nederlandsch Indie hinderlijke gebreken. Requesten niet op zegel geschreven , noch vergezeld van de gevorderde stukken, worden ter zijde gelegd. 's Gravenhage , den 13den Julij 1878. Yoor den Misister van Staat. Minister van Koloniën , De Secretaris-Generaal, E. v. Alphen. De gewone audientie van den Minister van Staat, Minister van Koloniën, /.al op Vrijdag den 19Jeu Julij 1873 niet plaats hebben.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (15 Julij) zijn de beraadslagingen voortgezet over het wets-ontwerp
tot herziening- der wet van 13 Augustus 1857 ( Staatsblad n". 103), tot regeling van het lager onderwijs. Over art. 46, luidende : » Ter tegemoetkoming in de kosten, welke voor rekening der gemeente blijven , kan eene bijdrage van ieder schoolgaand kind worden geheven. » Het invoeren , wijzigen of afschaffen van dit schoolgeld geschiedt met inachtneming van de artt. 232—236 der wet van 29 Junij 1851 ( Staatsblad n°. 85). » De invordering wordt geregeld door eene plaatselijke verordening, overeenkomstig de bepalingen van de artt. 258—262 dier wet. » Bedeelden en zij , die, schoon niet bedeeld, onvermogend zijn, worden niet, de minvermogenden niet of slechts voor een gedeelte, aan de heffing onderworpen", had eene breedvoerige gedachten wisseling plaats tusschen de heeren Teding van Berkhout, Saaymans Vader, Moens, Mackay, Heydenrijck, Schimmelpenninck en den Minister van Binnenlandsche Zaken. Het artikel werd zonder hoofdelijke stemming goedgekeurd. Bij art. 47, luidende: » Het gemeentebestuur bevordert zooveel mogelijk het schoolgaan der kinderen van bedeelden en onvermogenden", stelde de heer van Naamen van Eemnes voor, in plaats van de beide laatste woorden te lezen: onvermogenden en minvermogenden. De Minister van Binnenlandsche Zaken nam dit voorstel over. Op verlangen van den heer Corver Hooft werd het artikel in stemming- gebragt en met, 50 tegen 22 stemmen aangenomen. Art. 48 , luidende: » Tenzij bij eene regeling, krachtens het laatste lid van art. 16 gemaakt , anders is bepaald, bedraagt het schoolgeld voor de kinderen uit andere gemeenten niet meer dan dat voor de kinderen uit de heffende gemeente. » Voor twee of meer kinderen uit één gezin, gelijktijdig ter school gaande, kan het bedrag van het schoolgeld lager gestel! worden dan het, berekend naar ieder afzonderlijk, wezen zou. » Behoudens de vrijstellingen in art. 46 dezer wet bedoeld, is voor ieder kind van dezelfde klasse het schoolgeld gelijk"; had de heer van den Berch van Heemstede voorgesteld aldus te lezen: «Kinderen uit andere gemeenten die de openbare scaool bezoeken , worden in den schoolomslag aangeslagen. »Voor on- en minvermogende kinderen uit eene andere gemeente ter school gaande , wordt het betrokken gemeentebestuur aangeslagen, in verhouding tot het bedrag dat voor elk der on- of minvermogende kinderen der gemeente zelve noodig is.'' Dit voorstel werd door hem ingetrokken. Nadat de heer Moens en de Minister van Binnenlandsche Zaken het woord hadden gevoerd , werd het artikel zonder hoofdelijke stemming goedgekeurd. Op art. 49, luidende: » Indien Wij, Gedeputeerde Staten gehoord, oordeelen , dat eene gemeente , door de uitgaven, tot eene behoorlijke inrigting van haar lager onderwijs vereischt, in verhouding tot hare middelen en andere uitgaven onbillijk zou worden bezwaard, wordt haar uit 'sRijks kas tijdelijk subsidie verleend"; stelde de heer Verniers van der Loeff een amendement voor, strekkende om eene 2de alinea daarbij te voegen, luidende: » Ons met redenen omkleed besluit wordt te gelijk met het advies van Gedeputeerde Staten in de Staatscourant openbaar gemaakt". Aan de beraadslaging namen deel, behalve den voorsteller vaü het amendement, de heeren van Baar, Moens en van Nispen tot Sevenaer. Het amendement werd met 59 tegen 15 stemmen aangenomen; en het gewijzigde artikel zonder hoofdelijke stemming goedgekeurd. Het op art. 49 door de heeren Röell, van Naamen van Eemnes en Patijn voorgestelde amendement was door hen ingetrokken. Met de goedkeuring van art. 50 was afgeloopen de beraadslaging over § 3 van Titel II, van de kosten van het onderwijs ; alsnu volgde die over Titel III, van het bijzonder onderwijs. De artt. 51, 52 en 53 werden zonder beraadslaging goedgekeurd. Van artikel 54 luidden alinea 1 , 2 en 4 aldus : Al. 1. » De onderwijzer, die de lessen der school bestuurt, wordt geacht aan haar hoofd te staan." Al. 2. » Hij moet den leeftijd van 23 jaren volbragt hebben en den rang van hoofdonderwijzer bezitten." Al. 4. » Aan bijzondere lagere scholen kan onderwijs gegeven worden in dezelfde vakken als aan de openbare." De heer van den Berch van Heemstede stelde voor, de 2de zinsnede aldus te lezen: » Hij moot den leeftijd van 23 jaren volbragt hebben en den rang van hoofdonderwijzer bezitten in gemeenten bekend onder den naam van steden." De heer van Naamen van Eemues deed het voorstel, voor alinea 1 en 2 te lezen: » Aan het hoofd van elke school is een onderwijzer geplaatst, die den leeftijd van 23 jaren moet volbragt hebben en den rang van hoofdonderwijzer bezitten ; en om de laatste alinea weg te laten. Het laatste gedeelte van het amendement betreffende de laatste alinea van het artikel werd teruggenomen. Behalve de voorstellers voerden het woord de heeren Heydenrijck, en van Nispen tot Sevenaer. De beide amendementen werden verworpen, dat van den heer van Naamen van Eemnes met 54 tegen 12; dat van den heer van den Berch van Heemstede met 51 tegen 15 stemmen; art. 54 werd zonder hoofdelijke stemming aangenomen. Hiermede waren afgeloopen de beraadslagingen over Titel III, van het bijzonder onderwijs. Morgen ten 10 ure zullen de werkzaamheden worden voortgezet. Aan de Kamer is medegedeeld: dat de Commissie van Rapporteurs gereed is met haar verslag over het wetsontwerp houdende vaststelling van bijzondere bepalingen tot beteugeling der longziekte onder het rundvee in bepaalde deelen des lands; en dat is ingekomen eene missive van den Minister van Waterstaat, Handel en Nijverheid, betreffende de wijziging van de begrooting voor den aanleg van Staatsspoorwegen voor 1878. De Vergadering heeft besloten, dat de onlangs ingekomen rekening der algemeene commissie van liquidatie der zaken van de voormalige wees- en momboirkamers over 1877, voor kennisgeving zal worden aangenomen.
VERSLAG omtrent het examen van de 2de luitenants der artillerie en genie, gedetacheerd aan de applicatie-school, en het eindexamen van de kadetten van het 4de studiejaar aan de Koninklijke Militaire Akademie, opgemaakt ter voldoening aan de artt. 18 en 9 der wet van den 30 sten Mei 1877 (Staatsblad n". 141), door de Commissie benoemd bij Zijner Majesteits besluit van den 2&sten Mei 1878, n°. 17. Aan Zijne Excellentie den Minister van Oorlog, De ondergeteekenden, voorzitter en leden der commissie, welke bij Zijner Majesteits besluit van den 26sten Mei 1878 , n°. 17 , is belast met het afnemen van het examen voor de 2de luitenants der artillerie en genie, gedetacheerd aan de applicatieschool, en van het eindexamen voor de kadetten van het 4de studiejaar aan de Koninklijke Militaire Akademie, hebben de eer Uwer Excellentie het navolgende verslag omtrent den loop en de uitkomsten dier examens aan te bieden en zulks ter voldoening aan art. 18 der wet van den 30sten Mei 1877 {Staatsblad n°. 141), in verband met art. 10 der (vroegere) wet van den 17den Julij 1869 ( Staatsblad n°. 141) en aan de laatste alinea van art. 9 der eerstvermelde wet. i. V oorbereidende werkzaamheden der commissie en regeling van het examen. Naar aanleiding van den last van Uwe Excellentie dato 29 Mei jl., Ilde afdeeling , Generale staf, n°. 32, dat de bedoelde te Breda af te nemen examens en de gelijktijdig daarmede te houden inspectie van de Koninklijke Militaire Akademie bij hetzelfde Koninklijk besluit bevolen, op den llden Junij een aanvang moesten nemen , is door den voorzitter der Commissie , in overleg met den gouverneur der Koninklijke Militaire Akademie, een ontwerp vervaardigd voor de regeling der werkzaamheden en de indeeling der leden in sub-commissien , door welke de schriftelijke examens in de verschillende vakken zouden worden afgenomen. De omstandigheid, dat ditmaal het aantal leden der commissie grooter was dan in vorige jaren , heeft het mogelijk gemaakt om te voldoen aan de bevelen van Uwe Excellentie , volgens welke de examens van de kadetten vóór den 29sten Junij en die van de officieren, gedetacheerd aan de applicatieschool-, in verband met de later door hen te houden praktische oefeningsreizen , eenige dagen vroeger moesten afgeloopen zijn. Het mag echter niet worden verzwegen, dat bij den betrekkelijk geringen beschikbaren tijd tot beoordeeling der examinandi, de taak der sub-commissien zeer zwaar is geweest, terwijl de subcommissien niet altijd uit met betrekking tot het leervak geheel bevoegde personen konden worden zamengesteld. De ondergeteekenden veroorloven zich dan ook reeds nu Uwe Excellentie eerbiedig te wijzen op de wenschelijkheid, om een volgend jaar de commissie nog talrijker te doen zijn en daarin meer specialiteiten in enkele vakken.te benoemen. Voormelde ontwerp-regeling , gelijktijdig met de oproeping der leden tot eene eerste vergadering op den llden Junij te Breda te houden, aan hen rondgezonden zijnde, is aldaar met enkele geringe wijzigingen vastgesteld , zoodat de examens reeds op den 12den daaraanvolgende konden aanvangen. De examens zijn in de meeste vakken uitsluitend schriftelijk, in eenige uitsluitend mondeling of praktisch en alsdan voor enkele leden of voor de geheele commissie afgenomen. De groepering der leervakken met betrekking tot de wijze waarop het examen heeft plaats gehad , was als volgt: A. Voor de officieren gedetacheerd aan de applicatieschool. I. S c h r i f t e 1 ij k. 1°. alle officieren: a. mechanica ; b. natuurkunde; c. aanval en verdediging van vestingen; 2°. de officieren der artillerie : d. waarschijnlijkheidsrekening; e. artillerie; f. paardenkennis; g. bouw- en waterbouwkunde; 3°. de officieren der genie-. h. toegepaste werktuigkunde; i. bouw- en waterbouwkunde en schoone bouwkunst; 4°. de officieren bestemd voor de dienst in de koloniën; j. Maleische taal. II. Mondeling. Alle officieren: k. krijgsgeschiedenis (de officieren bestemd voor de koloniën, de Indische). III. Praktisch. Alle officieren: l. taktische oefeningen op de kaart; m. paardrijden; Voorts werd onderzocht de mate van geoefendheid der officieren in het: n. exerceeren , en het o. teekenen. B. Voor de kadetten van het 4 de 'studiejaar. I. Schriftelijk. 1°. alle kadetten: a. rapporten en dienstbrieven ; b. taktiek; c. artillerie; d. versterkingskunst (voor de kadetten der infanterie en der artillerie met inbegrip van pionnierkunst); e. militaire wetten; 2°. de kadetten, bestemd voor de dienst hier te lande: f. strategie en krijgsgeschiedenis ; g. militaire aardrijkskunde; 3°. de kadetten, bestemd voor de dienst in de koloniën: h. Oost-Indische krijgsgeschiedenis;
i, Oost -Indische land- en volkenkunde; j. Maleische taal; 4°. de kadetten der artillerie en genie: k. hoogere stelkunde; l. differentiaal- en integraal-rekening; 5°. de kadetten der artillerie: m. paardenkennis; 6°. de kadetten der genie: n. geodesie; o. bouwkunde; p. waterbouwkunde; q. reglementen (mineurs-, sappeurs- en pionnierkunst); II. Mondeling. 1*. alle kadetten: r. militaire administratie; 2°. de kadetten der infanterie en der artillerie: s. exercitie-reglementen ; III. Praktisch. 1°. alle kadetten: t. paardrijden; 2°. de kadetten der infanterie: w. tactische oefeningen op de kaart; 3°. de kadetten der artillerie en der genie: v. scheikunde. Voorts werd een onderzoek ingesteld naar de bedrevenheid der kadetten in het w■ exerceeren; en het x. teekenen. Op de vergadering van den llden Junij werd voor elk vak, waarin schriftelijk examen zou worden afgenomen, een in het leer-programma van het 3de en het 4de studiejaar zooveel mogelijk passend stel vragen ter tafel gebragt, welke, op' het daartoe door den voorzitter der commissie aan den gouverneur der Koninklijke Militaire Akademie gerigt verzoek, met de meeste zorg waren opgemaakt door de hoofden vau onderwijs aan die inrigtiug. Alleen door den hoogleeraar dr. C. H. G. Grinvis is gebruik gemaakt van de vrijheid om één enkele vraag in de differentiaal- en integraalrekening daarbij te voegen. . In elk der verschillende vakken zijn door de betrokken sub-commissien , naar gelang van den omvang van het studievak en van den tot het examen beschikbaren tijd, twee tot tien, in den regel zes vragen uitgekozen , welke vervolgens , in overleg met den voorzitter , zijn vastgesteld om daarna door de examinandi schriftelijk te worden beantwoord. De bij de mondelinge examens te behandelen onderwerpen, waarbij de leeraren der Akademie als examinatoren optraden, werden alvorens door den voorzitter met de commissie besproken. II. Omvang en geest van het examen. Overeenkomstig art. 18 der wet van den 30sten Mei 1877 (> Staatsblad n°. 141), zijn met betrekking tot den omvang van het examen der officieren , gedetacheerd aan de applicatieschool, de bepalingen der wet van 17 Julij 1869 ( Staatsblad n°. 141), nog in acht genomen. De omvang van het eindexamen der kadetten van het 4de studiejaar is bepaald in art. 9 der voormelde wet van 30 Mei 1877 en nader omschreven bij art. 68 van het reglement voor de Koninklijke Militaire Akademie, luidende: » Het eindexamen loopt, behalve over de vakken, die in het laatste studiejaar met de kadetten behandeld zijn, over de militaire vakken, voor zoover deze in het derde studiejaar onderwezen zijn en over de exercitien en praktische oefeningen." Zoo als blijkt uit de medegedeelde groepering der leervakken is aan die bepaling voldaan. Het meerendeel der leden van de Commissie meende de scheikunde niet te mogen rangschikken onder de zuiver militaire vakken, in bovenbedoeld wetsartikel aangegeven , zoodat dan ook geen examen is afgenomen in de qualitative analyse, welke in het 3de studiejaar wordt behandeld. Hoewel dus alleen proeven van bedrevenheid zijn afgelegd in de quantitative analyse, blijft de luitenant-kolonel der artillerie Meuesingü van oordeel, dat tot eene rigtige waardering van de scheikundige kennis der kadetten ook de qualitative analyse in het eindexamen behoort te worden opgenomen. Om den geest te doen kennen, waarin de examens zijn afgenomen, heeft de commissie, zonder zich uitsluitend daartoe te beperken, hare aandacht in het bijzonder gevestigd op de militaire vakken, voornamelijk op die, waarvan de kennis als het meest noodzakelijk moet geacht worden. Bij de officieren, gedetacheerd aan de applicatieschool, is, zonder de algemeene ontwikkeling van de examinandi uit het oog te verliezen, zoodat kon worden verwacht, dat de gelegde grondslagen van kennis voldoende waren om daarop voort te bouwen , meer gelet op de onderlinge praktische toepassing van de verschillende leervakken dan op de hoeveelheid in de mate van oefening in elk vak op zich zelf. Bij het eindexamen der kadetten hebben de leden er naar gestreefd hun de gelegenheid te bieden, om hunne geschiktheid voor den officiersrang te bewijzen. III. W ijze van beoordeeling. De kennis en bedrevenheid van de examinandi zijn beoordeeld door het toekennen van cijfers van betrekkelijke waarde van 1 tot 9 ; aan die cijfers is de hieronder vermelde beteekenis gehecht: 9 uitmuntend 8 zeer goed 7 goed 6 redelijk goed 5 voldoende 4 bijna voldoende 3 onvoldoende 2 gering 1 zeer gering.
Deze schaal van beoordeeling, — welke niet geheel overeenkomt met die, welke bij voorgaande eindexamens aan de Koninklijke Militaire Akademie is gevolgd — is sedert 1872 aan die inrigting zelve in gebruik en aldaar deugdelijk gebleken; ze wordt ook in Duitschland gevolgd bij alle burgerlijke en militaire inrigtingen van onderwijs. De onevene cijfers teekenen scherp te onderscheiden hoofdpraedicaten, waartusschen de evene cijfers de overgangen vormen. Op grond van de ondervinding thans verkregen, neemt de commissie nogmaals eerbiedig de vrijheid deze wijze van beoordeeling aan te bevelen voor alle in het vervolg af te nemen examens aan militaire inrigtingen. Ook voor de afzonderlijke vakken zijn uitsluitend de bovengenoemde volle cijfers toegekend. Was zoodanige beoordeeling gegrond op de cijfers , aan verschillende op zich zelve staande antwoorden gegeven — zoo als steeds het geval was bij de schriftelijke examens — dan geschiedde de beoordeeling naar het gemiddelde van die cijfers, met dien verstande , dat breuken van 0.5 en meer, als geheelen beschouwd, doch kleiuere breuken verwaarloosd werden. In de gevallen waarbij de beoordeelingscijfers van de verschillende leden niet met elkander overeenkomen , is het gemiddelde dier cijfers, tot in tiende deelen naauwkeurig berekend, als eindcijfer aangenomen. De alzoo verkregen eindcijfers strekten tot grondslag: in de eerste plaats , ter beoordeeling, of het examen als voldoende kon worden aangemerkt; en in de tweede plaats , tot het vaststellen van de rangschikking der geslaagde examinandi naar hunne kunde en bedrevenheid. Bij de beslissing over de vraag, of eenig examen in zijn geheel genomen , als voldoende kon worden beschouwd, heeft de commissie aangenomen , dat daartoe het bereiken van het cijfer 5 (voldoende) in alle vakken niet onvoorwaardelijk behoefde te worden gevorderd. Met betrekking tot sommige examinandi, die in één of meer vakken dat cijfer niet hadden bereikt, heeft de Commissie bijzondere aandacht geschonken aan de meerdere of mindere waarde, die aan zoodanige leervakken moest worden toegekend, in verhouding tot het wapen, waartoe de officier of de aanstaande officier behoort. Bleek het gebrek aan kennis en bedreveniieid in sommige vakken van zoodanigen aard te zijn , dat men daaruit voor alsnog moest besluiten tot ongeschiktheid om de officiersdienst bij de korpsen te vervullen, of wei tot onbruikbaarheid als officier, dan volgde daaruit van zelf, dat de uitslag van het gelucle examen als onvoldoende behoorde te worden beschouwd. Ook is, niet het oog op de rangschikking, aan alle leervakken niet hetzelfde gewigt toegekend. Naar gelang van de bestemming van den examinandus is toch de invloed van (ie examens in enkele vakken verminderd door de eindcijfers, op de boven omschreven wijze daaraan toegekend, te vermenigvuldigen met een reductie-coefficient. Naar de som van de aldus gereduceerde en van de overige nietgereduceerde eindcijfers, door eiken examinandus behaald, is de rangschikking ten slotte vastgesteld. De hier bedoelde reductiecijfers zijn de volgende: A. voor de officieren gedetacheerd aan de applicatieschool: 1°. de officieren der artillerie: paardenkennis bouwkunde . Vj; 2°. de officieren der genie: taktische oefeningen op de kaart '/ 4 ; 3°. de officieren bestemd voor de dienst in de koloniën: Maleische taal s / 4 ; B. voor de kadetten van het 4de studiejaar: 1°. alle kadetten: rapporten en dienstbrieven V s ; militaire administratie V 3 ; 2°. alle kadetten bestemd voor de dienst in de koloniën: Oost-Indische land- en volkenkunde 3 / 4 ; Maleische taal . s / 4 ; 3'. de kadetten der injanterie: teekenen 3 4 ; paardrijden s / 4 ; 4°. de kadetten der artillerie en der genie: taktiek %; infanterie-exercitie '/ 2 ; 5°. de kadetten der artillerie: paardenkennis V,; 6°. de kadetten der genie: paardrijden . . . . V s . De meerdere of mindere bedrevenheid van de kadetten in liet schermen en de gymnastiek is bij de rangschiking niet in aanmerking gebragt. Bij zeldzaam voorkomende gevallen, wanneer er twijfel bleef bestaan omtrent de waarde van het afgelegde examen in eenig leervak, is inzage genomen van de beoordeeling der officieren en kadetten door de leeraren gedurende liet afgeloopen akademiejaar, of zijn deze leeraren persoonlijk door den voorzitter gehoord. Wanneer bij een gelijk aantal punten, verkregen door meerdere examinandi van een zelfde wapen , hunne rangschikking bezwaar opleverde , dan zijn alle ter zake dienende bescheiden geraadpleegd, welke door den gouverneur der Koninklijke Militaire Akademie deels reeds vóór de zamenkomst der commissie waren gereed gemaakt, en immer met den meesten ijver aan de leden der commissie zijn verstrekt. Door de bovenstaande beginselen in acht te nemen . vermeenen de ondergeteekenden trouw te zijn gebleven zoowel aan den geest als aan de letter der wet. IV. Uitslag van het examen. Bij de beoordeeling van den uitslag van de afgelegde examens is de commissie tot het besluit gekomen , dat 23 officieren, gedetacheerd aan de applicatieschool, en 30 kadetten van het 4de studiejaar, aan de vereischten hebben voldaan , zoodat zes 2de luitenants der artillerie, elf 2de luitenants der genie hier te lande, zes 2de luitenants der genie , bestemd voor de koloniën , drie kadetten der infanterie hier te lande en vijf kadetten der infanterie voor Nederlandsch Indie, mogen worden
geschikt geacht om de dienst als officier bij de korpsen te verrigten, terwijl twaalf kadetten der artillerie en tien kadetten der genie, van welke vijf voor het leger hier te lande en vijf voor de koloniën , hebben bewezen voldoende kennis en bedrevenheid te bezitten om te worden in aanmerking gebragt voor benoeming tot 2den luitenant bij het wapen waartoe zij behooren, om vervolgens hunne studiën aan de applicatieschool voort te zetten. Twee officieren der genie, bestemd voor de dienst hier te lande, gedetacheerd aan de applicatieschool, zijn voor alsnog ongeschikt te achten om de dienst bij hun wapen te aanvaarden, en zullen dus de studie aan voormelde inrigting behooren te hervatten. Een der kadetten van het 4de studiejaar, bestemd voor het leger hier te lande, is met het oog op het wapen der genie, waartoe hij behoort, ten éénenmale ongeschikt bevonden om bij Uwe Excellentie tot den officiersrang te worden voorgedragen. Ten slotte wenscht de commissie mede te deelen, dat zij den algemeenen indruk, dien de examens, door de officieren gedetacheerd aan de applicatieschool en door dekadetten der Koninklijke Militaire Akademie afgelegd, op haar hebben gemaakt, heeft nedergelegd in twee staten , A en B , welke als bijlagen aan dit verslag zijn toegevoegd. Vastgesteld te Breda, den 28sten Junij 1878. Be Commissie voornoemd, fetolk. Geukama Bakker. SlMON, C. H. C. Grinwis. A. C. Veeede. P. M. Netscher, Voorzitter. Meursinge. A. POMPE. Krantz. Badon Ghijben. F. de Bas.
---

OFFICIEEL GEDEELTE.
Bij Koninklijk besluit van 8 Julij 1878, n°. 19, is aan mr. P. C. baron Nahuys, gewezen Commissaris des Konings in Overijssel, een pensioen verleend ten laste van den Staat, ten bedrage van f 4000 's jaars. Bij Koninklijk besluit van 8 Julij 1878, n°. 24, zijn, op grond van art. 26 der wet van 13 Augustus 1857 ( Staatsblad n°. 103), pensioenen verleend , ten laste van den Staat, aan : 1°. G. Spieard, gewezen hulponderwijzer te Nieuwe Pekela (Groningen), ten bedrage van f250 'sjaars; en. 2°. aan J. A. M. van der Jagt, gewezen hoofdonderwijzer te Burgh (Zeeland), ten bedrage van f 400 'sjaars. Bij Koninklijk besluit van 11 Julij 1878, n°. 6, is dr. P. L. Muller, tijdelijk ambtenaar bij het Rijksarchief, benoemd tot hoogleeraar in de faculteit der letteren en wijsbegeerte aan de Rijksuniversiteit te Groningen , tot het geven van onderwijs in de vaderlandsche geschiedenis, benevens in de algemeene geschiedenis der middeleeuwen en van den nieuweren tijd. Bij Koninklijk besluit van 11 Julij 1878, n J . 7, zijn benoemd tot burgemeester der gemeente Laren, mr. A. J. baron van Nagell, en tot burgemeester der gemeente Hardinxveld, mr. P. Dozy. Bij Koninklijk besluit van 11 Julij 1878, n°. 8, is aan A. Roland Holst, te Amsterdam, vergunning verleend tot het aannemen en dragen der versierselen van ridder der Leopolds-orde, hem door Zijne Majesteit den Koning van Belgie geschonken. Bij Koninklijk besluit van 11 Julij 1878, n°. 15, is, met ingang van 1 Augustus 1878, de heer P. S. Bakels, te Texel, benoemd tot schoolopziener in bet negende schooldistrict der provincie Noordholland. Bij Koninklijk besluit van 12 Julij 1878, n°. 1, is, met ingang van 1 September 1878, aan dr. F. J. Stamkart, op zijn verzoek, eervol ontslag verleend als hoogleeraar aan de Polytechnische school, onder dankbetuiging voor de vele en gewigtige diensten door hem, gedurende een ruim 50jarig tijdvak, in verschillende betrekkingen den lande bewezen; en zijn, met ingang van dien datum, bij de Polytechnische school benoemd, 1°. tot hoogleeraar, C. M. Schols, leeraar aan de Koninklijke Militaire Akademie te Breda, en J. A. Snijders C.Jz., leeraar aan die school, en 2°. tot leeraar A. Ie Comte, tijdelijk adsistent aan die school. Bij Zijner Majesteit-s besluit van den ilden Julij jl., n°. 37, wordt: 1°. de luitenant ter zee der 1ste klasse L. A. Walaardt Sacré met den laatsten dezer, eervol ontheven van het hem tijdelijk opgedragen bevel over het schroefstoomschip Zilveren Kruis; 2°. het bevel over voornoemd schroefstoomschip met den lsten Augustus aanstaande, opgedragen aan den met dien datum bevorderden kapiteinluitenant ter zee J. B. A. de Josselin de Jong, en zulks onder eervolle ontheffing van het thans door hem gevoerde bevel over het opleidingschip Anna Pawlowna; en 3°. het bevel over genoemd opleidingschip, met laatstgemelden datum, opgedragen aan den kapitein-luitenant ter zee P. Swaan. Bij Koninklijk besluit van 12 Julij 1878, n°. 4, zijn bij de directie van de grootboeken der nationale schuld te Amsterdam benoemd: tot opperboekhouder met rang van hoofdcommies, F. A. van West, thans commies; tot commies, I. F. W. Smits Verburg, thans boekhouder met rang van adjunct-commies; tot boekhouder met rang van adjunct-commies, C. H. Smit, thans adsistent-boekhouder met rang van adjunct-commies; tot adjunct-commies, E. A. Evers en J. M. DomelaNieuwenhuis, thans eerste klerken.
---

MINISTERIE VAN BUITENLANDSCHE ZAKEN.
Door den agent en consulgeneraal der Nederlanden te Alexandrie is tot vice-consul te Ismaïlia aangesteld de heer J. L. B. Pierre aldaar.
---

