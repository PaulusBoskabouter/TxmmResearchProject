OFFICIEEL GEDEELTE.
De Opper-Ceremoniemeester maakt bekend, dat, ingevolge de bevelen des Konings, het Hof den ligten rouw zal aannemen voor den tijd van drie dagen, ingaande den 6den dezer, wegens het overlijden van Hare Majesteit Koningin Christina van Spanje, grootmoeder van Zijne Majesteit den Koning van Spanje. 's Gravenhage, den 5den November 1878. De Opper-Ceremoniemeester, van Wassenaer van Catwijck.
---

(Staatsblad no. 162.) WET van den 25sten October 1878, houdende bekrachtiging eener dading tusschen de Nederlandsche Handelmaatschappij te Amsterdam en T. F. EGIDIUS, handelende onder de firma GEO F. EGIDIUS, wonende aldaar, tot beëindiging van een geschil over de vordering van eerstgenoemde, betrefende de vergoeding der gezonde waarde van te min uitgeleverde gouvernementskoffij en suiker, afgeladen in het schip Quintet.
"Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Allen, die deze zullen zien of hooren lezen, salut! doen te weten: Al zoo Wij in overweging genomen hebben, dat ingevolge het laatste lid van artikel 21 der wet van 23 April 1864 {Staatsblad n°. 35) ^dadingen omtrent geschillen over hoogere geldswaarden dan f 10,000 zijn onderworpen aan de bekrachtiging der wet; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. De dading, aangegaan tusschen de Nederlandsche Handelmaatschappij, gevestigd te Amsterdam , als handelende voor en namens het Departement van Koloniën, en den heer Thorwald Frederik Egidius , handelende onder de firma Geo F. Egidius , wonende te Amsterdam, voor zich zeiven en als zich sterk makende voor: 1°. Joannes Petrus Dudok van Heel; 2°. Paul Cornelis van Vlissingen; 3°. de Handel-vennootschap Bontekoning en Aukes ; en 4°. de erven van wijlen Abraham Everardus Dudok van He"el , — tot beëindiging van het geschil over de vordering van eerstgenoemde, betreffende de vergoeding der gezonde waarde van te min uitgeleverde 70 pikols gouvernementskoffij ■ en 1217 pikols gouvernementssuiker in 1868 te Passaroeang , afgeladen in het schip Quintet, tot een bedrag van f 20 391,17 — wordt bekrachtigd, zooals die is vervat in de onder handsche acte van 4 Julij 1878, waarvan een exemplaar aan deze wet is gehecht. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven te Arolsen, den 25sten October 1878. WILLEM. De Minister van Staat, Minister van Koloniën, van Bosse. Uitgegeven den eersten November 1878. De Minister van Justitie, H. J. Smidt. kopij. De ondergeteekenden, de Nederlandsche Handelmaatschappij, gevestigd te Amsterdam, handelende voor en namens het Departement van Koloniën , krachtens aanschrijving van den Minister van Koloniën, dd. 8 Maart 1878, Lett. E, N°. 22, ter eenre, en T. F. Egidius , handelende onder de firma Geo F. Egidius , wonende te Amsterdam , voor zich zeiven en als zich sterk makende voor: 1°. J. P. Dudok van Heel, 2°. Paul C. van Vlissingen , 3°. de Handel vennootschap Bontekoning en Aukes, 4°. de erven van wijlen A. E. Dudok van Heel ,
ter andere zijde. In aanmerking nemende: dat bij vonnis der arrondissements-regtbank te Amsterdam , van 9 December 1868, bevestigd bij het sedert in kracht van gewijsde gegaan arrest van het voormalig provinciaal geregtshof in Noordholland van 17 Maart 1870, de heer Geo F. Egidius als boekhouder van en representerende de eigenaren van het fregatschip Quintet , is veroordeeld aan de ondergeteekende ter eenre te betalen de som van f 21 434,12 met de wettelijke renten en de kosten van het proces ter zake der nietuitlevering van goederen in voormeld schip Quintet geladen geweest r van welke goederen het grootste gedeelte den Staat toebehoorde, zoodat deze voor een bedrag van f 20 391,17 in de gemelde vergoeding participeerde; dat na de uitspraak van 's Hofs arrest de ondergeteekenden ter andere zijde, zijnde de gezamenlijke reeders van voormeld schip Quintet, bij acte den 23sten Maart 1870 voor den notaris J. L. Kabel te Amsterdam en getuigen gepasseerd, hebben verklaard, dat zij, ieder voor zijn aandeel, het schip Quintet en de met dat schip verdiende vrachtpenningen abandonneerden; dat de ondergeteekende ter eenre, onder anderen op grond dat het schip reeds vóór den afstand te Batavia als wrak was verkocht, de regtsgeldigheid van dezen afstand, als middel om zich aan de tenuitvoerlegging van voormeld regterlijk gewijsde te onttrekken, heeft betwist, en de gezamenlijke ondergeteekenden ter andere zijde heeft gedagvaard, ten einde de uitgesproken veroordeeling tegen zich te hooren verklaren uitvoerbaar; dat na het voeren van langdurige procedures, bij arrest van den Hoogen Raad van 5 Mei 1876, is verworpen het beroep in cassatie, ingesteld tegen het arrest van het voormalig provinciaal geregtshof in V oordholland van 24 Junij 1875, waarbij voormelde vordering tot uitvoerbaarverklaring was ontzegd, behalve wat de kosten van het tegen den boekhouder gevoerde proces betreft; dat thans, ter beëindiging van alle tusschen partijen bestaande geschillen, het voor beide partijen wenschelijk schijnt, eene dading aan te gaan; verklaren te zijn overeengekomen als volgt: 1. De ondergeteekenden ter andere zijde betalen aan die ter eenre eene som van drie duizend acht honderd vijf gulden zeven en dertig cents (f 3 805,37). 2. Tegen deze betaling verklaart de ondergeteekende ter eenre ter zake voormeld aan de ondergeteekenden ter andere zijde te verleenen algeheele kwijting en decharge zoo wat kapitaal en interessen als proceskosten betreft, terwijl de ondergeteekenden ter andere zijde verklaren niets meer, uit welken hoofde ook, van de ondergeteekende ter eenre te vorderen te hebben. 3. De kosten dezer acte worden door beide partijen, elke voor de helft, gedragen, behalve de kosten van registratie, die voor rekening zijn der partij, die de acte ter registratie aanbiedt. Aldus, onder voorbehoud van goedkeuring door de wet, overeengekomen en in triplo geteekend te Amsterdam, den vierden Julij 1800 acht en zeventig. De Nederlandsche Handelmaatschappij, , {ge\t.) Trakranen. » Schröder Visser. s. » Geo Fr. Egidius. Bekrachtigd bij de wet van den 25sten October 1878 {Staatsblad n-, 162). De Minister van Staat, Minister van Koloniën, van Bosse.
---

MINISTERIE VAN BUITENLANDSCHE ZAKEN.
Krachtens magtiging des Konings is het vice-consulaat der Nederlanden te Orotava opgeheven.
---

MINISTERIE VAN OORLOG.
De gewone audientie van den Minister van Oorlog zal op Donderdag , den 7den November aanstaande, niet plaats hebben.
---

MINISTERIE VAN WATERSTAAT, HANDEL EN NIJVERHEID.
Met ingang van den 7den dezer zal liet Rijkstelegraafkantoor te Oudenbosch open zijn : op werkdagen van 9 ure voor- tot 1 ure namiddags en van 2 tot 3 '/ 2 en 4 1 /. tot 7 ure namiddags; op Zon- en feestdagen, van 8 tot 9 1 / 2 en 10'/ 2 tot 12 ure voor- en van 2'/ 2 tot 3'/j ure namiddags. De audientie van den Minister van Waterstaat, Handel en Nijverheid zal aanstaanden Donderdag, 7 dezer, niet plaats hebben.
---

