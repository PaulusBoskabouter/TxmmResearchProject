OFFICIEEL GEDEELTE.
Bij Koninklijk besluit van 16 Augustus 1878, n°. 22, is W. Bekker, burgemeester der gemeente Bedum, benoemd tot burgemeester der gemeente Hennaarderadeel. Bij Zijner Majesteits besluit van den 16den dezer, n°. 21, wordt de officier van administratie der 2de klasse J. C. Coeland met den laatsten dezer eervol ontheven van de waarneming der betrekking van administrateur bij het hospitaal der marine te Willemsoord , en met den lsten September aanstaande met die functien tijdelijk belast de officier van administratie der 3de klasse M. C. Hazenberg. Bij Zijner Majesteits besluit van den 16den Augustus 1878, n°. 19, wordt: 1°. de Minister van Marine gemagtigd: a. om het schroefstoomschip Leeuwarden , liggende te Willemsoord , met den laatsten dezer buiten dienst te stellen, en den luitenant ter zee der 1ste klasse J. M. A. van Muiken, tijdelijk belast met het bevel over dien bodem, met dien datum eervol daarvan te ontheffen; b. om het te Willemsoord liggend schroefstoomschip der 2de klasse Marrrix, met den lsten September aanstaande in dienst te stellen en het bevel daarover op te dragen aan den kapitein-luitenant ter zee G. C. C. Thierens; en 2°. met ingang van den lsten September aanstaande ter beschikking van voornoemden Minister gesteld de luitenant ter zee der 1ste klasse W. baron van Hogendorp, thans adjudant bij Z. K. H. Prins Hendrik der Nederlanden, die gedurende dien tijd als gedetacheerd zal worden gevoerd van het Militair Huis des Konings. Bij Koninklijk besluit van 10 Augustus 1878 , n°. 25 , is aan J. P. Hofstede , hoofddirecteur der posterijen te 's Gravenhage , vergunning verleend tot het aannemen en dragen der versierselen van kommandeur der orde van het Legioen van Eer , hem door den President der Fransche Republiek geschonken. Naar aanleiding van een smeekschrift en adressen, in zake de wetsvoordragt tot regeling van het lager onderwijs den Koning onlangs aangeboden, en door Z. M., doordrongen van het gewigt der zaak, om consideratien en advies gesteld in handen van den Minister van Binnenlandsche Zaken, heeft deze, onder dagteekening van 13 Augustus 1878, aan Z. M. uitgebragt het volgend RAPPORT. Het smeekschrif t tracht te verkrijgen, dat de Koninklijke sanctie aan de wetsvoordragt betrekkelijk het lager onderwijs, welke door de beide Kamers der Staten-Generaal is goedgekeurd, worde onthouden en wel als erkenning van het regt, dat adressanten beweren voor hunne kinderen te hebben op eene school met den Bijbel. Dat verlangen wordt toegelicht in eene uitvoerige gedrukte memorie, te gelijk met het smeekschrift aangeboden, en beide stukken moeten dus in verband met elkander worden beschouwd. Voorts verdient te worden nagegaan , welk karakter het dus genaamd volkspetitionnement vertoont en hoedanig de ware strekking van het verzoek van adressanten is. Het volkspetitionnement moet worden gequalificeerd als eene zuiver staatkundige demonstratie, lang van te voren bedacht en voorbereid. Immers kort nadat de tegenwoordige Minister van Binnenlandsche Zaken zijne functien aanvaard had, werd in de zitting der Tweede Kamer der Staten-Generaal van 6 'December 1877 door den woordvoerder der anti-revolutionaire partij, den heer van Wassenaer van Catwijck, tot hem de vraag gerigt: » Wanneer zult gij komen met eene wet op het lager onderwijs? Nu onmiddellijk, of vraagt gij veel tijd?" Te gelijk opperde de spreker den twijfel, of de Minister » genoeg politieken blik zou bezitten om zich te spiegelen aan het ministerie Guizot, dat in zijn val zelfs het Koningschap medevoerde, omdat het zich daarin had vergist, dat de meerderheid der Kamer niet was de meerderheid der natie". Bij repliek zich nader verklarende, voegde hij er bij: »dat, wanneer zich eene krachtige volksopinie gevestigd heeft, zij de middelen vindt om die aan den voet van den troon te brengen", en herinnerde hij »aan het lot dat het eerste ontwerp (het ontwerp-van Reenen werd bedoeld) heeft ondergaan. In de Kamer zou het ondersteuning gevonden hebben; bij de Kroon werd het gestuit". Er was dus tot het uitlokken van een dusgenaamd volkspetitionnement door de leiders der anti-revolutionaire partij besloten, reeds voor dat de Minister zich met de zamenstelling van zijn ontwerp onledig had kunnen houden of eenigerlei mededeeling omtrent den vermoedelijken inhoud daarvan had kunnen verkregen worden. Het baart alzoo geen verwondering dat een tijdig en met zorg beraamd plan, uitgevoerd met al de hulpmiddelen, waarover eene krachtige kerkelijke en tevens
politieke partijorganisatie in staat stelde te beschikken, niet zonder uitwerking gebleven is, doch het ware onmenschkundig en z < ju niet strooken met de feiten, die dagelijks aan het licht komen, indien men veronderstelde, dat velen, die, zelve niet op de hoogte der zaak , zich, toen zij daartoe werden aangezocht, lieten overhalen hunne handteekeningen onder het hun voorgelegde stuk te plaatsen, tot meer dan het zetten van hunnen naam te bewegen zouden zijn geweest. In elk geval had dit even gemakkelijk van hen kunnen worden verkregen hangende het onderzoek van het wetsontwerp bij de Tweede Kamer der Staten-Generaal, als eerst nadat dit w y as afgeloopen. De organen der partij hebben niet verheeld, dat dit geenszins geschied is, omdat men verwachtte, dat de Vertegenwoordiging bezwaar zou maken zich met de Regeringsvoordragt te vereenigen , maar juist uit eene vlak tegenovergestelde berekening. In het smeekschrift wordt » het gedenkwaardig jaar 1856" herdacht. Het verzet der partij is in den grond der zaak tegen de wet van 1857 gerigt en zij heeft niet vergeten. dat en in welke mate deze de vrucht geweest is van het overleg tusschen het ministerie van Rappard-van der Brugghen en de Tweede Kamer der Staten-Generaal. Door ' die ervaring geleerd, begreep men thans te moeten wachten, tot dat de beslissing bij de Tweede Kamer gevallen was en die der Eerste Kamer der Staten-Generaal weldra zou volgen. Heeft men, alles toetsende uitsluitend aan het partijbelang, zoo doende misschien wijsselijk gehandeld, het valt moeijelijk deze taktiek te rijmen met de betuigingen van trouw en gehechtheid, waarvan de mond overvloeit, want in den staat, waarin de zaak gekomen is, zou het volkspetitionnement zijn doel niet kunnen bereiken, zonder dat de Kroon in ernstige botsing geraakte met de beide Kamers der Staten-Generaal en daardoor het Vaderland roekeloos werd blootgesteld aan een schok, waarvan de gevolgen onberekenbaar zouden zijn. Dit kan niet worden vergoelijkt door aan te dringen op benoeming eener zoogenaamde Royal Commission. Het verslag eener Staatscommissie kan nuttig wezen ter voorbereiding van een wetsontwerp, doch nimmer in aanmerking komen als middel om de Kroon voor te lichten nopens de gewigtige Regeringsdaad , die ingevolge art. 114 der Grondwet moet geschieden, nadat eene wetsvoordragt door de Vertegenwoordiging is goedgekeurd. De onschendbaarheid des Konings is de hoeksteen van het constitutionele Staatsgebouw en door het advies eener commissie, zamengesteld uit niet verantwoordelijke leden , wordt de Kroon niet gedekt. Dit is waar niet slechts in staatsregtelijken , maar tevens in zedelijken zin. In eene commissie, die als Areopagus zou oordeelen over dé waarde der uitspraken van de constitutionele Staatsmagten, zouden geene onbekende personen zitting kunnen hebben en, zamengesteld uit notabiliteiten, zou aanstonds door de benoeming de geest der meerderheid bekend zijn. Eenstemmigheid ware , zonder hoogsteenzijdige keuze, evenmin verkrijgbaar als bij de Commissie van 12 November 1840. Terwijl geene der strijdende partijen in de uitspraak der commissie zou berusten, zou door hare benoeming in de openbare meening de Koning onherroepelijk partij gekozen hebben. Die benoeming zou volgens de Grondwet niet kunnen geschieden dan op voordragt van een Minister en bij door dezen gecontrasigneerd besluit. Doch welk Minister, die gevoel had van waardigheid en pligt, zou de verantwoordelijkheid jegens den Koning en het land, die hij aanvaard heeft, op die wijze van zich willen afschuiven of regtens daartoe bij magte zijn ? Het volkspetitionnement blijkt alzoo eene staatkundige beweging te zijn, welke den Koningin weerspraak poogt te brengen met de Vertegenwoordiging. Nog gevaarlijker echter, zoo mogelijk, is de ware strekking van de klagt der adressanten, dat zij voor hunne kinderen regt hebben op eene school met den Bijbel, doch deze alleen voor de rijken en niet voor de armen verkrijgbaar is. Men moet toch onder eene school met den Bijbel eene school verstaan, waaraan het onderwijs , wat omvang en leerwijze betreft, op eene bepaalde wijze is ingerigt. In dit opzigt nu is het bijzonder onderwijs geheel vrij. De wet kan, wat den omvang en de methode betreft, de inrigting van het onderwijs alleen regelen voor de openbare school. Wat verlangen dan de adressanten ? Al laten zij het punt in het duister, hunne begeerte, gelijk die in het smeekschrift omschreven wordt, ware slechts door eene openbare school met den Bijbel te bevredigen, naardien het van het bijzonder onderwijs uit den aard der zaak altijd waar zal blijven, dat het is öf eene weelde, die alleen de met goeder en bedeelden zich voor hun kroost veroorloven kunnen, óf eene aalmoes, aan behoeftige kinderen door anderer milddadigheid verstrekt. En ook slechts in de veronderstelling, dat van de inrigting der openbare school de rede is, heeft de verwijzing naar de vreemde wetgevingen, waarbij de memorie een oogenblik verwijlt, redelijken zin. Vergelijking tusschen Nederland en andere staten gaat echter in deze zaak mank, omdat de omstandigheden te zeer verschillen. In Engeland bijv., alwaar de wetgever eerst in den laatsten tijd zich het lot der volksschool ernstig aantrok, heeft men te worstelen met den naijver tusschen de gevestigde staatskerk en de dissenters en wint juist eene magtige partij, welke om die reden op volkomen saecularisatie der school aandringt, meer en meer veld.
In Duitsche landen, onder anderen in Wurtemberg, benoemt niet de gemeente , maar de Regering de Luthersche geestelijkheid, zoodat de Pfarrer daar een staatsbeambte is. De Duitsche wetgevingen gaan bovendien van de gedachte uit, die juist aan adressanten zoo tegen de borst stuit, dat in zake van onderwijs het regt der ouders moet wijken voor dat van den Staat. Het zou dus geen nut hebben het vertoog van adressanten op dit punt verder in het breede te wederleggen. In ons land was in het Stadhouderlijk tijdperk de Gereformeerde religie staatsgodsdienst, doch had in vergelijking met tegenwoordig de zorg der overheid voor de volksschool weinig te beteekenen. De nieuwe staatsorde onderscheidt zich van die vroegere, doordien zij gebouwd is op het fundament, dat de Nederlandsche natie één en ondeel baar is, zoodat alle burgers gelijk staan voor de wet, elk hunner het Vaderland even lief is en verschil in geloofsbelijdenis geen onderscheid maakt in burgerregt en burgerpligt. Scheiding van Kerk en Staat is het cement onzer volkseenheid, het plegtanker van ons zelfstandig bestaau, het hoofdbeginsel van ons staatsregt, en ten gevolge dier scheiding van Kerk en Staat kan de openbare school eener zoo bij uitnemendheid gemengde bevolking geene andere dan de religieus neutrale zijn. De wetgever en de Regering hebben hieraan tot nog toe onwrikbaar vastgehouden. Eene school met den Bijbel dus was de school vau de wet van 1806 niet. Op de bekende lijst der schoolboeken kwam de Bijbel niet voor. Het gebruik van Bijbelsche verhalen enz. was echter verguud. Het zijn de bestrijders dezer wet en de voorvechters van de vrijheid van het bijzonder onderwijs geweest, op wier aandrang die vrijheid in de Grondwet van 1848 werd opgenomen, die het voortbestaan van dat Bijbelgebruik hebben belet. In de Commissie van 1840 deed dit als orgaan der Roomsch-katholieken de bisschop van Curium , blijkens zijne Nota A aan het verslag dier Commissie gehecht. Het besluit van 2 Januarij 1842 ( Staatsblad n°. 1) handhaafde dien ten gevolge streng de neutraliteit der openbare school, doch weigerde de vrijheid vau onderwijs, dat is de bevoegdheid tot het oprigten van bijzondere scholen zonder voorafgaand verloj. De Minister Schimmelpenninck van der Oye lichtte het in zijne circulaire van 9 Januarij 1842 in dier voege toe: »de geest van het besluit is dan ook deze, dat de bestaande wettelijke bepalingen omtrent het openbaar lager onderwijs gehandhaafd wordende, hetzelve zal blijven een belang van louter burgerlijk-maatschappclijken aard buiten invloed van het leerstellige van eenig kerkgenootschap en waarbij alle uitsluitende of eenzijdige rigtir.g moet worden vermeden, zoodat de met hetzelve in verband staande betrekkingen door ieder Nederlander, zonder onderscheid van godsdienst, kunnen worden bekleed". Onder de wet van 1806 had dus de openbare school hetzelfde karakter als thans. Daarom drongen de heeren Groen van Prinsterer en Elout in hun verzoekschrift aan Provinciale Staten van Zuidholland van 1845 er op aan, dat hun verlof zou worden verleend tot oprigting eener bijzondere school, waarin zoodanig onderwijs zou gegeven worden »als in de Protestantsehe Christenheid steeds onmisbaar geacht werd , maar even daarom voor ongeloovigen en heidenen en Israëliten, en voorzeker, zoolang het beginsel der Hervorming niet opgegeven wordt, ook bij de meest bedaarde en liefderijke voordragt, altijd eenigermate ook voor de Roomschen aanstootelijk is". Zij doen toch uitkomen, » dat ten gevolge van het Koninklijk besluit het Christelijk onderwijs beperkt of weggenomen is op eene wijze, die de wet van 1806 zelfs voor gemengde scholen niet bedoeld heeft", en verwijzen » naar de circulaire van den Gouverneur dezer provincie, waarbij deze hooge staatsambtenaar gemeend heeft het gebruik van den Bijbel zelfs op die scholen te mogen en te moeten verbieden, waar enkel Protestantsclie kinderen zijn". Dat louter burgerlijk-maatschappelijk karakter, dat de openbare school volgens het besluit van 2 Januarij 1842 had, heeft men haar in 1848 willen doen behouden. Daartegen kwam men vóór 1848 dan ook niet regtstreeks op, doch van twee kanten werd aangedrongen op vrijheid om bijzondere scholen op te rigten, zonder afhankelijk te zijn van het verlof van het gemeentebestuur, namelijk van de zijde der Roomsch-katholieke kerkvoogden en door de heeren Groen van Prinsterer en Elout en hunne volgelingen. Deze kwamen op voor » de behoefte aan inrigtingen , in welke de Bijbel en de bijbelsche geschiedenis en de historie des lands en hetgeen in de taal des Bijbels het eenige noodige genoemd wordt, geene verboden waar zij". Beide deze partijen erkenden toen volmondig, dat eene openbare school met den Bijbel niet kon worden gevraagd of toegelaten en dat de vrijheid, die zij begeerden, niet verder ging, dan liet regt om zonder vergunning scholen te stichten, die de stichters uit bijzondere middelen bekostigen. In het verslag der Commissie van 12 November 1840 leest men: » die verlangde oprigting der eigen scholen zal, zeggen de Roomsch-katholieke kerkvoogden, geschieden zonder bezwaar van 'sRijks schatkist, dus uit eigen bijzondere fondsen" en als in 1848 G. graaf Schimmelpenninck in zijn Rapport aan den Koning bedenking geopperd had tegen de inwilliging van het verlangen naar vrijheid vau onderwijs, waartoe de Commissie van 17 Maart 1848 het voorstel had gedaan, betuigde de heer Groen van Prinsterer in zijn aan dien staatsman gerigt geschrift over de vrijheid van onderwijs niet alleen, dat hij en zijne vrienden met het voorstel der Commissie genoegen namen, maar omschreef hij, op liet beslissend oogenblik, het geschilpunt tevens aldus: » of men hen behoort te dwingen niet enkel tot medebekostiging maar tot medegebruik van openbare scholen dan wel of wij Hervormden vrijheid zullen hebben om voor ons zeiven op eigen kosten en met belangrijke opofferingen eenige scholen op te rigten, waar men, zonder te vragen of het den pastoor bevalt, den Bijbel opneemt". Is bij de grondwetsherziening, mits onder sterke bevestiging der gemengde openbare school, de lang verzochte vrijheid verleend, het stond destijds vast: vooreerst dat de school met den Bijbel nooit kan zijn de openbare school; ten tweede dat zij, die dergelijke school voor hunne kinderen begeeren, die onderhouden moeten uit eigen bijzondere middelen; ten derde dat zij volkomen vrij verklaard werden dergelijke school te stichten zonder daarvoor verlof te vragen ; ten vierde dat dit hen niet ontslaat van hunne verpligting om even als andere ingezetenen tot de openbare lasten en dus tot mede-bekostiging der openbare school bij te dragen. Vreemd klinkt het thans, dat de drie leden der Commissie van 12 November 1840, die toen liet verleenen der vrijheid van onderwijs ontrieden , dit laatste als een bezwaar deden gelden en daarop het antwoord te lezen in de nota B, door den heer Groen van Prinsterer bij het ver- |
kheid ten in VioKVvrt», slag der Commissie gevoegd: » Het derde punt, de onbillijkheid aanzien der Roomsch-katholieken, die te gelijk de kosten zouden hebben te dragen voor eene openbare en eene bijzondere school, kan alleen die leeken betreffen, welke gerekend worden, zonder in de inzigten der geestelijkheid te deelen, onder haar invloed en zelfs eenigermate onder hare bevelen te staan. Te hunnen aanzien neem ik de vrijheid te bemerken dat het zorgen voor personen van dien stempel eene moeijelijke, eene zeer netelige zaak is voor een gouvernement; en over het algemeen zou ik achten dat, zoo de gelijktijdige bijdrage eene onbillijkheid is, het aan den Katholiek, die tegen de openbare school ingenomen is, nog veel harder zou vallen die school te ondersteunen zonder gelegenheid tot onderwijs te hebben." Toen men om vrijheid van onderwijs vroeg, wist men dus zeer goed, dat het zoogenaamd dubbel betalen de prijs was waarvoor men die vrijheid verwerven zou. Nadat zij verkregen was, werd aan het nieuwe voorschrift uitvoering gegeven door de wet van 1857 verdedigd door den Minister van der Brugghen, die als Christen staatsman bij de anti-revolutionaire partij in hooge eer had gestaan. »De Bijbel" verklaarde deze » kan op de gemengde school niet toegelaten worden. In den regel mag hij op de gemengde school niet gelezen of gebruikt worden." De thans aangenomen wetsvoordragt verandert in dit opzigt niets en bij de jongste beraadslaging in de Tweede Kamer der Staten-Generaal verbloemde de heer Teding van Berkhout, de groote voorstander van de school met den Bijbel, het niet, dat deze niet die zijn kan, van overheidswege opgerigt. » De opvoeding ", zoo sprak hij, in de zitting van 26 Junij 1878, »is eene Christelijke, omdat wij niet gebonden zijn door hetgeen op de openbare school een band is voor den onderwijzer." Eene inrigting der openbare school, waardoor aan den wensch van adressanten zou worden voldaan, is dus niet mogelijk.Zij hebben alleen regt, dat men hen bij het oprigten van eigen scholen vrijelijk laat begaan. Doch zij beklagen zich , dat zij niet bij magte zijn die te bekostigen , althans voor zooveel zij niet met goederen bedeeld zijn. Is, wel doordacht, gevaarlijker stelling denkbaar ? Immers zoo de min gegoede er regt op heeft, dat de Staat hem op algemeene kosten alles verschaffe, wat de gegoede betaalt uit eigen beurs, omhelst men in beginsel het grofste communisme. Dat regt mag dus de Regering nooit erkennen. Tegenover haar kan men alleen het regt doen gelden, dat voortvloeit uit hare verpligting om voor de behoorlijke inrigting van het openbaar onderwijs te zorgen. Is de school met den Bijbel eene andere dan de openbare school, dan hebben adressanten op zoodanige school geen aanspraak. Het staat hun alleen vrij die op te rigten , indien zij daartoe bij magte zijn. Op hulp van overheidswege mogen zij niet rekenen. De letter der Grondwet is hieromtrent duidelijk ; hare geschiedenis evenzeer. De adressanten echter verwerpen het beroep op de geschiedenis uit de hoogte en halen daarbij artikelen uit eene Zweedsche grondwet aan. De Hooge Raad der Nederlanden begrijpt het anders; zoo als blijkt onder anderen uit zijn arrest van 29 October 1875, betrekkelijk de processien. En nog laatstelijk in de zitting der Eerste Kamer der Staten-Generaal van 7 Augustus 1878, is door den heer Duymaer van Twist, wiens waarheidsliefde boven verdenking is, de bedoeling, die men bij de grondwetsherziening gekoesterd heeft, helder uiteengezet. Te gelijk wees hij er op, dat alle stelsels (ook thans weder ten getale van zes in de memorie van adressanten gemonsterd), die men als middelen tot opheffing van het verschil had aangeprezen, bij gezet onderzoek onhoudbaar waren bevonden. I. Splitsing , zoo als door den heer Groen van Prinsterer in 1857 werd verdedigd, is, gelijk deze naderhand zelf inzag, praktisch onuitvoerbaar. Al aanstonds, behalve in eene enkele groote stad, voor de Israëlieten. De Roomsch-Katholieken begeeren meer dan eene school voor hen alleen; hunne geestelijkheid eischt er eene, die regtstreeks staat onder de magt der Kerk. En » onder de leden dier kerkgenootschappen waarin" (volgens de definitie der memorie van adressanten bladz. 3) » ieder het regt heeft den predikant tegen te spreken en waarin elkeen rijkelijk van dat regt gebruik maakt", verbieden de bonte verscheidenheid en de tallooze schakeringen der opvatting omtrent de waarheid op godsdienstig gebied en de uitlegging des Bijbels aan splitsing, » naar gelang der godsdienstige gezindheid of overtuiging der schoolgaande kinderen" te denken. II. liet subsidiestelsel , dat de Minister van der Brugghen in 1857 ingang poogde te doen vinden, verwierp de Tweede Kamer der StatenGeneraal door aanneming met algemeene stemmen van liet amendement Wintgens. De heer Groen van Prinsterer, die het voorstel van der Brugghen vinnig bestreden had, en de heer Elout werkten tot dit besluit mede. III. Over het restitutiestelsel, als lid der Tw r eede Kamer der StatenGeneraal door dr. A. Kuyper voorgestaan , mag, na al hetgeen daarover geschreven en gesproken is, verder het stilzwijgen worden bewaard. Ernstige verdediging vindt het wel niet meer. IV. Het subventiestelsel, ontdaan van den ingewikkelden vorm, komt neder op het heffen eener algemeene belasting ten behoeve van het bijzonder onderwijs. De inrigting van het onderwijs zou dan , de adressanten vestigen zeiven er da aandacht op, niet langer rusten op art. 194, maar op art. 195 der Grondwet of, met andere woorden, de zorg voor het onderwijs zou zich oplossen in een tak van armenzorg. Dit zou in lijnregten strijd wezen niet enkel met de algemeene beginselen van ons staatsregt, maar bepaaldelijk ook met die onzer armenwet, want regt op onderstand tegenover de burgerlijke overheid wordt door deze ten stelligste ontkend. V. Van gemeentelijke autonomie kan geene sprake zijn, waar de Grondwet ze uitdrukkelijk uitsluit. Daarenboven ware het ongerijmd, dat men, in plaats van de eenheid van regt in het geheele Rijk te bewaren, den strijd overbragt in den boezem van eiken gemeenteraad en zoo doende het vuur der tweedragt eerst regt aanstookte. VI. Het stelsel van salariëring vermelden adressanten kennelijk slechts volledigheidshalve. In welke bewoordingen ingekleed, komt derhalve de grief van adressanten altoos hierop neder, dat zij, de vrijheid van onderwijs verkregen hebbende, thans van de school, die zij willen blijven inrigten naar eigen goedvinden, de kosten geheel of ten deele willen doen betalen door den Staat. Uit een menschkundig oogpunt bevreemdt dit niet; zelfs niet als misschien de klagt over de hardheid voor de mingegoeden voorkomt van de gegoeden, die de bijdragen , door hunne geloofsgenooten van hen gevraagd, moede worden, doch hiermede is
het streven van adressanten niet geregtvaardigd. De wetsroordragt, door de beide Kamers der Staten-Generaal aangenomen, wijzigt niets in de beginselen der bestaande wet. Zien adressanten het met leede oog -en aan, dat de verbeteringen, die het openbare onderwijs dringend behoeft er in gebragt worden, de Regering mogt niet verzuimen aan de Stat'en-Generaal de voorstellen te doen, waartoe een stellig voorschrift der Grondwet haar verpligtte. Reeds de Minister Heemskerk schreef in zijne Memorie van Toelichting: » niet minder bedenkelijk is het verlangen van hen, die de openbare school zwak en gebrekkig, ja zelfs gediscrediteerd zouden wenschen, opdat het bijzonder onderwijs bloeije. Daaraan voldoende zoude de Regering haren grondwettigen pligt veronachtzamen. Geen bijzonder belang mag in de schaal worden o-eleo-d om de overheid terug te houden van het algemeen belang te behartigen door de openbare school voldoende in te rigten, dat is, wat de°hoeveelheid betreft , naar de behoeften in de verschillende gemeenten en, wat de hoedanigheid aangaat, na$r den eisch van een deugdelijk volksonderwijs. Wie met de openbare school mededingt, is dan van zelf genoopt niet minder te geven aan hen, die van zijn bijzonder onderwijs gebruik maken". Onthouding der Koninklijke bewilliging aan de goedgekeurde wetsvoordragt zou dus aan adressanten luttel baten. Hun aanval is eigenlijk gerigt tegen de wetten van 1806 en 1857; ja, tegen de grondslagen zelve onzer Staatsinstellingen, zoodat aan hun eisch niet anders zou kunnen worden voldaan dan door volkomen omkeering van al hetgeen , waaraan tot nog toe Wetgever en Regering hebben vastgehouden. Er bestaat ook bij adressanten geen twijfel omtrent de onwrikbare overtuiging van de meerderheid in de beide Kamers der Staten-Generaal noch omtrent de uitkomsten der stembus. Bewogen door de roerselen, die de menigte het krachtigst medeslepen, beangstigd in hun geweten en opgezet door hatelijke tegenstelling tusschen rijk en arm, werden de petitionarissen in' handen der leiders eener staatkundige partij het voertuig tot het bewerkstelligen eener demonstratie, die, wanneer zij doel trof, de Kroon oogenblikkelijk in hevige botsing zou brengen met de Vertegenwoordiging des lands en te gelijk den eersten stap doen zetten op den weg, waarop terugtreden oneer, voortgaan het verderf van het Vaderland worden zou. Men mag dus vermoeden , dat die leiders zelve, zoo zij als verantwoordelijke bewindslieden werden geraadpleegd, er voor zouden terugdeinzen de weigering der Koninklijke bewilliging aan te bevelen, welke zij de vrijmoedigheid gehad hebben van de Kroon in hun smeekschrift te verzoeken. De Minister van Binnenlandsche Zaken, Kappeyne. Omtrent eenige adressen van Roomsch-Katholieke onderdanen des Konings betreflende de wetsvoordragt tot regeling van het lager onderwijs, Z. M. onlangs op het Loo aangeboden, en door Z. M. aan den Minister van Binnenlandsche Zaken om consideratien en advies toegezonden, heeft deze, onder dagteekening van 13 Augustus 1878, aan Z. M. uitgebragt het volgende RAPPORT. De adressanten achten zich met de wetsvoordragt, aan welke zij verzoeken, dat de Koninklijke bewilliging worde onthouden, om twee redenen bezwaard, eensdeels omdat zij daarin de bestendiging zien van hetgeen voor hen de openbare school onbruikbaar maakt, en anderdeels, omdat zij daarin het streven ontdekken om de bijzondere school onmogelijk te maken. De gronden , waarop dit oordeel rust, ontvouwen zij niet. De adressanten echter komen op voor de Roomsch-Katholieke belangen. De reden, waarom zij onze staatsschool voor zich onbruikbaar verklaren, zal dus wel deze zijn, dat zij geen confessioneel karakter heeft en niet aan de vereischten voldoet, die de kerkleer stelt. Dan toch zou het opleiden der jeugd in de Katholieke godsdienst haar doel moeten zijn, in plaats van het eenvoudig aankweeken van goede burgers en brave menschen, en zij van de kerkelijke, niet van de burgerlijke overheid moeten uitgaan. Doch schoon de Katholieke kerkvoogden aan zoodanige school verre de voorkeur schenken en tot het stichten daarvan de geloovigen ten sterkste aanmanen, verbieden zij het bezoek der gemengde staatsschool niet volstrekt, mits deze aan de twee voorwaarden beantwoorde, dat daar niets geleerd worde in strijd met de godsdienst en de zedeleer en de gelegenheid voor de kinderen om onderwijs in de godsdienst te ontvangen niet ontbreke. >Om die redenen", verklaarde in 1841 de bisschop van Curium, »is het noodzakelijk voorgekomen alle behandeling van godsdienstige onderwerpen van gemengde scholen te weren. Het zal voorzeker een groot nadeel zijn, er zich toe gebragt te zien om van gemengde scholen gebruik te moeten maken, maar nog grooter zou dit nadeel zijn, indien de geloofsbegrippen er niet veilig voor aanranding waren; het gemis kan vergoed worden, het bederf ware onherstelbaar." In gelijken geest luidt de instructie der S. Congregatio de propaganda fide, medegedeeld in de Katholiek , Maart 1878, en de zevende paragraaph van het mandement, door de Nederlandsche bisschoppen in 1868 uitgevaardigd. De feiten leeren, dat de openbare school in Nederland door vele kinderen van Roomsch-Katholieke ouders bezocht wordt; dat onder hare onderwijzers vele leden dier gezindte voorkomen en dat de zoodanigen evenmin ongeneigd bevonden worden om zich met betrekkingen bij het schooltoezigt te belasten. Be wetsvoordragt, welke adressanten bestrijden, bestendigt, volgens hun eigen zeggen, de tegenwoordige Staatsschool; zelfs vult zij de wet van 1857 aan wat de waarborgen betreft voor de strikte handhaving van het onzijdig karakter van het onderwijs en het verzekeren van de gelegenheid aan de schoolgaande kinderen om onderwijs in de godsdienst te genieten. De adressanten schijnen dus bij vervulling van hunnen wensch de Regering zedelijk te willen binden om de wet van 1857 in hunnen geest te herzien doch, blijkens de handteekeningen grootendeels uit eenvoudige menschen bestaande, vergeten zij, dat dit nooit zou kunnen gebeuren, voordat aan den eenen kant art. 194 uit de Grondwet geschrapt en aan den anderen kant met den Heiligen Stoel een concordaat , gelijk in 1855 door Oostenrijk, gesloten was. Daarenboven gaan zij hunne bevoegdheid te buiten door op eigen gezag te spreken. Blijkens de aangehaalde instructie, door Paus Pius
' IX goedgekeurd, staat de beoordeeling, of de openbare school bruikbaar voor de kinderen is, aan de bisschoppen en niet aan de ouders. De adressanten noemen in de tweede plaats het streven, dat zij ontdekken , om de bijzondere school onmogelijk te maken, onloochenbaar. Toch is het tegendeel waar. De herziening der wet van 1857 heeft in geenerlei opzigt eenig aan het bijzonder onderwijs vijandig doel. Hetgeen de adressanten in de accijnsen en andere belastingen bijdragen wordt met de andere inkomsten jaarlijks bij de wet op de middelen bestemd tot dekking der gezamenlijke Staatsuitgaven. Beweert men , dat, zoo de belastingen ook voor adressanten worden verhoogd , dit ten nadeele komt van het bijzonder onderwijs, hetzelfde zou dan waar moeten zijn van elke andere vermeerdering van uitgaven , • onverschillig ten behoeve van welken tak van dienst. Immers of de begrooting zwelt door meerdere kosten voor het lager of voor het middelbaar of voor het hooger onderwijs of voor welk voorwerp van Staatszorg ook, de uitkomst zal voor de belastingschuldigen altoos dezelfde wezen. Indien het dus opgaat, dat al, wat aan Rijks- of plaatselijke belasting meer geheven wordt dan vroeger, aanhet fonds, waaruit het bijzonder onderwijs put, wordt onttrokken , zoo moeten voortaan ter wille van de vrijheid der bijzondere school alle nieuwe opkomende Staats- of gemeentebehoeften onbevredigd blijven. Het is mitsdien inderdaad ongerijmd te beweren, dat de Staatde grondwettige vrijheid van onderwijs verkorten zou, doordien hij van de begunstigers der bijzondere school dezelfde belastingen als van de overige ingezetenen heft. De wetsvoordragt bevat verbeterde bepalingen omtrent het minimum onderwijzers naar g-elang van het getal kinderen en omtrent de minimatractementen der onderwijzers. Die bepalingen verbinden nogtans alleen de openbare school; de bijzondere blijft in dit opzigt geheel vrij. Wel geldt het verbod, dat kweekelingen niet de regten van onderwijzers mogen uitoefenen, ook in de bijzondere school, doch als gevolg der Grondwet, niet der wet. De Grondwet heeft juist in dit opzigt aan het bijzonder onderwijs geen vrijheid willen schenken; in de wetsvoordragt is door gepaste overgangsbepalingen gezorgd voor een ruimen termijn, zoodat het misbruik, van het kweekelingenstelsel gemaakt, niet dan met behoedzaamheid opgeheven worden zal. De grief, dat de examens verzwaard zouden zijn, is insgelijks ongegrond. Dat voor den onderwijzersrang is verligt, dat voor den hoofdonderwijzersrang slechts met het strikt noodige aangevuld. De overbrenging der speciale examens in de vreemde talen naar de commissien van art. 69 der wet van 2 Mei 1863 ( Staaisblad n°. 50) is noodzakelijk, zal men eenmaal komen tot betere afscheiding van lager en middelbaar onderwijs , en voor vreemdelingen inzonderheid zal hierdoor het verkrijgen der acte niet bemoeijelijkt worden. De voorschriften eindelijk in het belang der gezondheid en van het onderwijs, aangaande de localen bij algemeenen maatregel van bestuur te stellen, zijn, voor zooveel zij ook de bijzondere school betreffen , het uitvloeisel van het toezigt, waaraan de Grondwet de vrijheid van onderwijs te geven uitdrukkelijk onderwerpt. Niets billijkt de vrees, dat de Regering van de haar toekomende magt misbruik zal maken uit vijandschap tegen de confessionele school. Adressanten hebben dus blijkbaar over de beteekenis van hun verzoek niet genoegzaam nagedacht. Zelfs indien door de Roomsch-Katholieke bisschoppen de onbruikbaarheid der openbare school voor hunne geloovigen onvoorwaardelijk en ondubbelzinnig ware uitgesproken, zou dit de Regering niet ontslaan van haar grondwettigen pligt om de gemengde of neutrale school in stand te houden en te zorgen, dat het aldaar gegeven onderwijs voldoende is. Evenmin kan zelfs bij de wet aan den bijzonderen onderwijzer het geven van onderwijs worden toegelaten, voor dat hij de noodige bewijzen van bekwaamheid gegeven heeft. Dit grondwettig voorschrift is zelfs bepaaldelijk voor het bijzonder en eigenlijk niet regtstreeks voor het openbare onderwijs gemaakt. Eindelijk mag door de overheid geen afstand gedaan worden van het regt van toezigt, dat de Grondwet haar opdraagt. Niet bekrachtiging der door de Staten-Generaal goedgekeurde wetsvoordragt zou wel den strijd doen voortduren en de onrust in de gemoederen gaande houden, de wensch van adressanten naar eene openbare school in hunnen zin zou onbevredigd blijven en de vrijheid om bijzondere scholen op te rigten zou er niet door vermeerderen. Op hun verzoek behoort dus in hun eigen belang afwijzend te worden beschikt. De Minister van Binnenlandsche. Zaken, Kappeyne.
---

