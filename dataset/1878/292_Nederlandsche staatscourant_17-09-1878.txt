Alle brieven, pakketten enz., voor de Redactie der Nederlandsche
Alle brieven, pakketten enz., voor de Redactie der Nederlandsche Staatscourant bestemd, moeten zonder uitzondering regtstreeks worden toegezonden onder het adres: Aar» Iset bureau der Kedactie van de Wcderlamdsclue Staatscourant, Fluweeleis Burgwal, 20.
---

OFFICIEEL GEDEELTE.
Op heden is de zitting der Staten-Generaal door den Koning met de volgende rede geopend: MIJNE HE EREN! Het verheugt Mij bij de opening dezer zitting aan de Staten-Generaal gunstige mededeelingen te kunnen doen aangaande den toestand des lands. Ik waardeer de levendige belangstelling in het geluk van Mijnen beminden Broeder, allerwege betoond en de ontvangst, door de liefde der Natie voor Mijn Huis aan Zijne Gemalin bij Hare komst op den Nederlandscben bodem bereid. Mijne betrekkingen met de buitenlandsche Mogendheden zijn van den meest vriendschappelijken aard. Zee- en landmagt onderscheiden zich bij voortduring door ijverige pligtsbetrachting. De inspanning verdient allen lof, waarmede onze krijgslieden in het Noorden van Sumatra zich kwijten van hunne moeijelijke taak. De meeste takken van volksbedrijf leveren stof op tot dankbare tevredenheid. Yooral de landbouw bloeit en verblijdt zich in het vooruitzigt op een ruimen oogst. De staat onzer finantien wijst aan, dat het oogenblik gekomen is om op versterking der Rijks middelen ernstig bedacht te zijn. Voorstellen, in dien geest ontworpen, zullen U worden voorgelegd en verband houden met de plannen omtrent eene hervorming der bestaande belastingen, welke wordt voorbereid. Het onderzoek van een wetboek van strafregt is zoo ver gevorderd, dat de indiening van het ontwerp nog in deze zitting mag worden tegemoet gezien. Op de belangen van het openbaar onderwijs blijft Mijne aandacht aanhoudend gevestigd. Tot uitvoering der wet op het hooger onderwijs en tot invoering der nieuwe wet op het lager onderwijs zal op Uwe medewerking beroep worden gedaan. De algemeene gesteldheid onzer Oost-Indische bezittingen mag bevredigend worden genoemd. Werd de rust elders niet verstoord, de goede verwachting werd niet verwezenlijkt, die in het vorig jaar scheen te mogen worden gekoesterd omtrent den loop der zaken in het Noorden van Sumatra. De handhaving van ons gezag aldaar vorderde op nieuw buitengewone maatregelen. Voor Suriname werd voorloopig de gelegenheid tot het vermeerderen der werkkrachten weder geopend. Zoowel hier te lande als in Nederlandsch Indie bragt de weldadigheidszin milde offers tot leniging der ramp, welke het eiland Curacao getroffen heeft, dat zwaar door een orkaan werd geteisterd. Wetsontwerpen van verschillenden aard zullen U worden aangeboden. Belangrijke werkzaamheden, Mijne Heeren , wachten U. Mogen Uwe beraadslagingen, onder Gods zegen, in het algemeen belang tot gewenschte uitkomsten leiden. Ik verklaar de gewone Vergadering der Staten-Generaal geopend. 14 Sept. 1878, Wij WILLEM III, bij de geatie Gods, Koning n°. 3. der Nederlanden , Prins van Oranje-Nassau , Groot-Hertog van Luxemburg, enz., enz., enz. Op de voordragt van Onzen Minister van Waterstaat, Handel en Nijverheid van 10 September 1878 , n°. 43 , afdeeling Handel en Nijverheid; Gezien het besluit van den Raad der gemeente Katwijk van 9 Julij 1878;
Gelet op het Koninklijk besluit van 9 November 1851 (Staatsblad n°. 142), tot vaststelling van een reglement bevattende algemeene bepalingen betreffende de kamers van koophandel en fabrieken , alsmede op de Koninklijke besluiten van 16 Februarij 1854 ( Staatsblad n°. 13), 11 Augustus 1859 ( Staatsblad n J . 80) en 12 Julij 1873 (Staatsblad n°. 108); Hebben goedgevonden en verstaan: Art. 1. In de gemeente Katwijk wordt met 1 Januarij 1879 eene kamer van koophandel en fabrieken gevestigd, bestaande uit hoogstens zeven leden. Art. 2. De som waarvoor, volgens het tweede lid van art. 9 van het aangehaalde reglement, de kiezers ter zake van eenig bedrijf van handel of fabriekwezen , in liet patentregt moeten zijn aangeslagen , wordt voor deze kamer bepaald op vijf gulden in hoofdsom en opcenten. Art. 3. De eerste verkiezing der leden van de kamer te Katwijk heeft plaats in November 1878. Onze Minister van Waterstaat, Handel en Nijverheid is belast met de uitvoering van dit besluit, dat in de Nederlandsche Staatscourant zal worden geplaatst. 's Gravenhage, den 14den September 1878. WILLEM. De Minister van Waterstaat, Handel en Nijverheid, Tak van Poortvliet. Bij besluit van den 9den September 1878, n°. 17, heeft Zijne Majesteit aan jonkheer mr. W. F. Roc-hussen, Hoogstdeszelfs buitengewonen gezant en gevolmagtigden minister te Berlijn, en aan jonkheer mr. D. A. W. van Tets , raad van legatie bij Hoogstdeszelfs gezantschap te Londen, verlof verleend tot het aannemen respectivelijk der versierselen van ridder 1ste klasse der orde van den Rooden Adelaar en der versierselen van ridder 2de klasse der orde van de Kroon van Pruissen , hun door Zijne Majesteit den Keizer van Duitschland , Koning van Pruissen, geschonken. Bij Zijner Majesteits besluit van den 14den September 1878, n°. 9, is de luitenant ter zee der 2de klasse W. E. Hazenberg, met ingang van den lsten October aanstaande, bevorderd tot luitenant ter zee der lste klasse. Bij Koninklijk besluit van 14 September 1878 , n°. 2, is, met ingang van 1 October e. k., benoemd tot directeur van een der Rijkstelegraaphkantoren, de telegraphist der 2de klasse J. H. H. Gunthermobr.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken; Overwegende dat mr. H. C. Verniers van der Loeff, tot lid van den Raad van State benoemd, die betrekking heeft aanvaard en mitsdien heeft opgehouden lid te zijn van de Tweede Kamer der Staten-Generaal ; dat mitsdien eene verkiezing voor een lid van die Kamer behoort plaats te hebben in het hoofdkiesdistrict Rotterdam; Gelet op art. 101 der wet van 4 Julij 1850 (Staatsblad n°. 37); Heeft goedgevonden te bepalen: 1°. dat die verkiezing in gemeld hoofdkiesdistrict zal plaats hebben op Dingsdag 8 October 1878; 2°. dat, indien herstemming noodzakelijk is, die zal geschieden op 22 October daaraanvolgende. 's Gravenhage, 16 September 1878. Kappeyne. De Minister van Binnenlandsche Zaken; Overwegende, dat ten gevolge van het overlijden van den heer J. P. Bredius, eene verkiezing van een lid van de Tweede Kamer der Staten-Generaal behoort plaats te hebben in het hoofdkiesdistrict Dordrecht; Gelet op art. 101 der wet van 4 Julij 1850 (Staatsblad n°. 37); Heeft goedgevonden te bepalen: 1°. dat die verkiezing in gemeld hoofdkiesdistrict zal plaat s hebben op Dingsdag 8 October 1878; 2°. dat, indien herstemming noodzakelijk is, die zal geschieden op 22 October daaraanvolgende. 's Gravenhage, 16 September 1878. Kappeyne.
---

