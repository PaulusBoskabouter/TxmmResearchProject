s' Gravenhage, donderdag 19 December. De regenworm geen nuttig dier.
In Das dusland , 18'8, no. 23, komt een opstel voor van E. F. von Hoineyer tot bestrijding der vooral in den jongsten tijd meermalen uitgesproken mening, dat de regenworra 7rraries~—~,B4-4} een nuttig dier ware. Men beweert, zoo zegt hij, dat de regenworm door zijne gangen den bodem draineert en hierdoor de planten in staat stelt tot in eene diepte van den grond in te dringen, welke anders voor haar onbereikbaar zou zijn. Daartegenover stelt hij, dat zich de gangen van den regenworm onder gewone omstandigheden binnen de bouwvoor bewegen. Hierbij kan dus noch sprake zijn van eene draineering , noch van eene loswoeling van den grond in het belang vin den plantengroei, omdat de grond in die vlakte door de bebouwing voldoende losgemaakt is. Eene draineering is het werk van den regenworm reeds daarom niet te noemer] , wijl hij zich te veel in de oppervlakte bevindt, hierom niet in staat zou zijn eenen sterken regen, al ware het zelfs voor een zeer gering gedeelte, sneller naar den ondergrond te leiden, terwijl toch de regen, zooals in de meeste gevallen • geschieden zou, de kleine gangen terstond afsloot. Waar dit niet plaats heeft, zouden de gangen slechts bewerken, dat zich een lichte regen gedeeltelijk minder gelijkmatig in den grond verdeelde, gedeeltelijk spoediger verdampte door de toetreding der dampkringslucht. Vreemd is de voorstelling, dat de gangen daarom gunstig zouden werken op den plantengroei, omdat er voor de wortels openingen worden gebaand, waarin zij nu gemakkelijk kunnen ingroeien. Wie toch heeft ooit een plantenwortel in zulke gaten zien ingroeien, zoolang er daarnaast voor de plant nog een vaste grond overgebleven was ? Integendeel, ieder, die zich met planten heeft bemoeid, weet het, dat de wortels zooveel mogelijk vermijden in rechtstreeksche aanraking met desdampkringslucht te komen. De bewering, dat het, door behulp van den regenworm, den planten mogelijk wordt gemaakt in eene diepte van den grond in te dringen, welke anders voor haar onbereikbaar zou zijn, getuigt van gemis aan kennis van het dierlijk en plantaardig leven. Zooals reeds gezegd is, leven de regenwormen onder gewone omstandigheden in de oppervlakte van den grond. Alleen bij sterke, aanhoudende droogte gaan zij, met het verdwijnend vocht, diep in de aarde en vervallen dan in eene lethargische rust. Indien, zooals de heer Heuser beweert, een regenworm tot in eene diepte van 3,4 tot 6 voet doordringt, en dit meer is dan een vermoeden, dan is dit eene uitzondering op den regel. Door denzelfden werd berekend, dat zich op ééne hectare 133,000 regenwormen bevonden, wegende 800 pond, waardoor in 24 uren 133 pond humus zouden voortgebracht worden. Deze humus wordt niet aan plantendeelen ontleend en dan bereid; neen, daarvoor zijn deze schuldelooze wormen te braaf; hij bestaat alleen uit de overblijfselen van in ontbinding („Verwesung") verkeerende planten. Hoe op eene oppervlakte van ééne hectare zoovele plantaardige overblijfselen voorkomen zouden, om zulk eene massa te leveren, als die vermelde 133,000 regenwormen gebruiken, vergeet de heer Heuser aan te wijzen. Volgens diens berekening-zouden de regenwormen op voornoemde vlakte ongeveer 450 centenaars jaarlijks voortbrengen, eene hoeveelheid derhalve, die gelijken zou op eene matige ,bemesting met goeden stalmest. Indien men aanneemt, dat de geheele opbrengst van den akker alleen voor de regenwormen bewaard bleef, dan zouden toch slechts minder (1) bevoorrechte streken in staat zijn zooveel te leveren. Ten opzichte van het indringen der wortels in den grond, schijnt de heer Heuser geene voldoende waarnemingen te hebben gedaan. Hij zou anders weten, dat de wortels van zwakke planten zeer diep in vaste klei indringen. De witte klaver gaat meer dan 4, de roode klaver meer dan 10 voet in den ,grond, zonder dat hierbij regenwormen te hulp komen. Boomwortels zijn in staat rotsen te splijten. De mededeeling van den heer Grimm, dat hij naast eenen drakebloedboom in een kuip een regenworm had, zonder eene beschadiging aan den bomt te kunnen waarnemen, bewijst intusschen niets. De houtige aard der boomwortels stelt ze minder bloot aan den vraat van den regenworm; ook schijnt een nauwgezet onderzoek van de wortels niet geschied te zijn. Wil zich de heer Grimm overtuigen van de groote schadelijkheid van den regenworm, dan zaaie hij grassen, b. v. eenige graansoorten, in eenen pot en brenge daarbij eenige regenwormen, of hij plante een anjelier. In korten tijd zal hier de vernietiging volgen. In den zofflogischen tuin zag von Homeyer in 1876, door het geheel wegvangen der mollen, dat de opbrengst van een grooten vruchtbaren moestuin bijna geheel door regenwormen vernietigd werd. Nadat de regenwormen laat in' den avond met een lantaarn waren ingezameld een groot gedeelte had den gang geheel verlaten, volgde terstond eene verandering en de nog eenigszins levensvatbare planten herstelden blijkbaar. Van eene hectare was ongeveer slechts égn centenaar ingezameld, derhalve het achtste gedeelte van het door den heer Heuser berekende. Wanneer nu reeds hier eene volslagen vernietiging ontstond, dan ware het te verwonderen, hoe ginds nog een spoor van leven had kunnen zijn. De opbrengst eener hoeveelheid van 133 pond humus per hectare, naar Heuser's opgave, wordt daardoor steeds wonderbaarlijker. Sommigen zijn nu tot verklaring van het eene wonder tot een tweede overgegaan. Zij laten den regenworm voornamelijk de organische zelfstandigheden verbruiken, dezen in hem verwerken en daardoor in humus veranderen. Zij ontkennen mede, dat de regenworm het vermogen bezit een blad af te bijten. Wanneer deze heeren nu toch niet loochenen kunnen, dat de regenworm planteudeelen in zijne holten trekt, dan beweren zij, dat dit slechts afgestorven plantendeelen zijn zouden. Feitelijk echter geschiedt er iets anders. Die zich die moeite wil getroosten, kan gemakkelijk zien, dat de regenworm in den regel versche plantendeelen in zijne gangen trekt en zeker derhalve noodzakelijk afbijten of afscheuren moet. Het best laat zich dit bij onze graangewasáén waar-
(1) In het oorspronkelijke staat „weniger"; hier daarom vertaald met „minder." Wij vermoeden echter dat dit een drukfout is voor „wenige", te vertalen met „weinige", waardoor deze volzin duidelijker en meer beteekenend zou worden.
nemen, vooral omdat de regenworm in zijne nauwe gangen toch slechts smalle bladeren trekken kan. Ook is het niet moeilijk op te merken, dat hij ook de wortels der planten bederft. Anjelieren zijn zijne lieveliugskost en wie zich met het kweeken dezer heerlijke bloem opzettelijk onledig hield, zal weten, dat de anjelier geen slimmeren vijand heeft dan den regenworin. Eene door dezen. vijand aangetaste plant verraadt dit aan het opmerkzaam oog zeer spoedig door haar ziekelijk voorkomen. Wordt nu. de vijand verwijderd, dan herstelt de plant spoedig, terwijl zij anders verloren gaat en wel door bijkans geheele vernietiging der wortels. Er zijn hieromtrent zoovele onbetwistbare feiten bekend, dat het inderdaad onbegrijpelijk ware, die niet te willen tellen, indien niet de zucht tot het doen eener nieuwe ontdekking ook een goed oog benevelen en een juist oordeel verwarren kon. d. D. J. C.'
---

Nog eens de oshoornegge.
In no. 87 heb ik de aandacht gevestigd op eene Oostfriesche oshoornegge, te verkrijgen bij Bos, te Uithuizen, prov. Groningen. Ik deed dit, daar deze egge vooral voor zandstreken, waar soms veel kweek wordt aangetroffen, een onmisbaar, veel handenarbeid besparend werktuig mag genoemd worden, en als de boerderijen klein zijn door eenige boertjes voor gezarnelijke rekening kan worden aangeschaft. Reden, waarom ik u, waarde Heer redacteur! gerust durf aanraden, haar bij voorkomende gelegenheden te recommanderen, waardoor u den landbouw bepaald eene dienst bewijst (1). Vertrouwende enz.
(Ingezonden.)
X.
(1) Wij weten niet beter te doen , dan dezen brief onder betuiging van onzen dank in ons blad optenemen, met de bijvoeging, dat de schrijver practisch landbouwer is. Red.
---

Boomen bijlange de wegen.
Het in n°. 100 van de Landb.-C. opgenomen stukje van de Hr. Hulsew6 over 't zelfde onderwerp geeft mij 't volgende denkbeeld aan de hand, dat gij, waarde Heer Redacteur!, als het u niet verwerpelijk voorkomt, in uwe courant kunt opnemen, namelijk: Er zoude te lang en te veel geld in moeten gestoken worden, anders heb ik al eens gedacht te schrijven over 't oprigten eener „Maatschappij tot het exploiteren der bermen bij de wegen" van provincie, gemeente, polders; de bermen in erfpacht. Bij afloop van den erfpacht taxatie van het dan aanwezige hout, dat dan door de betrokken ligchamen voor de getaxeerde som zou kunnen worden overgenomen. Zoo'n maatschappij moest een eigen kweekerij hebben en zoo 't een en ander meer.
(In.eezonden.)
' x
---

Bij welk vee de runderpest vooral te huis behoort.
*Bij welk vee de runderpest vooral te huis behoort. Bekend schijnt niet overal het in Rusland aan niemand verborgen feit te zijn (aldus wordt naar der Landiv. zegt in de „Nat. Ztg." geschreven), dat nergens de runderpest meer te huis is dan bij de „blaauwgrijze" kudden van Podolië en Ukraine (1). In de Oostzee-provinciën is b. v. om die reden de invoer van die Ukrainische ossen met hunne hooge beenen en lange horens langzamerhand geheel opgegeven. Men weet sints jaren, dat dit ras bijna altijd de bron eeuer zich voordoende epidemie geweest is, en dat sints eene opmerkzamer contrifie in de Oostzee-provinciën en het ophouden van den invoer van dit veeras de runderpest zeer veel minder voorkomt dan vroeger, toen het groote Ukrainische vee ter vetmesting in trek was. De ondervinding in de Oostzee-provinciën heeft geleerd, dat de Ukrainische os de runderpest met zich brengen kan, zonder zelf ziek te zijn of te worden. Deze kudden ossen komen vele honderde kilometer ver te voet wandelen, gezond en opgewekt, gaan in den stal, waarin zij zullen vet gemest worden, worden na verloop van maanden geslagt, zonder de geringste ziekteverschijnselen te vertoonen. Waar zij echter onderweg verblijf hielden, daar kwam dikwijls de ziekte eenklaps voor den dag. Red.
(1) Hengeveld zegt in zijn Rundvee, Deel I, bl. 456, dat dit vee, beschreven op bl. 146 seqq. van 't zelfde deel, 't echte steppenras is. Op bl. 146 seqq. van Deel II bespreekt hij den „Oorsprong van den besmettelijke veetyphus." Red.
---

