Parijs, maandag 29 Julij. † Schadelijk gedierte (1).
– V. De dennebladumvp, lophyrus is nauw. verwant aan de gewone clennebladwesp (Lophyrus pini L), welke Wttewaall (Volksleesboek, bl. 44) beschrijft, en die gedurende den nazomer en den herfst van 't jaar 1875 onder I3oxmeer e/1 Sambeek schadelijk werden. (Zie over Lophyrus pini o. a. Bijblad v. d. Landbouw-Courant, Jaargang 1875, bl. 353, en ook het Ferclag over de schade, door dieren aan den landbouw toegebracht, in de jaren 1873, '74 en 75). De bastaardrupsen van Lophyrus rzffus vond ik in de maand Juni dezes jaars te Bennekom veel op grove den en op Weymoutspijn. Men onderscheidt ze gemakkelijk van Lophyrus pini door hare kleur. Terwijl de laatstgenoemde groen, geelgroen, groenachtig geel of bleekgeel zijn, is het lichaam van de bastaardrupsen van Lophyrus rutus donkergrijs met eenigszins blauwachtigen of groenachtigen tint. Over den rug loopt eene lichte streep en aan de zijden eene donkere. Beneden deze laatste strepen is het lichaam donkergroenacktig grijs gevlekt. Buik en buikpooten zijn licht geelachtig groen. De ronde kop is schitterend zwart. Ik vond de rapsen gewoonlijk vretende aan de oudere naalden; slechts hoogst zelden zag ik ze die van 't jonge meilot aantasten. Zij vreten gewoonlijk in groote troepen bijeen; vaak zag ik aan weerskanten van ééne en dezelfde naald twee bastaardrlipsen vreten, op de wijze zooals Ratzeburg („Forstinsecten" , 111, Pl. 11 fig. 2) het voor LophyruB pallidus afbeeldt. ik vond ze op geen andere dan betrekkelijk jonge boomen. Het schijnt, dat van deze soort gewoonlijk slechts ééne generatie jaarlijks voorkomt. Van de in 't begin van deze maand door mij verzamelde bastaardrupsen hebben zich nu (einde Juni) de meeste een cocon gesponnen, waarin zij zeker op de wijze der bladwespen den winter als bastaardrups zullen doorbrengen, om dan in 't volgende voorjaar te verpoppen en in 't laatst van April of in Mei als bladwesp te voorschijn te komen, in welken staat de wijfjes hare eiers aan de naalden der dennen leggen. De bastaardrupsen, die ik heb opgekweekt, bevestigden hare cocons aan de naalden; in de vrije natuur begeven zij zich gewoonlijk onder 't mos en de dennenaalden, welke den grond bekleeden, om dáár den rusttoestand door te brengen. Gewoonlijk grijpt de ontwikkeling plaats op de wijze, boven door mij beschreven. Bij buitengewoon gunstig weer echter groeien de bastaardrupsen bijzonder snel; dan bevestigen zij de cocons alle aan de naalden; de bladwespen komen nog in denzelfden zomer uit, en er komen nog in den nazomer van 't zelfde jaar bastaardrupsen, die tot in den herfst blijven vreten, dan ook aan de meiloten, welker naalden intusschen harder en steviger zijn geworden. De bastaardrupsen van deze tweede generatie verpoppen bijkans altijd in den grond. Overigens schijnt de ontwikkelingsduur van Lophyrus ruime niet altijd gelijk te zijn: Taschenberg bijv. („Forstwirtsch. Insektenkunde", bl. 232) vond de wespen o. a. in Augustus, September en October ; in dat geval zou het waarschijnlijk worden, dat gebeurt wat door vele vroegere waarnemers is beweerd, nl. dat dit insekt in (1) Zie IV nr. 56.
den eitoestand zou overwinteren. Uit het boveir meegedeelde blijkt, dat een nader, nauwgezet onderzoek aangaande de ontwikkeling van deze soort niet overbodig is, aangezien volkomen zekerheid aangaande sommige punten nog volstrekt niet bestaat. De blad wesp zelve verschilt zeer veel, al naarmate men een mannetje of een wijfje v66r heeft. 't Eerste heeft een zeer lang gestrekt, overal bijkans even dik, zwart lichaam met gele pooten , terwijl het wijfje bleek bruingeel van kleur is. Even aLs bij alle Lophymcsoorten , bezit liet mannetje fraai gekamde voelhorens. Ofschoon deze bastaardrups evenmin als eenige andere harer verwanten in schadelijke eigenschappen kan worden vergeleken met de gestreepte dennerups (Trachea piniperda), toch kan zij met name voor jong en voor ziekelijk dennehout vrij nadeelig worden. Gedurende den winter, volgende op eene sterke vermeerdering van de gestreepte dennerups , gaat men dikwijls 't mos en de naalden uit de dennebosselien samenharken en verbranden, ten einde op die wijze de daar vertoevende poppen van dien gevaarlijksten onzer dennebosschen te vernielen. Op die wijze zou men ook tegen de Lophyrus soorten kunnen te velde trekken, daar ook hare cocons 's winters op den bodem vertoeven. Maar dan zou Misschien 't middel erger worden dan de kwaal; want het weghalen van mos en naalden is voor een bosch van onberekenbare schade en mag alleen geschieden, wanneer men met een' geduchten vijand te doen heeft. Men zou het nadeel ten deele weer kunnen vergoeden, door de bij de verbranding ontstane asch weer over den bodem van het boseh te verspreiden. Toch is het beter, wanneer de bastaardrupsen zeer schadelijk zijn opgetreden, in 't late najaar, den winter of 't voorjaar hare cocons door kinderen uit het mos of onder de naalden te laten wegzoeken. Gedurende den winter varkens in de bosschen te drijven helpt niet, aangezien deze de in de cocons verscholen bastaaidrupsen niet eten. Wèl kan men met goed gevolg van de hulp van varkens gebruik maken, op het oogenblik dat de rupsen uit de boomen naar beneden afdalen, om zich in te spinnen. Echter moet men dan vlug zijn, daar , zij in den loop van een paar dagen alle naar den grond zijn afgedaald. Het verzamelen van de nog aan de naalden vretende bastaardrupsen is gewoonlijk moeilijk, maar toch niet juist onuitvoerbaar. Wageningen, 27 Juni 1878. Dr. J. RITZEMA BOS.
---

† Amerikaansch-Nederlandsch Rundvee-Stamboek.
Zooals bekend is maken de veefokkers der V. S. van Noord-Amerika veel werk van het Nederlandsch en Holsteinsche rundveeras en was het te vreezen dat de waardeering van het Nederlandsch vee, als zoodanig , zou ondergaan en ingedeeld worden bij het „Holstein Herdbook". De beer Whiting te Concord in Massachussetts , die in Oct. A. P. is overleden, was de eerste en voornaamste voorstander en instandhouder van den naam zijner Nederlandsche rundveekudde, die met de uitstekendste dieren, stieren zoowel als koeijen , meermalen eerste prijzen op de tentoonstellingen behaalde. • Waarschijnlijk heeft zijn ingezonden vee wel meer prijzen verdiend, doch het werd somtijds afgewezen, omdat hij den naam van Noordhollandsch of van oorspronkelijk Friesch vee behield, waarvan men dan getuigde dat het om dien naam niet kon bekroond worden. Zijne door aankoop verkregen kudde Werd van tijd tot tijd grooter door eigen fokkerij en door vernieuwde oorspronkelijke aankoopen. Deze geheele kudde is nu aangekocht en weder met nieuw aangekochte Friesche en Noordhollandsche runderen vermeerderd door eene vereeniging, in de Staat New •York, welke zich noemt: „Unadilly Valley Dutch Stock Breeders Association , breeders of North-Holland Frisian cattle". Deze associatie heeft een Amerikaansch-Nederlandsch Rundvee-Stamboek opgerigt en het is zeker niet onbelangrijk de statuten daarv in te kennen, die vertaald hieronder volgen: R eglem ent voor de Amerikaansche Vereeniging van Hollandsch-Friesche veefokkers. Inleiding. De ondergeteekenden die het van het grootste belang achten een degelijk Stamboek van Hollandsch-Friesch rundvee te bezitten, dat als het hoogste gezag zal worden beschouwd in Noord-Amerika bij alle onderzoekingen in zake van afstammelingen en tot behoud van de zuiverheid van dit ras, vormen ons hierbij tot eene Vereeniging door zulk een Stamboek in te stellen en uit te geven. ART. 1. De naam dezer Vereeniging zal zijn: „de Amerikaansche veefokkers-Vereeniging van Holl.-Friesch rundvee". ART. 2. De leden dezer Vereeniging zullen bestaan uit: fokkers van Holl.-Friesch rundvee en onderwerpen zich aan de bepalingen van dit reglement en der verordeningen. ART. 3. Het bestuur dezer Vereeniging zal bestaan uit een voorzitter, een of meer onder-voorzitters, een secretaris, een penningmeester en drie werkende leden voor het dagelijks bestuur, die jaarlijks bij ballotage zullen gekozen worden en hunne betrekking waarnemen, tot zij door anderen worden vervangen. De bestuursleden zullen de werkzaamheden verrichten welke hun titel aanwijst en zullen te zamen eene bijzondere vergadering vormen, belast met het houden en uitgeven van het Amerikaansch-Holl.-Friesch Rundvee-Stamboek in afleveringen, zoo dikwijls als de belangen der Vereeniging dit eischen. ART. 4. De jaarlijksche vergadering der Vereeniging zal gehouden worden op den eersten Maandag in December, op eene plaats die door de drie werkende leden zal worden aangewezen, waarvan bij tijds kennis zal worden gegeven. ART. 5. Het Stamboek zal uitgegeven worden door • eenen uitgever, aangewezen door de bestuursleden onder wier toezicht en cdntr6le het zal staan en slechts met hunne goedkeuring verschijnen. De prijs der inschrijving wordt door het dagelijks bestuur bepaald en moet voor een ieder gelijk zijn. ART. 6. Wanneer het blijkt dat iemand een verkeerde opgave gaf van eenig in het Stamboek ingeschreven dier, dan heeft het bestuur het recht dit te schrappen. ART. 7. Dit reglement mag veranderd en verbeterd worden, wanneer tweederde der aanwezige leden op eenige vergadering der Vereeniging daar v66r zijn, en wanneer er te voren kennis is gegeven ,van het wenschelijke -eener verandering of verbetering.
---

