s' Gravenhage, donderdag 28 Februarij. PROEFSTATION TE WAGENINGEN.
De Heer J. J. Kortman, handelaar in meststoffen, Bergweg te Rotterdam, heeft zich door eene verklaring van heden, van den le° Maart af voor al zijne kunstmeststoffen onder contr6le van het Proefstation te Wageningen gesteld. Heeren landbouwers, welke van de genoemde firma meststoffen laten komen, worden op de ~algemeene bepalingen", gepubliceerd in n°. 29 der Landbouw-Courant, 1877, en bij den ondergeteekende kosteloos verkrijgbaar, opmerkzaam gemaakt. Wageningen, De Directeur van het Proefstation, den 26 Febr. 1878. Prof. Dr. ADOLF MAYER.
---

PROEFSTATION TE WAGENINGEN.
De Heer H. H. van Waveren , zaadhandelaar te Hillegom , prov. Zuid-Holland, kantou Haarlemmermeer, heeft zich door eeue verklaring van den 27" Februari, voor zijne gras- en klaverzaden, alsook voor graansoorten, onder contróle gesteld van het Proefstation der Rijkslandbdtwschool te Wageningen. Heeren landbouwers, welke van genoemde firma hunne zaden laten komen, worden dus op de „algemeene bepalingen", gepubliceerd in n°. 2 der Landbouw-Courant 1877, en bij den ondergeteekende kosteloos verkrijgbaar, opmerkzaam gemaakt. De Directeur van het .Proefetation, Wageningen, 28 Februari 1878. Prof. Dr. ADOLF MAYER.
---

PROEFSTATION TE WAGENINGEN.
De Heeren F. Courtois & van Roy, te Haaren bij Brussel, handelaars in meststoffen, hebben zich door eene schriftelijke verklaring van den 24°° "Februari 1878, voor al hunne mestsoorten onder contr6le van het Proefstation gesteld. Heeren landbouwers, welke van de genoemde firma hunne meststoffen laten komen, hebben het recht op kosteloos onderzoek dezer meststoffen en worden dus op onze „algemeene bepalingen", medegedeeld in de Landbouw-Courant n°. 29, 1877, en bij den ondergeteekende kosteloos verkrijgbaar, opmerkzaam gemaakt. Wageningen, De Directeur van. het Proefstation, Maart 1878. Prof. Dr. ADOLF MAYER.
---

Over de waarde der lijnkoeken als voedingsmiddel.
Als een vervolg op onze jongste mededeelingen (Landbouw-Courant no. 15) omtrent de samenstelling en de voedingswaarde van hollandsche lijnkoeken, gelooven wij, dat eenige opmerkingen omtrent de algemeene beteekenis van dit hier te lande zoo hoog aangeschreven voedingsmiddel niet misplaatst zal zijn. De gewone samenstelling is, volgens de in Duitschland °P groote schaal gedane onderzoekingen: Water 11.5 pet. Vet 10.0 „ Eiwit 28.3 „ Koolhydraten 31.3 „ • Cellulose 11.0 „ Asch 7.3 ~
Vergelijken wij deze cijfers met de door ons verkregen gemiddelde resultaten, als: Water 14.1 pet. Vet 11.1 „ Eiwit 28.3 „ Asch 6.6 „ dan ziet men, dat de verschillen niet groot zijn. lets meer water, tengevolge van het vochtiger klimaat, een kleine hoeveelheid meer vet, waarbij het nog de vraag is, of dit een algemeen verschijnsel is, precies dezelfde kwantiteit eiwit ziedaar de gemiddelde resultaten. Het gehalte aan koolhydraten moet bij de hollandsche koeken verondersteld worden iets geringer te zijn. Men ziet dus dat de hier te lande tamelijk algemeen verspreide meening, dat de inlandsche koeken van een buitengewoon goede kwaliteit zijn, door deze cijfers niet voldoende wordt gestaafd. Waar wij in de hier volgende beschouwing spreken van de voedingswaarde der lijnkoeken, zullen wij daarbij in de eerste plaats een gemiddelde, samenstelling van 11 pCt. vet, 28 pCt. eiwitstoffen en 30 pet. koolhydraten als basis nemen. De bijzondere waarde der lijnkoeken als voedingsmiddel bestaat in hun groot gehalte aan eiwitstoffen en in hun gemakkelijke verteerbaarheid. In alle perioden, waarin onze nuttige dieren behoefte hebben aan groote hoeveelheden eiwitstof, zonder dat daarbij hunne spijsverteringskanalen mogen worden overladen, zijn zij het meest doelmatige bijvoeder om bij gras en hooi gebruikt te worden. Vandaar dan ook dat zij bij melkgevende koeien veelvuldig worden gebruikt, daar het meerder of minder gehalte aan eiwitstof der voedingsmiddelen onmiddellijk van invloed is op de melkproductie. Om diezelfde reden worden de lijnkoeken ook gebruikt voor jonge, snel groeiende kalveren, die voor de eiwitstoffen van hun eigen lichaam een groote hoeveelheid dier stoffen noodig hebben. Behalve hun groot gehalte aan eiwitstof bevatten de lijnkoeken ook nog een aanzienlijke hoeveelheid vet, waardoor tevens de voedende kracht van het gewone weivoeder op doelmatige wijze wordt aangevuld. Verder bevatten zij nog een tot den groep der koolhydraten behoorende slijmerige stof, door welker omwikkelende werkingen de verteringsorganen behoed worden voor de anders dikwerf voorkomende catarrhale aandoeningen der slijmvliezen. Al deze voortreffelijke eigenschappen der lijnkoeken zijn hier te lande voldoende bekend. Tot op een zekere hoogte kan men de waarde van een voedingsmiddel als zoodanig door een getal uitdrukken; doch dient daarbij in het oog te worden gehouden, dat zulk een getal slechts een betrekkelijke beteekenis heeft. De waarde van ieder voedingsmiddel toch zal steeds afhankelijk zijn van den meerderen of minderen voorraad der tot voeding gebruikte stoffen.. Eenigszins vaststaande cijfers zijn slechts dan te verkrijgen, wanneer men van de veronderstelling uitgaat, dat de waarde van een of ander veelvuldig gebruikt voedingsmiddel onveranderlijk is, en we dit dus in plaats van geld als maatstaf voor de te bepalen waarden aannemen. Nemen wij b. v. de rogge, die in sommige omstandigheden veelvuldig als voeder gebruikt wordt en welker bestanddeelen niet sterk variëeren, tot basis, dan zouden wij b. jr. kunnen zeggen: „de waarde van 100 KG. lijnkoeken is gelijk aan 152 eenheden," wanneer wij namelijk 100 KG. rogge gelijk stellen met 100 eenheden, of wel: „152 KG. rogge hebben dezelfde voedingswaarde als 100 KG. middelsoort lijnkoeken." Kosten b. v. de 100 KG. rogge f 8, dan mag ik voor 100 KG. lijnkoeken niet veel meer dan f 12 betalen; en is eerstgenoemde goedkooper, , natuurlijk ook in evenredigheid minder. Een andere maatstaf is het hooi een voedingsmiddel, dat veel meer algemeen verspreid, maar welks gemiddelde waarde veel tnoeielijker te bepalen is. Stel 100 KG. hooi van middelsoort kwaliteit = 100, dan hebben 100 KG. middelsoort lijnkoeken een waarde van 250. Betaalt men voor 1000 KG. middelsoort hooi f 45, dan zijn 100 KG. lijnkoeken f 11.70 waard. Nemen wij nu deze getallen, waarbij voedingsmiddelen zelf de waarde-eenheden vormen, aan, dan nemen wij de varieërende marktprijzen daarbij niet in aanmerking, en kan men in ieder bijzonder geval de berekening verder zelf maken. Uit deze waardebepaling volgt nu een eenigszins geringere gebruikswaarde der lijnkoeken, dan men volgens hunne gewone handelswaarde wel zou hebben verondersteld. De als basis aangenomen prijzen voor rogge en hooi zijn volstrekt niet buitengewoon laag, en toch komt men daardoor tot een prijs voor de lijnkoeken, waarvoor men die, zelfs in een veel slechter kwaliteit, bijna nimmer koopen kan; want f 15 en niet f 12 schijnt hier te lande zoowat de gemiddelde prijs der lijnkoeken te zijn. Dit gemis aan overeenstemming kan slechts gedeeltelijk worden verklaard door de omstandigheid, dat zooals wij reeds vroeger opmerkten aan de lijnkoeken, behalve hunne voedingswaarde, ook nog een bijzondere waarde „als geneesmiddel" wordt toegekend, die vooral aan den dag komt, wanneer men raapkoeken met lijnkoeken vergelijkt. Raapkoeken bevatten gemiddeld 2 pCt. meer eiwitstof, een voordeel dat ter nauwernood tegen het geringer gehalte aan koolhydraten opweegt. Ook kan men volstrekt niet beweren dat raapkoeken minder gemakkelijk te verteren zijn, ten minste niet op grond van vergelijkende proeven omtrent de verteerbaarheid. Maar behalve den fijneren smaak, dien de daarmede verkregen zuivelproducten hebben, bezitten de lijnkoeken nog dit voordeel, dat de dieren grootere hoeveelheden daarvan kunnen verdragen, zonder dat zij daarvan stoornis in de spijsverteringsorganen ondervinden, ja, dat het gebruik daarvan dergelijke ongesteldheden dier organen zelfs voorkomt. Hoe groot nu deze zoogenaamde waarde „als geneesmiddel" der lijnkoeken is, houden wij voor zeer moeielijk te bepalen; maar niettemin zouden wij zeer beslist durven beweren, dat de lijnkoeken hier te lande gewoonlijk nog boven hunne gezamenlijke waarde worden betaald. Een nauwkeurige bepaling van den prijs naar de volkshuishoudkundige regelen van vraag en aanbod, kan men natuurlijk eerst dan verwachten, wanneer deze met een juiste beoordeeling der daarop betrekking hebbende omstandigheden worden toegepast, wat echter ten opzichte der lijnkoeken in Nederland volstrekt het geval niet is. De lijnkoek-consumenten zijn in de eerste plaats landbouwers, die hun vee uitsluitend voor de zuivelbereiding houden, daar over 't algemeen de runderen als last- of trekdieren hier te lande een zeer ondergeschikte rol spelen. Lijnkoeken zijn derhalve een zeer geschikt voedsel voor het doel, dat de landbouwers met het gebruik daarvan beoogen. De meeste hollandsche melkerijen verkeeren daarenboven in een tamelijk bloeienden staat, zoodat de koopers der lijnkoeken niet zoo heel erg op den prijs zien, daar zij, zelfs bij hooge prijzéu , toch nog goede rekening maken. Bovendien hebben verreweg het grootste aantal landbouwers veel te weinig begrip van de grondbeginselen der voedingsleer, dan dat zij in staat zouden zijn om een geschikt surrogaat te vinden. In één woord: onkunde zoowel als zorgeloosheid in het beheer werken samen om de vraag naar lijnkoeken eerder te doen toe• nemen dan te doen verminderen, en daardoor kan de prijs ook niet tot op zijn natuurlijke hoogte worden teruggebracht. Een volgende keer hopen wij de surrogaten te bespreken, die voor lijnkoeken het best te gebruiken zijn. Wageningen, 1878. ADOLF MAYER.
---

