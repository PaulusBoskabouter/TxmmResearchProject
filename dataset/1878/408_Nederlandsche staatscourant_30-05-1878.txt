OFFICIEEL GEDEELTE.
Bij Koninklijk besluit van 27 Mei 1878 , n°. 12, is J. A. Bevort., thans commies verificateur der eerste kategorie voor de active dienst der directe belastingen , invoerregten en accijnsen te Zutphen , benoemd tot ontvanger der gemelde middelen te Dinxperlo. Bij Koninklijk besluit van den 27sten Mei 1878, n°. 14, is de heer W. C. Koomans, civiel en bouwkundig ingenieur , met ingang van 1 September e. k. benoemd tot leeraar in de geniewetenschappen bij de Koninklijke Militaire Akademie, met name in de burgerlijke en schoóne bouwkunde en het bouwkundig teekenen.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden , dat in den loop der maand Julij e. k. gelegenheid tfal worden gegeven tot het afleggen der examens, vermeld in art. 111> der wet van 1 Junij 1865 ( Staatsblad n°. 59), ter verkrijging van acten van bevoegdheid als vroedvrouw. Zij zullen worden afgenomen te Utrecht. Zij , die tot die examens wenschen te worden toegelaten, worden uitgenoodigd daarvan vóór 25 Junij e. k. schriftelijk opgave te doen aan den inspecteur voor het geneeskundig Staatstoezigt voor de provinciën Gelderland en Utrecht (den lieer H. L. Verspijck) te Utrecht, en bij het verzoek om toelating het bewijs over te leggen , dat zij als leerlingen in de verloskunde bij eenen geneeskundigen inspecteur zijn ingeschreven . onder de voorwaarden , vastgesteld bij Koninklijk besluit van 19 Mei 1866 , n°. 44 , en minstens tien gewone verlossingen in tegenwoordigheid van eenen verloskundige of van eene vroedvrouw hebben verrigt. 's Gravenhage, 22 Mei 1878. Voor den Minister, De Secretaris-Generaal, Hubeecht. De Minister van Binnenlandsche Zaken brengt ter kennis van belanghebbenden, dat in den loop van de maand Julij e. k. gelegenheid zal gegeven worden tot het afleggen der examens, vermeld in art. 7 deiwet van 1 Junij 1865 ( Staatsblad n°. 59), ter verkrijging van acten van bevoegdheid als leerling-apotheker (apothekers-bedien de). Zij zullen worden afgenomen te Middelburg. Zij, die tot die examens wenschen te worden toegelaten, worden uitgenoodigd daarvan vóór 25 Junij e. k. schriftelijk opgave doen aan den inspecteur voor het geneeskundig Staatstoezigt voor Zeeland (dr. A. Fokker) te Middelburg. 's Gravenhage, 22] Mei 1878. Voor den Minister, De Secretaris-Generaai, Hubeecht. De Minister van Binnenlandsche Zaken; Brengt ter kennis van belanghebbenden, dat de Commissie, belast met het afnemen van de praktische examens van hulp-apotheker, vermeld in art. 5 der wet van 8 Julij 1874 (Staatsblad n°. 97), zal zitting houden op Maandag 3 Junij e. k. en volgende dagen te Leiden. 's Gravenhage , 16 Mei 1878. Yoor den Minister, De Secretaris-Generaal, Hubrecht.
---

MINISTERIE VAN OORLOG.
iJe gewone audientie van den Minister van Oorlog zal op Donderdag, 30 Mei aanstaande , niet plaats hebben.
---

MINISTERIE VAN WATERSTAAT, HANDEL EN NIJVERHEID.
De audientie van den Minister van Waterstaat, Handel en Nijverheid zal aanstaanden Donderdag, 30 Mei, niet plaats hebben.
---

MINISTERIE VAN KOLONIEN.
\ oor de post- en telegraaphdienst in Nederlandsch Indie wordt verlangd een adjunct-inspecteur. Deskundigen, genegen zich op den voet en met de voordeelen en
verpligtingen omschreven in het hieronder volgend Koninklijk besluit van 30 October 1877 , n°. 11 , als zoodanig aan de dienst in Nederlandsch Indie te verbinden , kunnen zich tot en met 20 Junij 1878, tot het deelnemen aan een vergelijkend examen, bij gezegeld request tot het Departement van Koloniën wenden , onder overlegging van : a. een bewijs van zedelijk gedrag, afgegeven nè. dagteekening dezer bekendmaking, door burgemeester en wethouders der gemeente van inwoning van den belanghebbende ; b. een door den Commissaris des Konings in de betrokken provincie afgegeven certificaat van voldoening aan de wet op de nationale militie. De gegadigden behooren zich te 's Gravenhage op nader aan hen op te geven tijd te onderwerpen aan een examen , waarvan het programma hieronder wordt medegedeeld, af te nemen door eene door den Minister van Staat, Minister van Koloniën , te benoemen commissie. Bij hun request behooren de belanghebbenden uitdrukkelijk op te geven , of zij ingevolge artikel 2 van het Koninklijk besluit van 30 October 1877, n°. 11 , het examen in de vakken vermeld sub e , r,s, en t van programma C, nader in Indie wensche» af te leggen ; wordende hun voor dat geval herinnerd, dat bedoeld gedeelte van het examen binnen een jaar nè, hunne aankomst in Indie, daar te lande door hen zal moeten zijn afgelegd , willen zij voor bevordering tot hoogeren rang in aanmerking komen. Aan de betrekking van adjunct-inspecteur bij de post- en telegraaphdienst in Nederlandsch Indie is verbonden eene jaarwedde van f 6000 (zes duizend gulden). Aan de hoogere rangen bij voormelde dienst zijn de navolgende inkomsten verbonden : aan dien van inspecteur der 2de klasse, eene jaarwedde van f 7200 (zeven duizend twee honderd gulden ), met eene twee- en eene driejaarlijksche verhooging van f 1200 (een duizend tweehonderd gulden) 'sjaars, tot dat eene maximum-jaarwedde van f 9600 (negen duizend zes honderd gulden) zal zijn bereikt; aan dien van inspecteur der 1ste klasse, eene jaarwedde van f 9600 (negen duizend zes honderd gulden) , met gelijke verhoogingen als voren, tot dat eene maximum-jaarwedde van f 12,000 (twaalf duizend gulden) zal zijn bereikt; aan dien van hoofdinspecteur, chef van de post-en telegraaphdienst, eene jaarwedde van f 14,400 (veertien duizend vier honderd gulden), met gelijke verhoogingen als voren, tot dat eene maximum-jaarwedde van f 16,800 (zestien duizend acht honderd gulden) zal zijn bereikt. De ambtenaren bij de post- en telegraaphdienst in Nederlandsch Indie worden in alle opzigten beschouwd als burgerlijke ambtenaren, weshalve op hen van toepassing zijn de daar te lande bestaande of nader vast te stellen reglementen op de burgerlijke pensioenen en het weduwen- en weezenfonds van burgerlijke ambtenaren in Nederlandsch Indie, waardoor het uitzigt bestaat op pensioen nè volbragten diensttijd , en ook voor hunne weduwen en kinderen, ingeval zij dezen , bij hun overlijden, mogten nalaten; een en ander overeenkomstig de nu of later van kracht zijnde bepalingen. De ter zake op alle ambtenaren in Nederlandsch Indie rustende verpligtingen, kunnen de belanghebbenden bij het Departement van Koloniën vernemen. Hij die in aanmerking komt voor de betrekking van adjunctinspecteur bij de post- en telegraaphdienst in Nederlandsch Indie , wordt vóóraf onderworpen aan een geneeskundig onderzoek van wege den inspecteur van de geneeskundige dienst der landmagt, opdat blijke dat hij is van een gezond ligchaamsgestel en vrij van voor de burgerlijke dienst in Nederlandsch Indie hinderlijke gebreken. 's Gravenhage , den 17den Mei 1878. De Minister van Staat, Minister van Koloniën, Voor den Minister, De Secretaris-Generaal, E. van Alphen.
30 October 1877, n°. 11. Wij W IL L E M III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg , enz. , enz. r enz. Overwegende: dat, ingevolge art. 7 en de laatste alinea van art. 10 van de bij Ons besluit van 10 September 1864, n°. 47 (Nederlandsch Staatsblad n°. 93, Indisch Staatsblad n°. 194), vastgestelde verordening op het benoemen van ambtenaren bij den burgerlijken dienst in Nederlandsch Indie, door Ons worden geregeld de bijzondere voorwaarden van benoembaarheid tot — en de voordeelen en verpligtingen verbonden aan het
ter beschikking stellen van den Gouverneur-Generaal van Nederiandsch Indie van personen bestemd tot het vervullen van — bepaalde ambten of bedieningen ; dat het, in verband met de tot stand gekomen zamensmelting van de post- en telegraapdiensten in Nederiandsch Indie, noodzakelijk is over te gaan tot de voormelde regeling , voor zooveel betreft de ambtenaren bij den vereenigden dienst; Gezien Ons besluit van 10 Januarij 1873 , n°. 17 ( Indisch Staastblad n°. 53), houdende bepalingen op de benoembaarheid tot technisch ambtenaar bij den telegraaphdienst in Nederiandsch Indie, gewijzigd bij dat van 26 Februarij 1875, n°. 2 ( Indisch Staatsblad n°. 123); Op de voordragt van Onzen Minister van Koloniën van 26 October 1877, lit. A 3 , n\ 1; Hebben goedgevonden en verstaan , met intrekking van Onze beide laatstvermelde besluiten , te bepalen : Artikel 1. Bij den post- en telegraaphdienst in Nederiandsch Indie zijn benoembaar a tot commies der 3de klasse , zij die hebben afgelegd een examen overeenkomstig het bij dit besluit sub lit. A gevoegde programma; b tot commies der 2de klasse en de daaropvolgende hoogere rangen beneden dien van adjunct-inspecteur , zij die hebben afgelegd een examen overeenkomstig het bij dit besluit sub lit. B gevoegde programma; c tot adjunct-inspecteur en de daaropvolgende hoogere rangen , zij die hebben afgelegd een examen overeenkomstig het bij dit besluit sub lit. C gevoegde programma. Artikel 2. Het in Nederland volgens programma's B en C af te leggen examen wordt voor hen die dit verlangen gesplitst in twee gedeelten, in dier voege dat het examen in de vakken genoemd onder litt. d , l , m en n van programma B , en litt. e, r , s en t van programma C, nader in Indie, binnen een door den Gouverneur-Generaal te bepalen termijn , moet worden afgelegd, willen de betrokkenen voor bevordering tot eenen hoogeren rang in aanmerking komen. Artikel 3. De com missiën tot het afnemen van de voormelde examens worden benoemd: in Nederland , door Onzen Minister van Koloniën ; in Nederiandsch Indie, volgens voorschriften uit te vaardigen door den Gouverneur Generaal. Artikel 4. Van het af leggen der in artikel 1 bedoelde examens zijn vrijgesteld: 1°. voor zoover betreft de vakken genoemd onder litt. a tot en met ƒ van programma A, litt. a, b, c en e tot en met h van programma B , en litt. a tot en met d en ƒ tot en met m , van programma C : a zij, die het examen als adelborst der 1ste klasse of het examen als officier der landmagt, na volbragte opleiding aan het Koninklijk Instituut voor de Marine of aan de Koninklijke Militaire Akademie, of wel het examen van officier van gezondheid of bij den pharmaceutischen dienst met Voldoenden uitslag hebben afgelegd; b zij, die liet getuigschrift van voldoend afgelegd eind-examen eener hoogere burgerschool met vijfjarigen cursus, landbouw- of polytechnische school in Nederland of een daarmede overeenstemmend getuigschrift in Nederiandsch Indie hebben verkregen; 2°. voor zoover betreft de vakken genoemd onder lit. a tot en met g en l van programma A , zij die in Nederland den rang vim telegraphist der derde klasse of een hoogeren rang bij den Rijkstelegraaph' bekleeden of bekleed hebben, of wel liet voor die rangen gevorderde examen met goeden uitslag hebben afgelegd; 3°. voor zoover betreft de vakken genoemd onder lit. a tot en met c, «tot en met k en o van programma B . zij die in Nederland den rang van telegraphist der tweede klasse of een hoogeren rang bij den Rijkstelegraaph bekleeden of beldeed hebben, of wel het voor die rangen gevorderde examen met voldoenden uitslag hebben afgelegd; 4°. voor zoover betreft de vakken , genoemd onder litt. a tot en met d en Z 1 tot en met g van programma C, zij die in Nederland de betrekking van lijninspecteur bij den Rijkstelegraaph bekleeden of bekleed hebben.
Andere dan de hiervoren genoemde personen, die in het bezit zijn van een diploma van bekwaamheid in één of meer der in de programma's A , B en C genoemde vakken , hunnen door de commissien voor het afleggen van het examen in die vakken worden vrijgesteld. Artikel 5. Zij, die bij het in werking treden van dit besluit, bij den post- en telegraaphdienst één der in artikel 1 genoemde rangen bekleeden of bekleed hebben, of wel het daarvoor bij Ons besluit van 10 Januarij 1873, n°. 17 (Indisch Staatsblad n°. 53), gewijzigd bij dat van 26 Februarij 1875, n°. 2 (Indisch Staatsblad n°. 123), voorgeschreven examen hebben afgelegd, worden beschouwd voldaan te hebben aan het examen bij artikel 1 gevorderd voor den rang dien zij bekleeden of bekleed hebben, of wel waarvoor zij overeenkomstig Onze voormelde besluiten examen hebben afgelegd. Artikel 6. Naar gelang van de behoefte wordt door Onzen Minister van Koloniën het vereischte personeel voor den post- en telegraaphdienst in Neierlandsch Indie ter beschikking gesteld van den Gouverneur-Generaal. Artikel 7. Aan de uitzending uit Nederland zijn, behalve overtogt naar Batavia als gouvernements-passagier der eerste klasse, nog verbonden de volgende voordeelen: 1°. voor een inspecteur of adjunct-inspecteur; a. eene voorloopige bezoldiging van f 150 ( honderd vijftig gulden) 's maands; b. eene gratificatie voor uitrusting, ten bedrage van f 2500 (twee duizend vijf honderd gulden); 2°. voor een commies der eerste of der tweede klasse: a. eene voorloopige bezoldiging van f 100 [honderdgulden) 's maands; b. eene gratificatie voor uitrusting, ten bedrage van f 800 (acht honderd gulden); 3°. voor een commies der derde klasse: a. eene voorloopige bezoldiging van f 60 (zestig gulden) 's maands; b. eene gratificatie voor uitrusting, ten bedrage van f 500 (vijf honderd gulden). Op de voormelde voorloopige bezoldigingen (die ingaan met.den dag van inscheping naar Batavia, en voortduren tot den dag, waarop het activiteitstractement in Indie, volgens de deswege bestaande bepalingen , gerekend wordt aan te vangen) wordt, overeenkomstig Ons besluit van 7 April 1873, n°. 36 (Indisch Staatsblad n°. 100), in Nederland een voorschot van hoogstens twee maanden verstrekt. Artikel 8. Het door Onzen Minister van Koloniën voor den post- en telegraaphdienst in Nederiandsch Indie ter beschikking van den Gouverneur-Generaal te stellen personeel verbindt zich schriftelijk tot de I
onverwijlde teruggave aan 's lands kas in Nederiandsch Indie van alle ! gelden , welke aan of ten behoeve van dat personeel zullen zijn voldaan , zoo wegens kosten van opleiding voor den dienst in Nederiandsch Indie, indien daarvoor uit 'slands kas is bijgedragen, als ter zake van gratificatie voor uitrusting en van overtogt naar Batavia, bijaldien het binnen den tijd van vijf jaren na zijne aankomst op Java, anders dan ten gevolge van wel bewezen ziels- of ligchaamsgebreken, buiten eigen toedoen ontstaan, uit 's lands dienst wordt ontslagen. Artikel 9. De bepalingen van dit besluit treden in werking met de afkondiging in Nederland door plaatsing in de Nederlandsche Staatscourant, en in Nederiandsch Indie door opneming in het Staatsblad van Nederiandsch Indie. Onze Minister van Koloniën is belast met de uitvoering van dit besluit, dat met de daarbij behoorende programma's in afschrift zal worden gezonden aan Onzen Minister van Finantien, en zonder die programma's aan de Algemeene Rekenkamer. 's Gravenhage, den 30sten October 1877. WILLEM. De Minister van Koloniën, F. Alting Mees. C. PROGRAMMA van examen, ter verkrijging van de betrekking van adjunct-inspecteur en de daaropvolgende hoogere rangen bij den post- en telegraaphdienst in Nederiandsch Indie, bedoeld bij § c van art. 1 der verordening op de benoembaarheid tot ambtenaar bij dien dienst, vastgesteld bij Koninklijk besluit van 30 October 1877, n°. 11. Schriftelijk, en voor zooveel noodig mondeling, worden blijken gegeven van voldoende bekwaamheid in de navolgende vakken. a. De Nederlandsche taal. Zoowel bij het schriftelijk als bij het mondeling examen heeft de candidaat te toonen, dat hij bij grondige kennis van de Nederlandsche taal en van hare spelling, spraakkunst en stijl, vaardigheid bezit om zich naauwkeurig en duidelijk in beschaafd Nederiandsch uit te drukken. b. De Engelsche'taal. c. De Fransche taal. d. De Hoogduitsche taal. Uit schriftelijke opstellen over eenig opgegeven onderwerp moet blijken, dat de candidaat zich, zonder grove fouten tegen de regelen der spraakkunst, van de sub b , c en d genoemde talen bedienen kan. Bij het mondeling onderzoek wordt geëischt, dat de candidaat zich in de vreemde taal redelijk wete uit te drukken en van de toepassing der taalregels behoorlijk rekenschap wete te geven. e. De beginselen der Maleische taal. Dezelfde eischen als bij programma B (1) zijn gesteld. f. De wiskunde. In de rekenkunde en gewone stelkuust behoort de candidaat voldoende kennis en oefening te bezitten om met vaardigheid en oordeel de onderscheidene leerwijzen toe te passen op vraagstukken die zonder zoogenaamde kunstgrepen kunnen worden opgelost. Hij behoort de door hem toegepaste leerwijze te kunnen verklaren en zijne berekening, wanneer slechts eene benadering mogelijk is of verlangd wordt, naar den vereischten graad van naauwkeurigheid te kunnen inrigten. Oefening in het gebruik van logaritlimen wordt inzonderheid vereischt. De reken- en meetkunstige reeksen, de beginselen van de leer der rekenkunstige reeksen van hoogere orde, de onbepaalde en exponentiele vergelijkingen en het binomium van Newton worden geacht nog tot de gewone stelkunst te behooren. De in de meetkunde gevorderde kennis strekt zich uit tot de inhoudsvinding van de veel vla kkige ligchamen , van den cylinder, den kegel en den bol, de goniometrische eigenschappen van den bolvormigen driehoek en de leerstukken van de meetkunde der ruimte en van het platte vlak, die hieraan voorafgaan. Tot de goniometrie en trigonometrie worden geacht te behooren de oplossing van eenvoudige goniometrische vergelijkingen en de toepassing der vlakke trigonometrie op eenvoudige vraagstukken der werkdadige meetkunde.
g. De beginselen der theoretische en toegepaste mechanica en van de kennis van werktuigen. Door theoretische en toegepaste mechanica is te verstaan de kennis der wetten van het evenwigt en de beweging van vaste ligchamen , vloeistoffen en gassen en van hare toepassing op werktuigen. De candidaat behoort de evenwigtsvergelijking te kunnen opmaken van de enkelvoudige en van eenige zamengestelde werktuigen (windas, takel, bok) met inachtneming der wrijving, en het beginsel der virtuele snelheden te kunnen toepassen op het evenwigt van werktuigen zonder wrijving. Hij behoort bekend te zijn met de leer der koppels, van het zwaartepunt en van de stabiliteit. De wetten der beweging van vaste ligchamen , hierboven vermeld, omvatten die der eenparig versnelde beweging, de algemeene eigenschappen der kromlijnige beweging (middelpuntvliedende kracht), de wetten van den slinger , de beweging om eene vaste as, de botsing en de leer van het behoud van arbeidsvermogen. De leer van het evenwigt bepaalt zich tot de wetten der drukking van vloeistoffen en gassen tegen de wanden der vaten, waarin zij besloten zijn, en op ingedompelde ligchamen, en tot die van de uitstrooming door naauwe openingen. Ten aanzien der kennis van werktuigen wordt geëischt, dat de candidaat bekend zij met de voornaamste mechanische hulpmiddelen tot het overbrengen en veranderen van beweging en met enkele der voornaamste werktuigen , welke dienen om de beweegkracht van wind, water en stoom aan te wenden. li. De beginselen der scheikunde. Het examen in de scheikunde omvat de anorganische scheikunde en de hoofdpunten der organische. (1) Het hier bedoelde gedeelte van programma B luidt: De candidaat dient een niet te moeijelijk stuk in proza vaardig ul * het Maleisch in het Nederiandsch te kunnen vertalen , en blijk te geven van eenige geoefendheid om zich iu de Maleische taal uit te drukken, door het schriftelijk vertalen van eenige gemakkelijke volzinnen uit het Nederiandsch in het Maleisch met Latijnsche karakters.
De candidaat is vrij in keus tusschen de oude en nieuwe voorstellingswijze van scheikundige verbindingen. i. De natuurkunde , voornamelijk de wetten der electriciteit en van het magnetisme en van hare toepassing op het gebied der telegraphie. Dit examen omvat in het algemeen de proefondervindelijke natuurkunde en de belangrijkste toepassingen , die in het dagelijkseh leven en de nijverheid voorkomen. De candidaat behoort bekend te zijn met de voornaamste natuur kundige methoden, welke dienen tot het opsporen der natuurwetten en tot de bepaling der standvastige grootheden, en de wiskundige uitdrukking dier wetten te kunnen toepassen op eenvoudige vraagstukken. Meer uitvoerig en in bijzonderheden zullen bij het examen behandeld worden de wetten der electriciteit en van het magnetisme, en de candidaat zal moeten toonen met die wetten geheel vertrouwd te zijn en die op het gebied der telegraphie , ook in niet dagelijks voorkomende gevallen , te kunnen toepassen. k. De aardrijkskunde. Het examen omvat de natuurkundige aardrijksbeschrijving , waartoe gerekend wordt te behooren de kennis van klimaten, zeestroomingen , heerschende winden, en van de verspreiding van planten , dieren en menschenrassen over de oppervlakte der aarde. Verder een algemeen overzigt van de staatkundige verdeeling van den aardbol, de grenzen en de natuurlijke gesteldheid, de staatsregeling, de nijverheid, de handelsbetrekkingen der voornaamste staten , vooral uitvoerig ten aanzien van Nederland en zijne overzeesche bezittingen. I. De kosmographie. Het examen in dit vak strekt zich uit over de gedaante en de afmetingen der aarde, de wijze waarop deze bepaald worden, de plaats bepaling op hare oppervlakte en aan den hemel, de verschijnselen ontstaande door de asbeweging der aarde , door de beweging zoowel van de aarde als van de andere planeten om de zon en door de beweging der wachters, de bewegingswetten en de algemeene aantrekkingskracht , eenige kennis van de kometen, alsmede van de vaste sterren, voor zooveel betreft de bepaling van haren afstand en hare eigen beweging, de nevelvlekken en den melkweg. m. Het hand- en regtlijnig teekenen. De candidaat moet eenige ervarenheid bezitten zoowel in het schetsen en schaduwen met krijt van eenige eenvoudige ligchamen of van een ornament in gips naar de natuur, als in het schetsen van een kop naar een voorbeeld. Zijne geoefendheid in het gebruik van de gereedschappen, die bij het regtlijnig teekenen te pas komen, behoort te blijken uit het met zorg uitwerken van eene meetkunstige constructie. De candidaat kan bovendien behoorlijk gewaarmerkte teekeningen bij het examen vertoonen. n. De geschiedenis der telegraphie. Hieronder wordt verstaan de kennis van de geschiedenis der telegraphie in het algemeen, van de opvolgende wijzen van constructie der telegraphen en van de uitvindingen op het gebied der telegraphie tot op den tegenwoordigen tijd. o. De kennis der op den aardbol bestaande telegraphen. Yan den candidaat wordt verlangd, dat hij bekend zij met de rigting, onderlinge aansluiting, constructie en technische inrigting der voornaamste voor het internationaal verkeer bestaande telegraphen. p. De kennis en berekening der werking van telegraaphtoestellen, -instrumenten en -lijnen en het opsporen van gebreken aan telegraaphtoestellen en -lijnen. üit schriftelijke berekeningen en mondeling onderzoek behoort te blijken dat de candidaat volkomen bekend is met — en gebruik weet te maken van — alle telegraaphtoestellen en instrumenten, zoowel onder dagelijksche omstandigheden, als onder bijzondere invloeden en in bijzondere toestanden. Hij behoort vaardigheid te toonen in het bepalen van de electromotorische kracht en den wederstand der batterijen , van den wederstand van telegraaph draden, toestelomwindingen enz.. van storingen en afleidingen op de lijnen, zoowel boven als onder den grond en onder water, en in het opsporen der gebreken aan toestellen , enz. q. De kennis der verrigtingen bij — en van het materieel voor — den aanleg van telegraaphlijnen boven en onder den grond en onder water. Behalve hetgeen volgens programma B (2) wordt gevorderd, wordt van den candidaat ook vereischt bekendheid met hetgeen bij het leggen en herstellen van lijnen onder water moet verrigt en in acht genomen worden. r. De kennis van de regeling van het brievenvervoer in Nederlandsch Indie, van de postverdragen met het buitenland en van de wijze van behandeling en verzending der postcorrespondentie met Nederland en het buitenland. Van den candidaat wordt verlangd, dat hij volkomen vertrouwd zij met de regeling van de postcorrespondentie, zoo svel binnen Nederlandsch Indie als met het buitenland, en met de verschillende verdragen die omtrent de buitenlandsche correspondentie zijn gesloten. s. De kennis der algemeene bepalingen en der bijzondere technische en administrative voorschriften voor den post- en telegraaphdienst in Nederlandsch Indie. Dezelfde eischen als bij programma B (3) zijn gesteld. t. De kennis van de staatsinstellingen van Nederlandsch Indie. (2) Het hier bedoelde gedeelte van programma B luidt: Uit een mondeling en ,, zoo dit gevorderd wordt, praktisch onderzoek behoort te blijken dat de candidaat bekend is met hetgeen bij het aanleggen en herstellen van telegraaphlijnen , zoowel boven als onder tien grond , moet worden in acht genomen. (3) Het hier bedoelde gedeeilte van programma B luidt: De candidaat zal volkomen vertrouwd moeten zijn met alle reglementen en bepalingen betreffende den post en telegraaphdienst in -Nederlandsch Indie.
Bij het examen in dit vak wordt vereischt bekendheid met de voornaamste bepalingen van het Regeringsreglement, met de overige organieke wetten en algemeene verordeningen uit de Grondwet en het Regeringsreglement voortvloeiende, en met de voornaamste bepalingen betreffende de verschillende takken van administratie, in het bijzonder ook met de wetten en verordeningen betreffende de comptabiliteit. Behoort bij Koninklijk besluit van 30 October 1877, n°. 11. Mij bekend, De Minister van Koloniën, F. Alting Mees.
---

