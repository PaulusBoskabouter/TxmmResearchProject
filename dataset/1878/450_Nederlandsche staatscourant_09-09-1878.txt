OFFICIEEL GEDEELTE. (Staatsblad no. 132.) BESLUIT van den 28sten Augustus 1878, tot wijziging van een gedeelte van den loop der linien van toezigt in de provincie Zeeland.
Wij WILLEM III, bij de gratie Gods, Koning dek Nederlanden , Prins van Oranje-Nassau, Groot-Hertog van Luxemburg , enz., enz., enz. Op de voordragt van Onzen Minister van Financien, van 11 Julij 1878, n°. 54, Invoerregten en Accijnsen; Den Raad van State gehoord (advies van 6 Augustus 1878 , n°. 8); Gezien het nader rapport van Onzen voornoemden Minister, van 22 Augustus 1878, n°. 50, Invoerregten en Accijnsen; Gelet op de artt. 162 en 177 der algemeene wet van 26 Augustus 1822 ( Staatsblad n°. 38); Herzien de Koninklijke besluiten van 27 November 1822 {Staatsblad n°. 48), 8 Februari] 1831 {Staatsblad n°. 4), 6 Julij 1835 ( Staatsblad n\ 22), 12 Junij 1839 (Staatsblad n°. 22), 1 Maart 1853 (Staatsblad n°. 13), 8 Junij 1859 (Staatsblad n°. 56), 27 September 1865 (Staatsblad n°. 116) en 15 April 1876 (Staatsblad n°. 58); Hebben goedgevonden en verstaan: Artikel 1. De aanwijzing in art. 1 van het Koninklijk besluit van 27 November 1822 (Staatsblad n°. 48) van de linie van toezigt aan de zeezijde in Zeeland, van Gapinge tot aan den Torenpolder dijk (23ste en 24ste zinsneden van genoemd artikel), wordt vervangen door het volgende: » Van daar langs de boorden van de Gapingsche Sprink , loopende van het dorp Gapinge tot aan den Veerschen Watergang , verder in noordelijke rigting langs dien Watergang tot daar waar deze nabij Veere zich vereenigt met den Vrouwenpolder Watergang, zoodanig dat genoemde Sprink- en Veersche Watergang buiten het terrein van toezigt vallen, voorts in eene regte lijn noordwaarts loopende tot aan den zuidoostelijken hoek van den Kattepólder, van daar in eene regte lijn het Veergat kruissende, tot aan de zuidelijke punt van den Kamperlandschen Veerdam , dezen veerdam volgende , en verder langs den zuidwestelijken hoek van den zeedijk van den Onrustpolder , den zuidelijken zeedijk van dien polder en van den Jacobapolder tot aan de sluis van den Heer janspolder nabij het Kamperlandsche Veer, van die sluis in eene regte lijn dwars door den Heer janspolder tot aan de buurtschap genaamd het Oude Kamperlandsche Veer; voorts langs den Aarden of Kamperlandschen weg, dwars door den Kamperlandschen polder , bezuiden het bosch van den heer vader tot aan den Torenpolderdijk." Artikel 2. De twee laatste zinsneden van art. 2, litt. b, van het Ko- | ninklijk besluit van 6 Julij 1835 (Staatsblad n°. 22) worden vervangen door de volgende: » Yan daar loopt de linie links langs gezegden postweg door de Noord Craijert en de Jacobpolders en over den Oostveerdam tot aan het Sloe. Van het einde van den genoemden Oostveerdam loopt de linie in eene regte lijn op den Westveerdam en langs dien Westveerdam en den postweg (latende de Suzanna- en de Nieuwerkerkepolders ter regteren de Rapenburg sche , de Oude St. Joostlandsche en de Middelburg sche polders ter linkerhand) tot dü&r waar de genoemde postweg in den Middelburgschen polder afdaalt; verder in eene regte lijn langs den postweg (welke postweg nogtans van Middelburg tot Goes geheel buiten het onvrij terrein blijft) tot aan den paal op den Molendijk, gelegen tusschen den Middelburg schen polder en den Molenpolder; van dien paal loopt de linie in eene regte lijn naar den paal staande op den voormaligen kapitalen zeedijk van Walcheren, tusschen het Stadspoldertje en het Galgenpoldertje , voorts langs den gemelden kapitalen zeedijk, het Galgenpoldertje en den Welzingschen polder ter linkerhand latende, tot aan den Schroeweg, wijders westwaarts langs den Schroeweg tot aan den tweesprong van gemelden weg; voorts dien weg zuidoost- en westwaarts volgende over den Welzingschen Watergang tot aan den Zuidweg , en verder zuidoostwaarts tot aan het Polderwegje. Verder loopt de linie langs dat polderwegje tot aan de brug over den Zuid- Watering schen Watergang , en wijders in zuidelijke rigting langs de boorden van dien watergang tot aan de rivier de Westerschelde , zoodanig dat de genoemde watergang met haren binnenboezem buiten het onvrij terrein valt. Van daar loopt de linie westwaarts langs de boorden van die rivier , de dijken , kaaijen en muren volgende tot aan de sluis van den Middelburg-Vlissingschen Watergung , zoodanig dat de buitenboezem van den Zuid- Watering schen Watergang, de buitenhaven of voorhaven van het kanaal van Walcheren, de Ooster- of- Dokhaven, de Wester- of Koopmanshaven tot aan de sluis en de beursbrug te Vlissingen, benevens de buitenboezem van den Middelburg-Vlissingschen Watergang 111 het terrein van toezigt vallen.
De linie loopt vervolgens langs de boorden van den laatstgenoemden watergang, denzelven ter regterzijde latende (zoodanig dat de binnenboezem en de watergang buiten het terrein van toezigt vallen) tot aan den West Souburgschen Zandweg , alwaar zij zich vereenigt met die vastgesteld bij Koninklijk besluit van 27 November 1822 (Staatsblad n°. 48)." Onze Minister van Financien is belast met de uitvoering van dit besluit, dat in het Staatsblad zal worden geplaatst, en waarvan afschrift zal worden gezonden aan den Raad van State. Het Loo, den 28sten Augustus 1878. WILLEM. Be Minister van Financien, Gleichman. Uitgegeven den zesden September 1878. De Minister van Justitie, H. J. Smidt. Bij Koninklijk besluit van 6 September 1878, n°. 6, zijn benoemd: A. Noorderbroek, tot burgemeester van Gorinchem, met ingang van 10 September e. k.; en mr. J. Witteveen, tot burgemeester van Kollumerland en NieuwKruisland, met ingang van 14 September e. k. Bij Koninklijk besluit van den 6den September 1878, n°. 19, zijn bij het wapen der artillerie benoemd tot lsten luitenant: bij het 1ste regement veld artillerie, de 2de luitenants jhr. A. J. B. Six en jhr. J. Ortt, beiden van het corps ; bij de Iste afdeeling vesting-artillerie, de 2de luitenants P. G. L. baron Quarles de Quarles en G. A. de Jong, van die afdeeling; bij de Ilde afdeeling vesting-artillerie, de 2de luitenant C. H. A. R. Schuurman, van die afdeeling ; bij de Vde afdeeling vesting-artillerie, de 2de luitenant J. J. A. F. Kannemans , van die afdeeling; bij de Vide afdeeling vesting-artillerie, de 2de luitenants D. H. van der Poel, van het 1ste regement veld-artillerie, en J. L. Vogel, van het corps pontonniers; bij de Vilde afdeeling vesting-artillerie, de 2de luitenants K. D. Punt, van het 1ste regement veld-artillerie, en H. F. van Gennep, van de afdeeling; bij de VlIIste afdeeling vesting-artillerie, de 2de luitenant A. W. J. J. baron van Nagell, van het regement rijdende artillerie; bij de torpedo-compagnie, de 2de luitenant L. de Bruyn , van die compagnie. Bij Koninklijk besluit van den 6den September 1878 , n°. 20 , is aan den met rang van majoor gepensioneerden kapitein jhr. L. van Bronkhorst, aan wien bij besluit van 28 December 1857 , n°. 155 , bij gunstige uitzondering en zonder eenige gevolgtrekking voor anderen, de rang van luitenant-kolonel werd toegekend, de rang verleend van kolonel.
---

PROGRAMMA voor de opening van de Vergadering der StatenGeneraal, te 's Gravenhage, op Maandag den 16 den September 1878.
Art. 1. Des middags ten twaalf ure zullen de Leden der StatenGeneraal zich begeven naar de zaal, bestemd voor de zittingen van de Tweede Kamer, en zich in eene Algemeene Vergadering vereenigen, onder voorzitting van den door Zijne Majesteit den Koning benoemden President van de Eerste Kamer. Art. 2. De Ministers, Hoofden van Ministeriele Departementen, de Kanselier der Orden en de Leden van den Raad van State zullen zich, des namiddags ten één ure, mede in die zaal vereenigen. Art. 3. Zijne Majesteit de Koning , de Vergadering der StatenGeneraal zullende openen, zal ten één ure met den volgenden trein van het Paleis afrijden: a. een kommando cavalerie tot opening van den trein; b. een Hoffourrier en twee rijknechts te paard; c. de Kamerheer-Ceremoniemeester, gezeten in eene koets met twee paarden bespannen, gaande één lakei naast elk portier; d. acht Kamerheeren van Zijne Majesteit, gezeten in twee koetsen, ieder met vier paarden bespannen, gaande één lakei naast elk portier. De Kamerheeren plaatsen zich volgens hunnen rang van benoeming; e. de Groot-Officieren van 's Konings Huis, gezeten in twee koetsen, ieder met zes paarden bespannen, gaande twee lakeijen naast elk portier; ƒ. een kommando cavalerie; g. de Opper-Ceremoniemeester, gezeten in eene koets met vier paarden bespannen, gaande één lakei naast elk portier: h. Zijne Majesteit de Koning en Hunne Koninklijke Hoogheden de Prinsen, tegenover den Koning gezeten, in eene koets met acht paarden
bespannen, gaande een rijknecht naast elk paard en vier lakeijen naast elk portier. De Schout bij Nacht, Adjudant-Generaal, 2de Chef van het Militaire Huis des Konings, de Luitenant-Generaal Adjudant-Generaal Verspijck, de Generaals-Adjudanten en de Generaal-Majoor waarnemende Gouverneur der Koninklijke Residentie, te paard. Eerstgenoemde , en de oudste in rang van de Generaals-Adjudanten rijden regts en de Luitenant-Generaal Adjudant-Generaal met den Generaal-Majoor waarnemeriden Gouverneur der Koninklijke Residentie links van de koets; hierop volgen de overige Officieren van het Militaire Huis, rijdende twee aan twee, de oudsten in rang vooruit; i. een kommando cavalerie, tot sluiting van den trein. Art. 4. De trein zal rijden: door het Noordeinde , door de Hoogstraat , door de Gravenstraat, over het Buitenhof, naar het Binnenhof. Art. 5. De trein gekomen zijnde aan de Vergaderplaats derStatenGeneraal, zal de Koning aan de deur van het gebouw ontvangen worden door eene Commissie uit de Vergadering, die, voorafgegaan door den Kamerheer-Ceremoniemeester, de Kanierheeren en de GrootOfficieren van 's Konings Huis, Zijne Majesteit zal geleiden naar de zaal der Staten-Generaal. Het Militaire Huis volgt onmiddellijk. Art. 6. De Groot-Officieren van 's Konings Huis en de waarnemende Gouverneur der Koninklijke Residentie plaatsen zich achter Zijner Majesteits zitplaats, de Kanierheeren regts en het Militaire Huis links van den Troon. Art. 7. De zitting geëindigd zijnde, gaat de Koning met denzelfden trein, waarmede Zijne Majesteit binnengekomen is, en in de bij art. 3 vermelde orde , naar het Paleis terug; zullende de trein den navolgenden weg nemen: van het Binnenhof, over den Korten Vijverberg, over den Langen Vijverberg , over de Plaats , door het Noordeinde, naar het Paleis. Art. 8. Salvo's uit het geschut zullen het afrijden van den Koning van het Paleis, en het oogenblik waarop Zijne Majesteit het gebouw van de Staten-Generaal verlaat, aankondigen.. 's Gravenhage , 7 September 1878. De Opper-Ceremoniemeester, SCHIMMELPENNINCK VAN DER OVE.
---

