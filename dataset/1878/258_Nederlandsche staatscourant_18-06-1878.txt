OFFICIEEL GEDEELTE. (Staatsblad no. 85.) WET van den Men Junij 1878, tot vaststelling van nadere wettelijke bepalingen betreffende den ijk en het gebruik van weegwerktuigen.
Wij WILLEM III, bij de gratie Gods, Koning der Nederlanden , Prins van Oranje-Nassau , Groot-Hertog van Luxemburg , enz., enz., enz. Allen, die deze zullen zien of hooren lezen, salut! doen te weten : Alzoo Wij in overweging genomen hebben, dat het noodzakelijk is nadere wettelijke bepalingen vast te stellen betreffende den ijk en het gebruik van weegwerktuigen ; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. Yan de weegwerktuigen zijn alleen de enkelvoudige gelijkarmige balans en de bascule of brugbalans, waarvan de verhouding der hefbooms-armen is als 1: 10, onderworpen aan de verificatie en stempeling, bedoeld in art. 15 der wet van 7 April 1869 ( Staatsblad n°. 57), waarvan de gewijzigde tekst is bekend gemaakt bij Ons besluit van 29 November 1874 ( Staatsblad n°. 143). Artikel 2. Door Ons kunnen andere weegwerktuigen dan de in art. 1 genoemde worden aangewezen , waarvan het gebruik en het bezitten of voorhanden hebben op de plaatsen , bedoeld in art. 11, lste alinea, der in art. 1 aangehaalde wet, onder bepaalde voorwaarden geoorloofd is. Op het niet nakomen dezer voorwaarden is art. 29 dier wet van toepassing. Artikel 3. In geval van geschil omtrent eene gewogen hoeveelheid, is de uitkomst der weging op eene enkelvoudige gelijkarmige balans beslissend. Lasten en bevelen, dat deze in bet Staatsblad zal worden geplaatst, en dat alle ministeriele departementen, autoriteiten , collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 4den Junij 1878. WILLEM. De Minister van Waterstaat, Handel en Nijverheid, Tak van Poortvliet. Uitgegeven den dertienden Junij 1878. De Minister van Justitie, H. J. Smidt.
---

(Staatsblad no. 88.) WET van den bden Junij 1878, tot onteigening van een perceel ten behoeve van de verbreeding van de Lange Pooten te 's Gravenhage.
Wij WILLEM III, bij de gratie Gods , Koning der Nederlanden , Prins van Oranje-Nassau , Groot-Hertog van Luxemburg , enz. , enz. , enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat de verbreeding der Lange Pooten te 's Gravenhage in het algemeen belang noodig is; Gelet op de wet van 28 Augustus 1851 ( Staatsblad n°. 125); Zoo is het, dat Wij , den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Eenig artikel. Wij verklaren, dat het algemeen nut de onteigening vordert, ten name der gemeente ' s Gravenhage , van het perceel in die gemeente, noodig voor de verbreeding van de Lange Pooten, aan de noordzijde. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 5den Junij 1878. WILLEM. L>e Minister van Waterstaat, Handel en Nijverheid, Tak van Poortvliet. Uitgegeven den dertienden Junij 1878. De Minister van Justitie, H. J. Smidt.
---

(Staatsblad no. 89.) WET van den oden Junij 1878, tot aanvulling van artikel 1240 van het Burgerlijk Wetboek.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz. , enz. , enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat eene aanvulling van artikel 1240 van het Burgerlijk Wetboek noodzakelijk is; Zoo is het, dat Wij, den Raad van State gehoord en met gemeen overleg der Staten-Generaal, hebben goedgevondenen verstaan, gelijk Wij goedvinden en verstaan bij deze: Eenig artikel. Aan artikel 1240 van het Burgerlijk Wetboek wordt een tweede lid toegevoegd van den volgenden inhoud: »Bij de in het vorig lid bedoelde authentieke acte mag niemand als lasthebber optreden dan voorzien van eene schriftelijke volmagt." Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aangaat, aan de naauwkeurige uitvoering de hand zullen houden. Gegeven op het Loo, den 5den Junij 1878. WILLEM. De Minister van Justitie, H. J. Smidt. Uitgegeven den veertienden Junij 1878. De Minister van Justitie, H. J. Smidt.
---

(Staatsblad no. 90.) WET van den oden Junij 1878, tot vernieuwing der bestaande hypothecaire inschrijvingen.
Wij W I L L E M III, bij de gratie Gods , Koning der Nederlanden, Prins van Oeanje-Nassau, Groot-Hertog van Luxemburg, enz. , enz. , enz. Allen, die deze zullen zien of hooren lezen, salut! doen te weten: Alzoo Wij in overweging genomen hebben, dat het noodzakelijk is om, met afwijking van de bepaling van art. 1236 van het Burgerlijk Wetboek, de bestaande hypothecaire inschrijvingen te onderwerpen aan vernieuwing en bepalingen te maken omtrent de vernieuwing der overschrijving van processen-verbaal van inbeslagneming; Zoo is het, dat Wij , den Raad van State gehoord en met gemeen overleg' der Staten-Generaal, hebben goedgevonden en verstaan , gelijk Wij goedvinden en verstaan bij deze: Artikel 1. Met afwijking van de bepaling van art. 1236 Burgerlijk Wetboek zijn alle bij het in werking treden dezer wet bestaande hypothecaire inschrijvingen binnen twee jaren na dat in werking treden onderworpen aan vernieuwing. Artikel 2. De aanvraag tot vernieuwing geschiedt door den schuldeischer of door een derde namens hem. Te dien einde worden ten kantore van bewaring overgelegd twee door hem, die de aanvraag doet, onderteekende borderellen, bevattende: 1°. den woordelijken inhoud van het ingeschreven borderel, met vermelding van de dagteekening waarop en het deel en nommer waarin de inschrijving daarvan heeft plaats gehad , zoomede van de nevens die inschrijving gestelde kantteekeningen ; 2\ het verlangen des schuldeischers tot geheele of gedeeltelijke vernieuwing der inschrijving, met aanduiding van den aard en de ligging der goederen waarop de hypotheek is gevestigd, naar aanleiding van de kadastrale indeeling dier goederen op het tijdstip der vernieuwing , onverminderd het bepaalde bij het tweede lid van art. 1219 Burgerlijk Wetboek. ten aanzien van tiend- en grondrenten; 3°. opgaven van de wijze waarop of van de titels uit welke de [opvolgende schuldeischer regt, op inschrijving heeft verkregen. Bij de borderellen wordt overgelegd een uittreksel van den kadastralen legger , waarin bij veranderde kadastrale aanwijzing, nevens de nieuwe indeeling, de vervallen sectie en nommers in de inschrijving vermeld, worden aangewezen. Indien de borderellen andere kadastrale perceelen bevatten dan volgens het uittreksel van den legger uit de vervallen kadastrale perceelen zijn voortgekomen, wordt dit door den bewaarder nevens de inschrijving en tevens op de borderellen aangeteekend. Voorts wordt gehandeld gelijk in art. 1232 Burgerlijk Wetboek is bepaald, en het uittreksel uit den kadastralen legger met een der borderellen aan hem, die de vernieuwing verzocht, teruggegeven. Op de vernieuwde inschrijvingen zijn alle bepalingen van het Burgerlijk Wetboek omtrent de inschrijvingen van toepassing, voor zooveel daarvan bij deze wet niet uitdrukkelijk wordt afgeweken. Artikel 3. Wegens de vernieuwing der inschrijving worden geene andere kosten in rekening gebragt dan het salaris van den hypotheek-
bewaarder, dat, tenzij het tegendeel bedongen is, voor rekening van den schuldeiseher is en bepaald wordt op de helft van het gewone salaris voor de vernieuwingen aangevraagd in het jaar 1879 , op drie vierden van dat salaris voor de vernieuwingen aangevraagd in de zes eerste maanden van het jaar 1880, en op het volle salaris voor die aangevraagd in de laatste zes maanden van dat jaar. De tot de vernieuwing vereischte borderellen worden gesteld op ongezegeld papier. Artikel 4. De vernieuwing, binnen den bij art. 1 gestelden termijn aangevraagd, verzekert aan de belanghebbenden denzelfden rang en dezelfde regten, die zij door de inschrijving verkregen hadden. Is de vroegere inschrijving binnen dien termijn niet vernieuwd, zoo houdt zij op van kracht te zijn , kan zij niet meer worden vernieuwd en wordt zij door den bewaarder der hypotheken op het door hem af te geven afschrift of getuigschrift, bedoeld in art. 1265 Burgerlijk Wetboek, niet vermeld. De schuldeischer kan de binnen genoemden termijn niet vernieuwde inschrijving op nieuw doen bewerkstelligen overeenkomstig de bepalingen van het Burgerlijk Wetboek, doch in dat geval worden de kracht en de rang bepaald naar de dagteekening der nieuwe inschrijving en is art. 3 niet van toepassing. Artikel 5. De toeziende voogd en de toeziende curator zijn op straffe van vergoeding van kosten, schaden en interessen verpligt toe te zien, dat de hypothecaire inschrijvingen, tot zekerheid van het beheer van den voogd of den curator genomen, binnen den bij art. 1 gestelden termijn worden vernieuwd. De getrouwde vrouw, die bij huwelijksche voorwaarden hypotheek heeft bedongen, kan, zonder bijstand van haren man of magtiging van den regter, de hypothecaire inschrijving doen vernieuwen. Artikel 6. De overschrijvingen van processen-verbaal van beslag op onroerende goederen, die krachtens art. 505 van het Wetboek van Burgerlijke Regtsvordering vóór het in werking treden dezer wet hebben plaats gehad, kunnen binnen den bij art. 1 gestelden termijn worden vernieuwd op het oorspronkelijk proces-verbaal van in beslagneming , dat te dien einde door den executant of zijnen procureur aan den hypotheekbewaarder zal worden aangeboden. Alle overschrijvingen , waarvan op het tijdstip van het verstrijken van dien termijn de vernieuwing niet is geschied of aangevraagd, vervallen van regtswege en worden ambtshalve kosteloos doorgehaald. Artikel 7. Deze wet treedt in werking den eersten Januarij 1879. Lasten en bevelen, dat deze in liet Staatsblad zal worden geplaatst, en dat alle ministeriele departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Gegeven op het Loo, den 5den Juni] 1878. WILLEM. De Minister van Justitie, H. J. Smidt. De Minister van Financien, Gleichman. Uitgegeven den veertienden Junij 1878. De Minister van Justitie, H. J. Smidt.
---

