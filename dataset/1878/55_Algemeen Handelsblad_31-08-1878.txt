INHOUD VAN HET BIJVOEGSEL.
1°. In Hollands duin (III); 2°. de wereldtentoonstelling te Parijs ; 3°. buitenlandscli nieuws ; 4°. bianenlandsche berichten, besluiten en benoemingen, telegraphie, conculaire berichten; 5°. handelsberichten, scheepstijdingen enz.; 6°. advertentiën.
---

GEMEENTEN IN INDIË. II.
Het schijnt ons geheel onbegrijpelijk, dat de Indische regeering juist in deze tijdsomstandigheden met haar plan van gemeente-inrichtingen is voor den dag gekomen. Immers, het spreekt dan wel vanzelf, dat dit niet zon • der hartelijke medewerking der ingezetenen kan worden ten uitvoergelegd. En wel verre dat die medewerking met eenigea grond zou kunnen worden verwacht, is de stemming der ingezetenen van dien aard, gelijk de Indische regeering zelve het beste weet, dat ieder plan waaraan het opleggen van nieuwe heffingen, verbonden is, met afschuw zal worden verworpen. Die wrevelige stemming zal bovendien aanleiding geven tot de grootste overdrijvingen. Men zal in het plan der gemeente-instellingen den toeleg zien, om den fiscus belangrijke uitgaven van den hals te schuiven, om die ten laste der burgerij te brengen, b. v. het onderhoud van wegen, bruggen, gemeentepolitie, enz. De vraag, of het te verwachten verzet der Indische ingezetenen al of niet gegrond is, doet hier weinig ter zake. Men kan hun toch geen gemeenteinrichtingen opdringen tot de instandhouding waarvan niemand, die zijne vrijheid van handelen heeft, zou willen medewerken, en de taak doen aarvaarden door ambtenaren, die «r gedwongen en met tegenzin toe zouden overgaan? Er is trouwens in de door den Gouvern.-Generaal gedane openingen nog meer, dat slechts een «eer oppervlakkige behandeling van hot vraagstuk doet veronderstellen. Eenige belastingen wordt, er gezegd, zullen geheel of ten deele aan de gemeente moeten worden afgestaan. Daaronder wordt dan genoemd de contributie voor de schutterij. Deze echter is in het geheel geen belasting, maar een verplichte bijdrage aan de «chutterskas, verschuldigd door hen, die om de een of andere reden van den dienst zijn vrijgesteld. Zij moet strekken om de uitgaven van den dienst te bestrijder). Wie zal nu in 't vervolg in de kosten der schutterij voorzien, als de gemeente die inkomsten trekt ? Moeten zij ten laste van den fiscus komen, dan heeft de gehoele maatregel volstrekt geen zin. Veel eenvoudiger zou het zijn een eigen equivaleerende uitkeering uit de schatkist aan de gemeente te doen. //Wellicht zouden de bij de wet van 12 Juni in beginsel vastgestelde personeele en patentbelastingen gedeeltelijk voor dat doel bestemd kunnen worden." Zonderling wellicht. Evenals of niet juist van de te dien aanzien te nemen beslissing zou afhangen in hoeverre de gemeente-instellingen in Indië aannemelijk zullen worden bevonden.
Naar het ons toeschijnt, is het vraagstuk der gemeente-inrichtingen in Indië op dit oogenblik niet wel voor goede oplossing vatbaar. De werking van de in beginsel vastgestelde, doch nog niet ingevoerde nieuwe belastingen zal moeten worden afgewacht. De Indische ingezetenen beweren vrij algemeen , niet alleen dat die heffingen per se onbillijk zijn, maar ook dat zij ondoelmatig moeten worden geacht en te zwaar zullen drukken. De vertegenwoordiging heeft zich omtrent die vraag nagenoeg niet bekommerd; zjj heeft slechts het beginsel van nieuwe belastingheffing van Europeanen goedgekeurd, de regeling van het hoe en hoeveel niet willen aanroeren. Het is intusschen niet tegen te spreken, dat, wanneer de personeele en de zoogenaamde patentbelasting overeenkomstig het plan der Indische regeering worden ingevoerd, een groot deel der Eurepeesche ingezetenen «en zware verhooging van belastingdruk zullen ondervinden. Billijkheid en goede staatkunde vorderen dus, dat dö werking der nieuwe belastingen worde afgewacht. Eerst de ondervinding van eenige jaren kan omtrent de doelmatigheid daarvan uitspraak doen. Eerst na verloop daarvan kan worden beslist, in hoeverre de uitgaven der gemeente door de bevolking kunnen worde* gedragen, in hoeverre daaraan door de staatskas zal moeten worden bijgedragen. De Indische regeering zal dan eem behoorlijk overwogen plan, in overleg met het opperbestuur vastgesteld, aan de Indische ingezetenen kunnen voorleggen. Geen plan echter, waarin sprake is van het wellicht afstaan van een deel van zekere belastingen. Wil men de ingezetenen laten ooi deelen over de doelmatigheid van gemeente-inrichtingen, dan behoort men hun klaren wijn te schenken, zonder omwegen bloot te leggen, waarsan zij zich te houden hebben. Wordt een gunstiger tijdstip afgewacht voor de oprichting van gemeente-instellingen, dan zal de Indische regeering gerustelijk kunnen afzien van haar voornemen, van zelve de leden van het gemeente bestuur te benoemen. Welke redenen aan dit denkbeeld ten grondslag liggen, blijkt niet. Mocht de Regeering zich voorstellen, op die wijze gemeentebesturen te zullen verkrijgen, waarmede zij beter overrweg kan, dan zou zij zich, meenen wij, ten sterkste bedriegen. Wij gelooveu niet, dat de besturen, mits uit onafhankelijke mannen bestaande, zich zouden laten weerhouden naar eigen inzichten tc handelen; B. v. in de tegenwoordige omstandigheden. Mocht het der regeering al gelukken, een gemeentebestuur te Batavia tot stand te brengen, wij houden ons overtuigd, dat dit bestuur niet te bewegen zou zijn, belastingen op te leggen. Liever dan zich tot zulke impopulaire en tegen hun rechtsgevoel aandruischende handelingen te leenen, zouden de leden kun entslag nemen en slechts te vervangen zijn door anderen, die geheel dezelfde gedragslijn zouden kiezen. Het is duidelijk , dat er van een gemeente inrichting op die wijze niets terechtkomt. Moeht er een voorbeeld noodig zyn, dan behoeven wij ■iechts tö wijzen op de Indische Kamers van Koophandel , die, ho«wel geheel door keuze der Regeering samengesteld, het niet laten ontbreken aan gevraagde en ongevraagde adviezen, waarvan de inhoud haar niet •Itijd eren aangenaam is. Eene andere reden voor de uitsluiting van de vrije herkiezing der gemeentebesturen zou kunnen zijn, dat de Regeering bezwaren maakt aan de ingezetenen politieke i-echten toe te kennen. Hieraan k«.n echter weinig gewicht worden gehecht, WftUiieer men de instelling
van zelfstandige en to? zekere hoogte onafhankelijke gemeentebesturen goedkeurt. Gemeentebesturen zijn onbetwistbaar politieke lichamen. Door de oprichting daarvan kent men den politieke rechten toe aan hen, die in die besturen worden benoemd. Men acht dus de toestanden geschikt om aan sommige personen politieke rechten toe te kennen. Waarom dan dergelijke rechten, doch van veel minder gewicht, onthouden aan anderen, die geheel in dezelfde omstandigheden verkoeren? Het schijnt ons derhalve geheel logisch, dat aan de burgerij het recht worde gegeven haar eigen bestuurders te kiezen, een recht, dat zelfs aan de inlandsclie gemeente niet wordt onthouden. Het stelsel der Indische regeering heeft- niet alleen het nadeel, dat het een krenkend wantrouwen in de gezindheid der ingezetenen verraadt, — het belet een krachtige ontwikkeling van het gemeentewezen ten zeerste. Het is mogelijk dat de Gouverneur-Generaal steeds goede keuzen doet, maar het is niet mogelijk dat die keuze het onmisbaar vertrouwen dar gemeente medebrengt. Gemeentebesturen , die den zedelijken steun missen van de uitverkorenen hunner medeburgers te zijn, loopen onmiskenbaar gevaar, zich of te veel of te weinig naar de openbare meening te voegen. Zij moeten zwak of willekeurig worden. De verkiezing van het gemeentebestuur door de ingezetenen zou een wijziging noodzakelijk maken van artikel 111 van het regeeringsreglement, waarbij vereenigingen en vergaderingen van staatkundigen aard zijn verboden. Immers, die vereenigingen en vergaderingen zouden ter voorbereiding der verkiezingen moeten worden toegelaten. Die wijziging zou echter meer de letter dan den geest van die wettelijke verordening raken, want wat het regeeringsreglement verlangt te voorkomen, is dat staatkundige vereenigingen en vergaderingen in Indië door hare bemoeiingen de openbare orde in gevaar brengen, welk gevolg wel niet zal behoeven te worden gevreesd van bijeenkomsten, waar eenvoudige gemeentebelangen worden behandeld of over de keuze van een gemeentebestuur wordt geraadpleegd.
---

BUITENLAND. Duitschland.
De gedelegeerden der verschillende liberale partijen hebben zich , na lang getwist, eindelijk verstaan ten opzichte van de candidaten, welke in het eerste en het tweede kiesdistrict te Berlijn zullen worden gesteld. In het eerste treedt op als candidaat de heer Ludwig Löwe, in het tweede heer Hoffmann, beiden bekoorende tot de leden der partij van vooruitgang. Bij den Rijksdag zal door de regeering worden ingediend een zoo mogelijk uitvoerig overzicht van de wettelijke voorschriften, in het buitenland genomen ten aanzien der leden der internationale wat Frankrijk betreft , en de fenians voor zooverre de Engelsche wetgeving aangaat. Voor een juiste beoordeeling van de* toestand bij ons te lande en van de maatregelen bij de wet hier te nemen , om het beoogde doel te bereiken zal, naar het vermoeden van de National-Zeitung, niet veel bruikbaars worden geleverd. Daaruit zal opnieuw blijken, dat de taak, welke hier is opgevat, verbazend groote
zwarigheden aanbiedt. In strijd met de berichten , door andere dagbladen medegedeeld aangaande den moordenaar Nobiling, meldt de Bank- und Hand. Zeitung , in het heden ontvangen nummer, dat diens toestand derwijze is verbeterd, dat hij spoedig weder verhoord zal kunnen worden. — De financieele toestand van het groothertogdom Hessen is zoo gunstig, dat by de aanstaande samenstelling van de begrooting vooral het oog zal worden gevestigd op dit punt: welke belastingen kunnen worden verminderd op grond van de batige saldo's, thans op de jongste begrootingen verkregen? Hoe hoog het bedrag is der overschotten, gedurende de thans eindigende begrootingsperiode is niet bekend, maar vanwege den minister van financiën is toch reeds bekend gemaakt, dat ook nu weder een zeer belangrijk batig saldo zal zijn verkregen. — Men meldt uit Straatsburg aan de Augsburgsche Allg. Zeitung , de volgende bijzonderheden aangaande de jongste zitting van de commissie van notabelen. Vóór de verkiezing werd aangevangen, hoorde men allerwege: //De vergadering van de notabelen is zoo ongeveer een formaliteit. Eigenlijk is het een gemakkelijke regeeringsmachine!" Naar het sehijnt, hebben deze uitdrukkingen meer dan voldoende de verontwaardiging opgewekt van vele leden der genoemde vergadering, en dit heeft bij zeer velen de zucht opgewekt om te doen zien dat de bedoelde vergadering niet is een regeerings - machine , maar dat [zij de regeering durft te weerstaan. Het gevolg hiervan is geweest dat drie wetsontwerpen door de vergadering bijna met algemeene stemmen werden verworpen. Vraagt men of deze wetsontwerpen behoorden te worden verworpen, zonder zelfs een nauwgezette overweging daaraan te doen voorafgaan, — dan moet dit ten stelligste worden ontkend. De ingediende ontwerpen, welke de vergadering, zonder vorm van proces, heeft veroordeeld, waren van het meeste gewicht. Een der ontwerpen betrof het recht van onteigening en moest strekken tot verbetering van den bestaanden wettelijkcn toestand op dit punt. Uit de memorie van toelichting op dit ontwerp blykt, dat te dezen aanzien zoo groote misbruiken mogelijk zijn, dat dringend voorziening wordt gevorderd. Hiertegen wilde de Regeering voor het vervolg waken en dit had de indiening der voordracht ten gevolge. Straatsburg en de gansehe rijksprovincie z^n aan de vergadering geen dank verschuldigd, nu door haar toedoen dezelfde verregaande misbruiken blijven bestaan.De Rijksregeering zal nu den voor haar in dergelijk? gevallen geopenden weg inslaan ; zij zal namelijk de voordracht indienen bij den Rijksdag en op die wijze de gebreken in den bestaanden toestand wegnemen in spijt van den tegenstand door het college geboden, dat meer dan alle andere aan de Rijksregeering zijn ondersteuning behoorde te verleenen, era leemten en misbruiken van dien aard te doen ophouden.
---

BINNENLAND.
AMSTERDAM, Vrijdag 30 Augustus. Eenige weken geleden, toen lord Beaconsfield de wereld overtuigen wilde, dat ëéu Ëngelschman tien kozakken kan verslaan, en dat de Engelsche reserve gezamenlijk met de Indische huurtroepen het land tot een groote militaire mogendheid maakten, werd de Britsche reserve epgeiocpep. Wellicht herinnert men zich de opgewonden
artikelen nog der Engelsche pers over het merkwaardig feit, dat na lange voorbereiding, en na inspanning van alle krachten, 15,000 man reservetroepen bijeen werden gebracht. Het volk is zoozeer door den schijn bedrogen, dat het werkelijk gelooft, troepen genoeg te hebben om een reusachtige landgrens in Klein-Azië tegen de Russische legers te verdedigen, en toch zou hetgeen de Engelschen dezer dagen zien hen beter dan iets kunnen overtuigen , dat Engeland op verre na geen militaire mogendheid is. Deze week toch brengt elke boot, die van Engelsche havens naar Frankrijk stoomt, vele Franschen mede naar hun vaderland. Een aantal Fransche kappers, barbiers, koks, dansmeesters, pastijbakkers, muzikanten, enz., enz., trekt naar Frankrijk, om te voorkomen dat de Fransche grenzen voortaan voor hen gesloten en zij als deserteurs veroordeeld worden. Deze week zijn 230,000 jonge Franschen van 28 tot 32 jaar oud, opgeroepen om als reservistes vier weken in kampen en in garnizoensteden gedrild te worden. Zy zijn de jonge mannen van de classes van 1866 en 67. Verleden jaar werden de lotelingen van 1868 en 69 opgeroepen en aanstaande jaar is het de beurt van die van 1864 en 65. Deze 230,000 man behooren tot alle standen der maatschappij, terwijl de 15,000 man reservetroepen van Engeland alleen tot de lagere standen behooren en duur betaald moeten worden. Frankrijk roept bovendien slechts een deel van zijn reserve op en doet dit jaarlijks , terwijl dit in Engeland nooit geschiedt en dit jaar alleen plaats had om het bewijs te leveren, dat Engeland een groote militaire mogendheid is. Dit is Engeland niet en het wordt zulks niet, noch door de reserve van 15,000 man, noch door de 8000 man Indische troepen, die ten koste van millioenen binnen drie maanden gebracht werden in de Middellandsche Zee, om een pic-nic te houden te
Malta, gelijk men, volgens den Standard , in Indië den tocht der huurtroepen naar Europa noemt. Wat het kost een groote militaire mogendheid te zijn, leeren thans in Frankrijk de honderdduizenden hoofden van gezinnen, die op eigen kosten naar de garnizoensplaats, waar ze geloot hebben, moeten reizen, die voor eigen linnengoed, handschoenen en laarzen moeten zorgen en gedurende 30 dagen acht uur per dag moeten exerceeren en marcheeren voor 2'/s stuiver psr dag. De Engelsche eilanders behoeven dergelijke voorzorgsmaatregelen, gelukkig voor hen, niet te nemen voor hun landsverdediging, doch nu ze een mogendheid op het vasteland van Europa geworden zijn, en een lange landgrens te verdedigen hebben, zal het menigeen belang inboezemen op te merken of ze zich bijtijds laten onderrichten door het Fransche voorbeeld, of dat zo, steunende op hun reserve van 15,000 man en 8000 man Indische huurtroepen, de toekomst zonder vrees te gemoet blijven zien.
Het is bijna onmogelijk dat nadenkende Engelsehen dezer dagen niet overwegen of hun leger wel voldoende is om Turkije te waarborgen, nu het soms te betwijfelen schijnt of het tractaat van Berlijn den Europeeschen vrede wel bewaren kan, zonder dat krasser maatregelen genomen worden dan diplomatieke pressie. Uit Berlijn wordt aan de Daily News geseind, dat de mogendheden de beleediging haar door de Porte aangedaan in de nota over Griekenland, niet lijdzaam verdragen zullen. Ze zijn reeds in beginsel besloten om snel en krachtig ten gunste van Griekenland tusschen beiden te komen, en ze onderhandelen thans over de beste wijze om Turkije tot de orde te roepen. De Porte heeft het tractaat geratificeerd en men zal den trouweloozen Turk thans dwingen aan zijn verplichtingen te voldoen, daar anders de tusschenkomst der groote mogendheden belachelijk zou worden gemaakt. Het is thans bewezen dat onder de door Oostenrijk in Bosnië gevangen gemaakte opstandelingen een zeventigtal officieren en meer dan duizend soldaten van het Turksche leger zijn aangetroffen, en dit zoowel als d« aarzeling om Batum over te geven heeft de Duitsche regeering gestrenge maatregelen tegen Turkije doen voorstellen. De Times verklaart op de stelligste wijze, dat de onderhandelingen tusschen Oostenrijk en Turkije nog geen stap verder zijn gekomen, en het schijnt zeker dat de opstand zich eer uitbreidt dan vermindert. De geheele landstreek tusschen de Bosna, de Save en de Drina is in handen der opstandelingen, die batterijen hebben opgericht aan weerszijde van de Save. Oostenrijksche monitors stoomen, volgens het laatste bericht, deze rivier op. Het bericht dat men onder onze telegrammen vinden zal, en volgens hetwelk de Oostenrijkers geslagen zouden aijn met een verlies van 2500 man en twee kanonnen, verdient echter niet veel vertrouwen. Het is zeker een overdreven beschrijving door een Italiaan van den slag bij Doboi, waarvan wij gisteren melding maakten.
Wij vestigden reeds gisteren de opmerkzaamheid op de ontzaglijke opwinding in Konstantinopel en den angst waarin de Sultan verkeert. Deze schijnt volgens een Schotsch blad zoo groot te zijn, dat hij Midhat-pacha uit zijn ballingschap in Engeland teruggeroepen heeft. Midhat legeert op het oogenblik op de Schotsche grenzen bij den hertog van Sutherland, het hoofd der AngloTurksche partij. Of Batoum zonder strijd zal overgegeven worden blijft nog steeds onzeker. De Daily News van gisteren bevat een langen brief van den correspondent, die Batoum is uitgejaagd, en die ds ruwe wyae besohrijft waarop hij mishandeld en verdreven is. De Russen hebben Batoum opgeëischt en een aanzienlijke macht rond de stad samengetrokken. Volgens den correspondent hebben de Turken 20,000 man troepen en een grooten voorraad amunitie in de stad, doch er heerscht zware ziekte en de Turksche overheid durft, naar het schijnt, geen openlijk verzet te beginnen. Om de 20000 man troepen te verwijderen, ontbreken echter de noodige schepen. Er i3 slechts een transportboot beschikbaar en het is waarschijnlijk om te desen opzichte betere maatregelen te nemen, dat, gelijk een telegram uit Petersburg heden mededeelt, de gouverneur van Trebizonde te Batoum is aangekomen om het vertrekken der troepen te leiden.
Uit Rome ontvangen dezer dagen verschillende dagbladen belangwekkende bijzonderheden over den strijd, welke in het Vatikaan gevoerd wordt tusschen de Jezuïeten en hen, die de staatkunde vaa den nieuwen Paus voorstaan. Volgens een telegram aan de Pall Mali heeft de Paus zich rechtsreeks test den Duitschen Kroonprins gericht, omdat de onderhandelingen tusschen het Vatikaan en Duitschland telkens verhinderd worden door de kuiperijen der Jezuïeten. Hetzelfde deelt het Engelsche regeeringsblad de Standard mede. Een der correspondenten te Reme, dié steeds bewees
goed ingelicht te zija, verklaart, dat de Jezuïeten en hun aanhang zeer verwonderd en vertoornd zijn over de groote standvastigheid vastbeslotenheid en onafhankelijkheid, welke de nieuwe secretaris van staat kardinaal .Nina toont. Men exploiteerde steeds tegen hem zijn geringe afkomst van een armen boer te Recanati, men beweerde, dat hij geen Fransch kon spreken, maar boerenzoon of niet, kardinaal Nina, die op herhaald verzoek van paus Leo XIII den moeielijken post aannam, toontj dat hij een staatsman is en een vasten wil heeft. ' De paus heeft hem krachtigen bijstand beloofd bij het invoeren der onontbeerlijke hervormingen. {//Wij moeten eerst de maatregelen toepassen , uwe Heiligheid, en ze daa bekend maken" zeide de kardinaal bij zijn optreden, en dit keurde de paus goed, die al zijn plannen en pogingen den knop had zien ingedrukt door de oppositie van het Heilig College. Op zijn raad heeft de paus reeds twee keer het Vaticaan verlaten en is hij naar Monte Mario gereden. De kardinaal wenscht zoowel met Zwitserland als met Duitschland een schikking te treffen, ën hij heeft de Fransche bisschoppen aangeschreven, dat zy in het belang van den godsdienst geen partij moesten trekken in de staatkunde, en zich stipt moesten onthouden van alle openlijke vijandschap tegen den be • staanden regeeringsvorm. De Jezuïeten spannen alle krachten in om deze verstandige, gematigde staatkunde tegen te werken, en het zal grootendeels afhangen van de vastheid van karakter van den paus en kardinaal Nina of de gematigde Katholieke partij dan wel of de radicale ultramontaansche partij het wint. Zoo tusschen het jonge koninkrijk Italië en het Vatikaan toenadering ontstaat, kan men er zeker van zijn dat de Jezuïeten voorloopig de nederlaag hebben geleden.
Uit de Zuidelijke Staten van de Amerikaansche Unie komen voortdurend de treurigste berichten. Heden deelt een telegram opnieuw mede hoe de gele koorts in New-Orleans, in Memphis en in het geheele dal van de Mississippi woedt. Steden als Grenada zijn ontvolkt, daar de gezonden hen in overhaasting verlaten, gehoorzamende aan de wet van zelfbehoud, doch de besmetting tevens naar andere streken met zich voerende. Volgens het laatste onderzoek van Engelsche en Amerikaansche geneesheeren schijnt gele koorts geen kwaadaardige soort van galkoort te zijn — gelijk men vaak geloofde — maar een soort van typhus tö zijn. Evenals met typhus het geval is, wordt de ziekte erger en kwaadaardiger naarmate het aantal gevallen in een beperkten kring vermeerdert, dat is dus door vermeerdering en concentratie van de smetstof welke de ziekte veroorzaakt. De ziekte sehijnt het gevolg van bloedvergiftiging, en men heeft nog geen directe oorzaak ontdekt, waardoor men hoop zou krijgen door isolatie de ziekte te bestrijden. Er is echter geen twijfel of de ziekte wordt in de hand gewerkt en gevaarlijker gemaakt door onvoldoenden sanitairen toestand van huizen of gemeenten, al is het ook nooit bewezen dat ze in zulk een vuilen toestand haar oorsprong vinden kon. De ziekte heeft voor hare voortplanting groote warmte noodig. Ze is enkele keeren in Engeland overgebracht, doch bij het begin van den winter verdwijnt ze van zelve.
Eene epidemie als thans in de Zuidelijke Staten heerscht, is een der verschrikkelijkste bezoekingen voor een land; ze wekt een doodelijke paniek ; drijft de bevolking van aangetaste steden over het geheele land, doet de zaken stilstaan, en gelijkt in hare uitwerking het meest op die van de pest, of den zwarten dood in de middeleeuwen. Als de ziekte over enkele maanden verdwijnt en in algelegen hoeken sluimeren blijft, (totdat ze als de tijden rijp zijn weder uit haar schuilhoek springt) dan vergeten de onbezorgde bewoners der Zuidelijke Staten de bezoeking weder; geen sanitairs maatregelen worden genomen; de verontreiniging van bodem, lucht en water wordt voortgezet, en niets wordt gedaan om te beletten dat aan het einde van den volgenden heeten zomer, rottende organische stoffen en bedorven drinkwater de ziekte weer döen aanwakkeren.
Van Potsdam naar het Loo. In enkele exemplaren vaa het Handelsblad van heden (stadseditie) konden wij nog opnemen het volgende telegram, dat te 6.25 te Oldenzaal werd aangeboden door onzen verslaggever, die, na de Berlijnsche feesten te hebben bijgewoond, met den trein, waarop prins en prinses Hendrik zich bevonden, huiswaarts keerde: //De reis tot hier is zeer snel volbracht. De Prins was gekleed in admiraals uniform, de Prinses in een allerliefst, smaakvol marine-blauw toilet. Behalve de hofdames, de adjudanten Holmberg en Roëll en een der redacteurs der Kreuzzeitung , zijn generaal Grolman en de gardeofficier van Bylandt, tot het eeregeleide behoorende, ook op den trein; zij gaan mede naar den Haag. Aan het station te Maagdenburg was eene groote menigte bijeen. De Prins en Prinses vertoanden zich aan de vensters van den wa*gon. Te Hannover, waar zooals ik meldde het déjeuner werd gebruikt, waren prins en prinses Albrecht van Pruisen aan het station; te Minden en Rheine waren zeer veel belangstellenden, die juichkreten aanhieven. Aan alle stations, waarlangs de trein stoomde, hetzelfde tafereel. In Rheine bood de heer van der Goes, namens de Exploitatiemaatschappij,der Prinses een prachtig bouquet aan, voor welke voorkomendheid op de meest aanminnige wijze dank werd betuigd. Hier verwisselde de Prins zijn ordelint van den Zwarten Adelaar, voor dat van den Nedorlandschen Leeuw. Te Bontheim spoelde een orkest het volkslied, terwijl de trein voorbijging. Te Oldenzaal was de ontvangst geheel volgens programma. Er heerscht groote geestdrift." Hieraan kan nog het volgende worden toegevoegd. Het station te Oldenzaal was zeer fraai versierd. De prinses, thans in een toilet van grijze zijde en haar gemaal begaven zich door een rij in het wit gekleede met Oranjesjerpen getooide meisjes naar de fraai gedecoreerde wachtkamer, terwijl het muziekkorps der Almeloosche schutterij eerst het Pruisische, daarna bet N e derlandsche volkslied speelde. Het vorstelijk echtpaar werd hier toegesproken door den heer Geertsema, commissaris des Konings in Overijsel, hun werden de militaire autoriteiten voorgesteld, waarmed? de Prins, na kortelijk de rede van den commissaris te hebben beantwoord, en de Prinses, die minzaam uit han^ep van $iej, Palthe een bouquet aannam, zich eenigen tijd onderhield. Van Oldenzaal naar Zutfen was een triomftocht. Tot de baanwachtershuisjes toe hadden vlaggen. Te Hengelo stonden fabriekarbeider ï^et hunne banieren en een muziek^oïps geschaard. D.e stations waren vol menschel), die hoezee's aanhieven en niet zakdoeken walden,
evenals op de verschillende kleine gehuchten waar langs de trein stoomde. Jammer dat de regen, die te Oldenzaal begon, te Zutfen zoo hevig werd, van donderbuien vergezeld, dat de ontvangst aldaar minder luisterrijk was dan ze bij mooi weêr zou zijn geweest. Daarbij was de avond reeds gevallen , zoodat de duizenden, die aan het station wachtten, weinig van de vorstelijke personen konden zien. Ook hier was de receptie volgens programma. Het garnizoen stond opgesteld , muziek , hoezee's , een waar feest. Een half uur hield het echtpaar hier op. De commissaris des konings hield een toespraak en stelde de militaire autoriteiten en den burgemeester voor, wiens dochter de eer had der Prinses een bloemruiker aan te bieden , waarvoor zij evenals mej. Palthe, te Oldenzaal met een hartelijke handdruk werd bedankt. Geruimen tijd onderhielden prins en prinses Hendrik zich met de aanwezigen. Op het Loo was Z. M. met de groothertog en de groothertogin van Saksen-Weimar, die te 5 uur waren aangekomen, aan den trein, die beschenen door electrisch licht, arriveerde. De ontmoeting was treffend. Het feest te Apeldoorn miste natuurlijk door het slechte weder veel van den luister dien men had voorbereid. Namens de leerlingen van de school van Willem III werd het echtpaar een bloemtafel, en namens de werklieden in het Loo-park een sierlijk gevulde korf met bloemen aangeboden. Het is hier de plaats, nu de mededeelingen van onzen buitengewonen verslaggever een einde nemen, te gewagen van de bijzondere opmerkzaamheid, die de Nederlandsche hofdames van H. K. H. prinses Hendrik te Berlijn en te Potsdam van alle autoriteiten hebben ondervonden. De keuie voor den Hofstaat was allergelukkigst en de dames waren bij de feesten dan ook, na het echtpaar, het milieu, waarom alles zich bewoog. Verder vernemen wij nog aangaande de ontvangst op het Loo uit verschillende bronnen de volgende bijzonderheden : De burgemeester van Apeldoorn en het Loo, lar. J. A. van Hasselt, sprak den Prins en de Prinses aldus toe: //Het verheugt mij, Koninklijke Hoogheden, van Z. M. onzen geëerbiedigden Koning de vergunning te hebben verkregen, namens de gemeente Apeldoorn een kort woord tot Uwe Koninklijke Hoogheden te mogen spreken. Slechts weinige dagen geleden werden Uwe Koninklijke Hoogheden door den echt verbonden en geheel Nederland nam deel in deze gewichtige gebeurtenis. Met verlangen zagen wij uit naar Uwe Koninklijke Hoogheid, die aan de zyde van 's Konings geliefden broeder, onzen Nederlandschen bodem zoude betreden, en het gemeentebestuur van Apeldoorn is er trotsch op, dat het de eer is te beurt gevallen Uwe Koninklijke Hoogheden alhier te "mogen welkom heeten. Welkom, dan Koninklijke Hoogheden, welkom in Nederland, welkom in ons dierbaar vaderland, thans ook Uw vaderland, prinses Heudrik der Nederlanden! Het Nederlandsche volk komt U tegemoet met een liefdevol hart, waarin u reeds plaats is bereid; want wie als gade van een telg uit het stamhuis van Oranje ons vaderland betreedt, kan en mag aanspraak maken op de liefde en toewijding van het Nederlandsche volk, van dat volk hetwelk deelt in het lief en leed van den Koning en zy'n Huis, van dat volk hetwelk gevoelt wat het verplicht is aan het vorstelijk stamhuis van Oranje, van dat volk , dat uwe Koninklijke Hoogheid zal trachten te vergoeden wat door u in uw vaderland is achtergelaten. Neen, Koninklijke Hoogheden, het is geen taal der lippen, die ik de eer heb tot Uwe Koninklijke Hoogheden te spreken; het zijn woorden die uit het hart van ieder rechtgeaard Nederlander oprijzen, wanneer ik Uwe Koninklijke Hoogheden taewensch dat Gods béste zegen moge rusten op uwe echtverbintenis, dat die moge strekken "ter bevordering van uw levensgeluk tot heil des vaderlands en tot bevestiging van den band, die Nederland aan Oranje hecht. Doordrongen van den uitgesproken wensch.kan ik den kreet niet weerhouden, die thans op aller lippen ligt: «leve het Vaderland! leve het Huis van Oranje!" Luide toejuichingen volgden, terwijl de muziek het Wilhelmus aanhief, Daarop trad de heer D. C. L. Neelmeijer — directeur van de belangrijke inrichting voor lager onderwijs te Apeldoorn, die den naam School van loning Willem III draagt, omdat zij door Z. M. wordt bekostigd, — naar voren en sprak het volgende: //Koninklijke Prins en Prinses, in dit plechtig en gelukkig oogenblik mag ik het voor onzen geliefden Koning eene gedachte noemen van diepen zin, die ook aan de kinderen van Zr. Ms. school, hier geschaard, veroorlooft een hartelyken welkomstgroet te brengen aan Uwe Koninklijke Hoogheden. Die kinderen, opgevoed en onderwezen op 's Konings school, vertegenwoordigen met recht de Nederlandsche jeugd, de toekomst en de hoop van 't dierbaar vaderland. Het moge Uwe Koninklijke. Hoogheden niet ongevallig zijn, dat deze eerste hulde uit kinderharten u op deze plaats tegenklinkt. Het zijn de zonen van een volk, dat liefde voor zijne vorsten weet aan te kweeken. Het is de jeugd, die roeds heeft leeren bidden voor hun heil. En wanneer die beden vervulling erlangen, dan wordt ook uw weg, geëerbiedigde Vorstin, aan de hand van den edelen Prins, dien wij sedert lang hoogschatten en vereeren, onder den zegen Goda met bloemen bezaaid, waarvan deze, die zij Uwe Hoogheid nederig aanbieden, een gelukkig voorteeken mogen zijn. Leve de Koning! Leve prins en prinses Hendrik !" Ook nu volgden luide toejuichingen, die zich herhaalden toen de kinderen der school, welke op het perron waren opgesteld, de Prinses een menigte bloemen aanboden. Prins Hendrik betuigde met eenige van vaderlandsliefde blakende woorden namens zich zelf en zijne gemalin zijne erkentelijkheid voor de ontvangst die hem Wfts berdd. Z. M. de Koning nam nu zelf het woord. Met eene stem, die van aandoening trilde, verklaarde hij dat het thans niet de broeder, ntaar de Koning der Nederlanden was, die hem namens zich zelf en namens het gansehe volk van Nederland het welkom op den vaderlandschen bodem toeriep. Een storm van bijvalsbetuigingen brak hier los. De muziek hief de volksliederen aan. Morgen familie-diner van 36 couverts in den Schouwburgzaal van ^ het ! 'aleis , waartoe eenige autoriteiten zijn uitgenoodigd. Vooraf zullen de jonggehuwden een r|jtoer doen door het dorp dat in een tuin herschapen is.
---

Aan het Vaderland ontkenen wij de volgende beschrijving
Aan het Vaderland ontkenen wij de volgende beschrijving van een geschenk voor H. K. H. prinses Hendrik van p. m. 150 dames in de Residentie. Het bestaat uit een massief zilveren jardi*i«re in den stijl van Lodewijk XVI; een even rijk als in vorm en ornamentiek zuiver gestyleerd meesterstuk, dat waardig is de vorstelijke salons te versieren.
Aan de voorzijde bevinden zich de wapenschilden van prins Hendrik der Nederlanden en prinses Maria van Pruisen en relief in een medaillon, omgeven van een classiek bewerkten bloemenkrans , door de koninklijke kroon vereenigd en aan de onderzijde afgesloten door een fraai gevormd lint, waarop en relief de Nederlandsche wapenspreuk: «Je maintiendrai" is aangebracht. Aan de keerzijde prijken de naamcijfers der vortstelijke personen, mede en relief op een gelijk medaillon, waaronder in verheven letters //hommage des dames de la Haye". De medaillons worden gedragen door de schildhouders van Neêrlamds wapen, vier artistiek bewerkte leeuwen in rustende houding. Volle korenaren, die de welvaart des lands uitdrukken, liangen bij wijze van guirlandes over den breeden rand, die, rijk versierd met doorgebroken ornamentiek op een front van vermeil, plastisch bewerkt cn door grainage en poli, afwisselend van kleur, op zichzelf verrukkelijk schoon is. Het geheel is overigens een uitmuntend geslaagde proevo van echt Hollandsch zilverwerk, dat ons aan den bloeitijd dier kunst weder herinnert. Het werd ontworpen en vervaardigd in de Kon. Nederl. fabriek van gouden en zilveren werken van de heeren J. M. van Kempen en Zonen te Voorschoten , die er ongetwijfeld veel lof en eer mee zullen inoogsten. Het vorstelijk geschenk — hetwelk, met bloemen gevuld, der Prinses zal worden aangeboden door een comité van 5 dames — gaat vergezeld van een eenvoudig, doch smaakvol album, waarin een keurig gecalligrafeerde opdracht en de namen der schenksters.
De Minister van Waterstaat heeft aan de besturen der verschillende provinciën eene aanschrijving gericht, om te bevorderen, dat zoo spoedig mogelijk uitvoering wordt gegeven aan de 1ste zinsnede van art. 70 der Wet van 9 April 1875 ( Staatsblad N°. 67), en de toe' gangswegen naar de spoorwegstations aan de gemeenten, op wier grondgebied zij gelegen zijn, worden overgegeven, zonder de vaststelling der leggers van die wegen af te wachten. De aandacht van ouders en voogden zij gevestigd op de lessen der afd. teekenkunst van het genootschap Felix Meritis. De laatste inschrijving van leerlingen voor de elève teekenklasse zal Maandag 2 Sept. des avonds van 7—9 uur gehouden worde». Het onderwijs zelve kan worden beoordeeld naar de teekeniagen kosteloos tentoongesteld tot 4 Sept. De contributie bedraagt ƒ 20 's jaars. Het onderwas is opgedragen aan de leeraren A. C. Cramer Nz. en J. H. A. E. de Vries en de adsistenten M. W. van der Valk en E. C. de Vries. Het wordt Woensdag- en Zaterdagnamiddag van 2 tot 4 uur gegeven.
De //Amsterdamsche Melkinrichting", die hier ter stede door de heeren D. Brandon en C. van Goor Ezn. is opgericht, stelt zich, zooals vroeger gemeld, ten doel onvervalschte, reine melk verkrijgbaar te stellen, en alle maatregelen to treffen, dat de melk zuiver, versch en onvermengd aan de verbruikers worde rondgebracht, of in het gebouw der inrichting, Reguliersdwarstraat N°. 77-81 verkrijgbaar zij per glas. De lokalen der inrichting bestaan uit een ruimen ijskelder, waar de melk bewaard, wordt en na levering onderzocht of zij voldoet aan de eiscken van zuiverheid en voedingswaarde. Daarvoor ligt het verkoeplokaal, waar de melk afgehaald of per glas voor 5 cents kan gebruikt worden. Terzijde daarvan is een groot lokaal waar het materieel der inrichting wordt schoongemaakt en het personeel verblijft. Daaraan is ook de woning verbonden van den boer en de boerin, dis belast zijn met het toezicht op de inrichting en de verwerking der onverkochte melk tot boter en karnemelk. Het personeel bestaat uit 40 personen, die de melk rondbrengen, en opdat de dienst van den eersten dag geregeld en vlug zal geschiedon, rijden reeds deze week de rondbrengers ieder de hun aangewezen wijk rond, (de directeuren verdeelden daartoe de gemeente in 40 wijken), om de woonplaats der gebruikers te leeren kennen en de hoeveelheid voor ieder 's morgens en 's avonds benoodigd. De heeren Brandon en van Goor, overtuigd dat het welslagen der onderneming ook afhankelijk is van den ijver van het personeel, hebben hun bedienden in de eventueel te maken winst een aandeel toegekend.
* ELBURG, 29 Aug. In de gisteren gehouden raadsvergadering is de rekening (dienst 1877) behandeld en vastgesteld, en wel in ontvangst ƒ 45,445.81Va , in uitgaaf ƒ 35,260.60; batig slot ƒ 10,195.21 Va ,en de begrooting dezer gemeente (dienst 1879) aangeboden door het dagelijksch bestuur : in ontvangst ƒ25,476.42 1 /», in uitgaaf ƒ 24,482.71; batig saldo ƒ 993.71Vs. * LEEUWARDEN. 29 Aug. Heden is in den Prinsentuin de bloemententoonstellig geopend vanwege de afdeeling Floralia der Vereeniging voor Volksbijeenkomsten. De tentoonstelling zelve wordt gehouden in de aan het westelijk deel van den tuin gelegen schoollokalen en levert een allerfraaist gezicht op. Door 391 personen zijn 1326 planten ingezonden en bovendien nog door 139 personen 248 overjarige planten. De lokalen zijn voorts keurig met vlaggen, de attributen van den tuinbouw enz. versierd, en daartusschen vindt men de namen der plaatsen, waar in Nederland eene Floralia - instelling is gevestigd. Dan nog wordt het oog getreffen door eene buste in gips van de overleden Koningin, waarvoor een immortellenkrans is neergelegd. De Voorzitter der genoemde Vereeniging, de heer J. W. Kramers, die met eene sierlijke toespraak de tentoonstelling opende, stond eenige oogenblikken stil bij dit beeld der overleden beminde Vorstin , die zooveel bloemen had gestrooid in de woningen van armen en lijdenden. Heden was 't do dag, waarop eene nieuwe Vorstin voor het eerst den vaderlandschen bodem zou betreden aan de hand van den alom beminden prins Hendrik. Spr. uitte den wensch, dat zij veel rozen mocht vinden op haar pad en dat zij, gelijk de overleden vorstin dit was, een zegen mocht zijn voor het Nederlandsche volk. Van 2—4 uur had eene matinée musicale in den tuin plaats, waarbij een talrijk publiek uit alle rangen en standen tegenwoordig was.
---

