OFFICIEEL GEDEELTE.
Bij Koninklijk besluit van 7 Augustus 1878, n°. 22, is aan J. F. C. Prince, op zijn verzoek, eervol ontslag verleend als kapitein-commandant van liet corps, gevormd uit de "VVeerb'aarheidsvereeniging Burgerpligt te Gouda.
---

MINISTERIE VAN MARINE.
De Minister van Marine brengt, naar aanleiding van Zr. Ms. besluiten van 22 Junij 1875, n°s. 14 en 16, het navolgende ter kennis van belanghebbenden. Aan twee jongelieden van een gezond gestel, onderwijs genietende aan de Polytechnische school te Delft, die, vóór zij hun 24ste levensjaar zijn ingetreden, in het bezit zijn van een der getuigschriften B, artikel' 61—64 der wet van 2 Mei 1863 ( Staatsblad n°. 50), en zoo door betoonden ijver als door lust in de studie en aanleg, den waarborg geven dat zij kundige en degelijke ingenieurs zullen worden, zal eene toezegging worden gegeven van eene benoeming tot adspirantingenieur der marine, nadat zij het diploma van scheepsbouwkundig ingenieur zullen hebben verkregen. Daartoe behooren zij , die daarvoor in aanmerking wenschen te komen, tijdig een verzoekschrift aan den Minister van Marine in te dienen. met overlegging van : 1°. hunne geboorte-acte; 2°. een certificaat, afgegeven door een bevoegd geneesheer, waaruit blijkt dat de candidaat een gezond gestel heeft. Tot adspirant-ingenieur benoemd , zullen zij dan onder het genot eener jaarwedde van duizend gulden (f 1000) nog een jaar aan de Polytechnische school blijven , ten einde zich tot het door hen af te leggen examen C voor werktuigkundig ingenieur te bekwamen, om vervolgens gedurende twee jaren op dezelfde bezoldiging en één jaar op eene jaarwedde van vijftien honderd gulden (f 1500), zoowel op 's Rijks als op sommige belangrijke buitenlandsche werven, in de gelegenheid gesteld te worden , zich in de praktijk te oefenen en hunne studiën voort te zetten en te voltooijen. Daarna zullen zij, bij voldoende geoefendheid , bevorderd worden tot ingenieur der 2de klasse op eene bezoldiging van twee duizend gulden (f 2000), een en ander onder uitdrukkelijke voorwaarde dat zij zich door ijver en goed gedrag blijven onderscheiden en zich , wat betreft de rigting hunner studiën en tijdbesteding, strikt gedragen naar de aanwijzingen die hun dienaangaande zullen worden gegeven. Verdere inlichtingen daaromtrent kunnen worden verkregen bij het Departement van Marine (afdeeling Materieel), bij den directeur der Polytechnische school te Delft en bij dea hoofdingenieur, adviseur voor scheepsbouw te Amsterdam. 's Gravenhage, den 13den Julij 1878. De Minister van Marine, H. O. Wichers. De officier van administratie der 2de klasse G. D. van Werdt en de scheepsklerk C. C. Hammacher, respectivelijk behoord hebbende tot het eskader in Oost-Indie en de rol van Zr. Ms. schroefstoomschip Co-melis Dirks te Curagao, zijn in Nederland teruggekeerd en op nonactiviteit gesteld. In de Staatscourant van den 4den en 5den dezer, n°. 182, is onder anderen vermeld, dat de luitenant ter zee der 1ste klasse C. L. de • Io ng, met den 16den daaraanvolgende belast wordt met het bevel over Zr. Ms. stoomkanonneerboot Dog; dit moet zijn: de luitenant ter zee der 1ste klasse C. J. de Jongh Hzn.
---

MINISTERIE VAN FINANTIEN.
Bij resolutie van den Minister van Finantien van den 8sten Augustus 1878, n°. 7, is in de zesde klasse gerangschikt het vacante ontvangkantoor der directe belastingen en accijnsen te Overschie c. a., waarvan de vermoedelijke belooning kan worden geraamd op f 2558, en, na aftrek eener som van f 448 voor kosten van beheer, op f 2110 zuiver s jaars.
---

MINISTERIE VAN OORLOG. Pupillenschool te Nieuwersluis.
De Minister van Marine, tijdelijk belast met het beheer van het departement van Oorlog; Brengt ter kennis van belanghebbenden, dat het aantal pupillen pupillenschool te Nieuwersluis zal worden uitgebreid. Hiertoe worden vijftig plaatsen opengesteld , waarvan er hoogstens le n kunnen vervuld worden door zonen van niet-militairen, tegen eu e jaarlijksche bijdrage van f 50.
De vereischten tot toelating zijn: 1°. een leeftijd tusschen 12 en 14 jaren ; 2°. een gezond ligchaamsgestel zonder gebreken, zoodat het te voorzien is , dat de knaap later voor de militaire dienst geschikt zal zijn. De ouders of voogden, die verlangen dat hunne zonen of pupillen tot de school worden toegelaten , behooren de aanvraag daartoe vóór 25 Augustus a. s. aan het Departement van Oorlog te zenden. Verzoeken, na dat tijdstip gedaan, komen niet in aanmerking. De naam en de woonplaats van den adressant moeten in het verzoekschrift naauwkeurig worden opgegeven. De aanvraag moet vergezeld gaan : a. van eene verklaring, waaruit blijkt dat de adspirant Nederlander is; b. van eene geboorte-acte van den adspirant; c. van een bewijs van goed gedrag, afgegeven door het bestuur der gemeente, waar de knaap het laatst heeft gewoond; d. van de gelegaliseerde toestemming van vader of voogd, tot het aangaan eener dienstverbindtenis voor den tijd van 8 jaren, in te gaan op den 15den verjaardag van den adspirant; e. van eene verklaring van een geneesheer, dat de knaap een gezond ligchaamsgestel heeft en zonder gebreken is, alsmede dat hij gevaccineerd is of de kinderpokken heeft gehad; f. van een extract-stamboek van den vader, wanneer deze militair is of gediend heeft. Zij , die reeds een verzoekschrift tot plaatsing hebben gezonden, behoeven alleen eene opgave van hun naam en woonplaats, met de hiervoren genoemde bescheiden , over te leggen. De verzoekschriften van militairen moeten door de gewone tusschenkomst worden ingediend. Tot narigt diene nog, dat de pupillen in den regel de school tusschen hun 15de en 16de jaar verlaten om over te gaan , hetzij als volontair bij het instructie-bataillon, of bij de artillerie-instructiecompagnie, hetzij als jongeling naar een der regementen cavalerie of naar het bataillon mineurs en sappeurs, of wel als tamboer of hoornblazer naar een der corpsen. De keuze wordt geheel aan den betrokken pupil overgelaten. 's Gravenhage, 7 Augustus 1878. De Minister voornoemd, H. O. Wichers.
---

NIET-OFFICIEEL GEDEELTE. BINNENLAND. Aan Zijne Excellentie den Heer Minister van Binnenlandsche Zaken.
De Commissie door Uwe Excellentie bij beschikking van 13 Junij 1878, n°. 14, afd. Medische Politie, benoemd tot het afnemen der examens tot verkrijging van eene acte van bevoegdheid als vroedvrouw, heeft de eer Uwer Excellentie het verslag harer werkzaamheden aan te bieden. De examens werden afgenomen in het Stedelijk Ziekenhuis te Utrecht en vingen aan den 9den Julij jl. Bij dat examen werd gebruik gemaakt van eenige pathologische preparaten en van de anatomische hulpmiddelen, waaronder het kunstcadaver, van de Utrechtsche Hoogeschool. De examinerende Commissie bestond uit den inspecteur voor het geneeskundig Staatstoezigt voor Gelderland en Utrecht, den hoogleeraar dr. W. M. H. Sanger en den arts dr. P. W. Onnen. Voor het examen hadden zich 21 vrouwen aangemeld, waarvan óéne zich wegens huisselijke omstandigheden terugtrok. Van de geëxamineerden was er ééne, die privaat onderwijs had genoten, welke vóór vijf jaren was afgewezen en na dien tijd hare studiën tot voor één jaar had laten varen, omdat er geen geneesheer tot het geven van onderwijs in hare woonplaats aanwezig was geweest; zij gaf thans weder bewijzen harer zeer onvoldoende kennis; ééne was in 1876 en 1877 afgewezen en werd thans aangenomen met meerderheid van ééne stem, terwijl van vier welke voor de tweede maal het examen deden aan 2 de acte van bevoegdheid werd verleend; van de 14 die zich voor de eerste maal aanmeldden, werden 2 afgewezen, terwijl 2 der toegelatenen slechts ter naauwernood konden worden aangenomen. Het getal acten door de Commissie afgegeven bedroeg dus 15. Van de candidaten hadden 11 onderwijs genoten aan 's Rijks Kweekschool te Amsterdam, waarvan 3 oud-leerlingen, terwijl 2 voor eigen rekening de lessen aan die inrigting hadden gevolgd. Van de geëxamineerden waren verder 3 opgeleid aan de Kraamzaal te Rotterdam en 4 te Groningen, de2 overigen, afkomstig uit Limburg, hadden privaat onderrigt ontvangen; aan de twee laatsten kon wegens verregaande onkunde in alle vakken geene acte van bevoegdheid
worden verleend; beiden gaven weder kenmerkende bewijzen dat bij het bijzonder onderwijs de noodige kunde zeer bezwaarlijk kan worden verkregen, hoofdzakelijk ook omdat de hulpmiddelen hiertoe ontbreken; éóne van deze kwam twee dagen vóór het examen bij de Commissie om te verzoeken onderrigt op het phantome te krijgen; zij bekende daarvan nimmer te hebben gebruik gemaakt; door de andere werd dezelfde verklaring afgelegd, maar ook de overige praktische opleiding liet bij deze veel te wenschen over, zoodat zij zelfs niet in staat waren den catheter in te brengen. De Commissie meent het dan ook haar pligt te zijn er op te wijzen, hoe ontmoedigend het moet zijn voor vrouwen, indien haar blijkt, dat het onderwijs dat zij ontvingen , zoo weinig in overeenstemming is met de laagste eischen, die de Commissie mogt stellen. Van de 11 aan de Rijksinrigting te Amsterdam onderwezen, werd aan 10 het diploma uitgereikt; bij de afgewezenen was het onderzoek van zwangeren en de praktische kunde onvoldoende, terwijl de kennis van de zamenstelling van het menschelijk ligchaam zeer ver beneden het peil was van hetgeen men daaromtrent mogt verwachten; de toegelaten twee candidaten uit Rotterdam en de drie uit Groningen waren over het geheel praktisch goed ontwikkeld, terwijl het theoretisch gedeelte wel iets te wenschen overliet. In het algemeen ontving de Commissie den indruk bij vele , zoo niet bij de meeste candidaten, dat wanneer de vragen zoodanig werden ingerigt, dat de antwoorden direct waren te putten uit hetgeen geleerd was, deze in den regel voldoende waren; was dit echter niet het geval en trachtte men door eene eenvoudige vraag uit te maken of de candidaten uit het geleerde ook de praktische toepassing konden afleiden , dan kwam men tot minder gunstige resultaten; zoo waren er slechts enkele die, nadat zij den bloedsomloop beschreven hadden , het antwoord niet schuldig bleven op de vraag, hoe men uit de wijze, waarop het bloed uit het vat stroomt, eene slagaderlijke van eene aderlijke bloeding kon onderscheiden, en, nadat men haar zulks had medegedeeld, waar men op het vat moest drukken om de bloeding te stillen. Bij meerdere liet de kennis van de behandeling van bloedstorting na de verlossing te wenschen over ; zelfs waren er sommigen, die eene zittende houding wenschten te geven aan vrouwen, die ten gevolge van bloedvloeiingen de verschijnselen vertoonden van bloedarmoede der hersenen. De namen der candidaten, aan wie eene acte van bevoegdheid als vroedvrouw werd uitgereikt, zijn alphabetisch gesteld. A. .J. W. Baars; H. Berkenkamer; J. W. deBruyn; W. M. Eising; H. G. Kofïijberg, geb. van Nierop; A. Nieuwkerk, geb. Schilder; W. Ridderhof; J. Schuitemaker; M. A. Steketee; A. C. Stenten; M. Stuivenberg, geb. Buurlage; E. Timmerman; A. Vissinga, geb. van Houten; J. P. A. Vreedeveld, geb. van Biezen; en A. Weerman. Utrecht, 22 Julij 1878. Namens de Commissie , H. L. Verspijck , Voorzitter. P. W. Onnen, Secretaris.
---

