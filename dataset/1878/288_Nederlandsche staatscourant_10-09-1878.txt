Alle brieven, pakketten enz.. voor de Redactie der Nederlandsche
Alle brieven, pakketten enz.. voor de Redactie der Nederlandsche Staatscourant bestemd, moeten zonder uitzondering regtstreeks worden toegezonden onder het adres: Aan liet bureau der Redactie van de Xederlandsche Staatscourant , Fluweelen Burgwal, 20.
---

OFFICIEEL GEDEELTE. (Staatsblad no. 133.) BESLUIT van den 28sten Augustus 1878, tot vernietiging van een besluit van den raad der gemeente Beverwijk, van 17 Junij 1878, betreffende het getal scholen aldaar.
Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van 6 Augustus 1878, La. I, afdeeling Onderwijs, tot vernietiging van een besluit van den raad der gemeente Beverwijk, van 17 Junij 11., hetwelk de burgemeester krachtens art. 70, 2de lid, der gemeentewet verklaard heeft niet ten uitvoer te zullen leggen; Overwegende, dat bij besluit van den gemeenteraad van Beverwijk, dd. 14 Junij 1860, het getal scholen in die gemeente bepaald is op een; dat de raad dier gemeente in zijne vergadering van 17 Junij 11. besloten heeft de hoogste klasse dier school te verplaatsen naar de archiefkamer van het Raadhuis, onder de leiding van eenen hulponderwijzer die de hoofdonderwijzersakte verkregen heeft; dat hierdoor feitelijk eene tweede school in het leven is geroepen; dat, daargelaten of de vorm waarin dit geschied is juist zij en of niet het nemen van een nader besluit, zooals dat van 14 Junij 1860, behoorde te hebben plaats gehad, aan het hoofd der school een onderwijzer is geplaatst zonder vergelijkend examen; dat alzoo het besluit van 17 Junij 11. in strijd is met art. 22 der wet van 13 Augustus 1857 ( Staatsblad n°. 103) tot regeling van het lager onderwijs; Gelet op art. 153 en art. 154 der gemeentewet; Den Raad van State gehoord (advies van 20 Augustus 1878, n # . 18); Gelet op het nader rapport van Onzen voornoemden Minister, van 24 Augustus 1878, La. K, afdeeling Onderwijs; Hebben goedgevonden en verstaan het besluit van den raad der gemeente Beverwijk, van 17 Junij 1878, te vernietigen. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal wordengeplaatst en in afschrift gezonden aan den Raad van State. Het Loo, den 28sten Augustus 1878. WILLEM. De Minister van Binnenlandsche Zaken, Kappeyne. Uitgegeven den vierden September 1878. De Minister van Justitie, H. J. Smidt.
---

(Staatsblad no. 135.) BESLUIT van den 3den September 1878, houdende aanwijzing van de gemeente Smilde als standplaats van een postkantoor.
Wu WILLEM III, bij de gratie GODS, koning der nederlanden, Prins van Oranje-Nassau, Groot-Hertog van Luxemburg, enz., enz., enz. Gelet op art. 6 der wet van 12 April 1850 {Staatsblad n". 15); Gezien het rapport van Onzen Minister van Waterstaat, Handel en Nijverheid , dd. 30 Augustus 1878 , n°. 85 , afdeeling Posterijen ; Hebben besloten en besluiten : Er wordt een postkantoor gevestigd te Smilde , provincie Drenthe. Het tijdstip, waarop dit kantoor in werking zal komen, wordt nader door Onzen Minister van Waterstaat, Handel en Nijverheid bepaald. Onze voormelde Minister is belast met de uitvoering van dit besluit t
waarvan afschrift zal worden gezonden aan de Algemeene Rekenkamer, en 't welk in de Staatscourant en in het Staatsblad zal worden geplaatst. 's Gravenhage , den 3den September 1878. WILLEM. De Minister van Waterstaat, Handel en Nijverheid, Tak van Poortvliet. Uitgegeven den tienden September 1878. De Minister van Justitie, H. J. Smidt. Bij Koninklijk besluit van 7 September 1878, n°. 4, is de veearts L. van Huiten, te Veendam, met ingang van 16 September 1878, voor den tijd van drie jaren, benoemd tot adsistent aan 's Rijks veeartsenijschool te Utrecht. Bij Koninklijk besluit van den 7den September 1878, n°. 9, is de lste luitenant W. P. van der Schalk , van het 6de regement infanterie , krachtens art. 42, § 2 c, der wet van 28 Augustus 1851 ( Staatsblad n°. 128), op pensioen gesteld en het bedrag van dat pensioen, ingevolge de artt. Wl en 19 der wet van dezelfde dagteekening ( StaatsBlad n°. 129), laatstelijk gewijzigd bij die van 29 Mei 1877 (Staatsblad n°. 114), en met toepassing van art. 3 van laatstgenoemde wet, bepaald op f 1145 'sjaars.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken brengt ter kennis van belanghebbenden, dat: 1°. de commissie, belast met het afnemen van het eerste natuurkundig examen, vermeld in art. 2 der wet van 8 Julij 1874 ( Staatsblad n°. 97), en van het natuurkundig examen voor hulp-apothekers, vermeld in art. 5 dier wet, zitting zal houden op Donderdag 12 September e. k. en volgende dagen te Utrecht; 2°. de commissie belast met het examineren van hen, die eene acte van bevoegdheid als arts of als tandmeester wenschen te verkrijgen, of hunne vroeger verkregene bevoegdheid wenschen verder uit te breiden , overeenkomstig artt. 27 en 28 der wet van 1 Junij 1865 ( Staatsblad n°. 59), gewijzigd bij de wet van 8 Julij 1874 ( Staatsblad n°. 97), zitting zal houden op Woensdag 11 September e. k. en volgende dagen te Leiden. 's Gravenhage, 7 September 1878. Voor den Minister, De Secretaris-Generaal , Hubrecht.
---

MINISTERIE VAN MARINE.
De kapitein bij het corps mariniers D. C. W. Sutherland, behoorende tot de rol van Zr. Ms. fregat Evertsen, en belast met het bevel over het op dien bodem ingescheept detachement mariniers, wordt, met den 16den dezer, ter beschikking gesteld van den kommandant van het corps en vervangen door den kapitein M. C. Koning.
---

MINISTERIE VAN FINANTIEN.
De Minister van Finantien maakt bekend dat het saldo van 's Rijks schatkist bij de Nederlandsche Bank op 7 dezer en de som der betaalmiddelen op dat tijdstip bij de betaalmeesters aanwezig, te zamen een bedrag uitmaakten van acht en veertig millioen zes honderd vijf en tachtig duizend twee honderd zeven en zestig gulden twee en zeventig en een halve cent (f 48,685,267.72 *)• 's Gravenhage, den 9den September 1878. De Minister voornoemd, Gleichman. Bij resolutie van den Minister van Finantien van den 9den dezer, n°. 10, is in de zesde klasse gerangschikt het vacante ontvangkantoor der directe belastingen en accijnsen te Elburg c. a., waarvan de vermoedelijke belooning kan worden geraamd op f2717, en na aftrek eener som van f 660 voor kosten van beheer, waaronder is begrepen de belooning voor de sub-ontvangers te Hattem en Oldebroek, op f2117 zuiver 's jaars.
---

MINISTERIE VAN OORLOG.
De gewone audientie van den Minister van Oorlog zal op Donderdag, den 12den September aanstaande , niet plaats hebben.
---

