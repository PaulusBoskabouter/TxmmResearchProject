OFFICIEEL GEDEELTE. (Staatsblad no. 143.) BESLUIT van den 11den October 1878, tot vaststelling van een reglement voor de scheepvaart, ter beveiliging van de beweegbare spoorwegbrug over de Gouwe tusschen Zwammerdam en Alphen en van die over den Rijn te Leiden, beide in den spoorweg Leiden Woerden.
"wij WILLEM III , bij de gratie GODS , koning der nederlanden, Prins van Oranje-N assatj , Groot-Hertog van Luxembubg, enz. , enz. , enz. Op de voord ragt van Onzen Minister van Waterstaat, Handel en Nijverheid, van 20 September 1878, n°. 47, afdeeling Waterstaat B; Den Raad van State gehoord (advies van den lsten October 1878, n°. 8); Gezien het nader rapport van Onzen voornoemden Minister, van 5 •October 1878, n°. 16, afdeeling Waterstaat B; Hebben goedgevonden en verstaan: 1°. vast te stellen het reglement voor de scheepvaart, ter beveiliging van de beweegbare spoorwegbrug over de Gouwe tusschen Zwammerdam en Alphen en van die over den Rijn te Leiden , beide in den spoorweg Leiden- Woerden , zooals het hiernevens is gevoegd; 2°. te bepalen, dat dit reglement den 15den October 1878 in werking zal treden. Onze Minister van Waterstaat, Handel en Nijverheid is belast met de uitvoering van dit besluit, dat gelijktijdig in het Staatsblad en in de Staatscourant geplaatst en aan den Raad van State medegedeeld zal worden. Arolsen, den llden October 1878. WILLEM. De Minister van Waterstaat, Handel en Nijverheid, Tak van Poortvliet. Uitgegeven den drie en twintigsten October 1878. De Minister van Justitie, H. J. S midt. REGLEMENT voor de scheepvaart, ter beveiliging van de beweegbare spoorwegbrug over de Gouwe tusschen Zwammerdam en Alphen en van die over den Rijn te Leiden , beide in den spoorweg Leiden-Woerden. Artikel 1. Alleen de brugwachter is bevoegd de bruggen te openen of te sluiten, of eenig deel daarvan te verzetten. Artikel 2. De beweegbare bruggen worden ten dienste van de scheepvaart zooveel mogelijk geopend gehouden. Met het sluiten van de bruggen wordt aangevangen vijftien minuten vóór het tijdstip waarop de komst van eenen trein is bepaald of aangekondigd. Indien evenwel door weêrsgesteldheid of andere buitengewone omstandigheden de sluiting vermoedelijk meer tijd dan gewoonlijk kan vorderen, wordt daarmede zooveel vroeger aangevangen als voor de tijdige sluiting noodig is. Voor werktreinen worden de bruggen gesloten na aankomst bij en verzoek tot gebruik van de bruggen. Alvorens over te gaan tot het sluiten der brug, geeft de brugwachter het sein, dat de doorvaart gestremd is. Bij de bruggen zijn geplaatst een seinpaal, hoog minstens 6,80 meter boven de spoorstaven, voorzien van een rood geschilderden bol, die langs den paal bewogen wordt, en van eene lantaarn met groen en rood licht ter hoogte minstens van 3,90 meter boven de spoorstaven. Zijn de bruggen geopend, dan wordt dit aangeduid: bij dag door den geheel opgehaalden rooden bol; bij nacht door het groen licht, gekeerd naar de zijden van de scheepvaart. Zijn de bruggen gesloten, dan wordt dit aangeduid: bij dag door den neergelaten rooden bol; bij nacht door het roode licht naar de zijden van de scheepvaart gekeerd. Nachtseinen worden gegeven van een half uur na zonsondergang tot een half uur vóór zonsopgang. Artikel 3. Bij het doorvaren der bruggen gedragen de schippers zich naar de bepalingen, betrekkelijk geldende omtrent de vaart op de Gouwe en den Rijn , voor zoover zij niet in strijd zijn met dit reglement, en naar de bevelen van den brugwachter. Artikel 4. Bij het naderen der bruggen moeten de schippers bij de wederzijds gestelde afstandspalen, voorzien met het woord *» langzaam de zeilen hunner schepen voorzien als bij het volgend artikel is bepaald of in de gei brengen, de ankers binnen boord brengen, de stoom geheel of gedeeltelijk afsluiten, de trekdieren zeer langzaam laten stappen en in het algemeen de vaart van het schip zoodanig verminderen,
dat het bij den stoppaal, met het woord » halt" voorzien, kan worden stil gehouden, ingeval de brugwachter dit' noodig acht. Bij harden wind, sterken stroom of afstrooming van het kanaal, of bij snelle vaart van het schip, zijn de schippers verpligt, door het achteruitbrengen van een lijn of tros, of van kettingen, of door het terugwerken met stoom, de vaart van het schip te verminderen en de goede rigting er van te verzekeren. Daarbij kan van de meerpalen, duc d'alven of remmingwerken wor den gebruik gemaakt. In geen geval mogen, gedurende het gesloten zijn of gedurende het sluiten der bruggen, de schepen zonder schriftelijke vergunning van den brugwachter digter dan de bovenbedoelde stoppalen tot de brug naderen. De schippers moeten door geluidseinen of door roepen den brugwachter tijdig waarschuwen, dat hun schip de brug nadert. Nadat de brugwachter toestemming heeft gegeven en niet vroeger, wordt het schip naar de brug gestuurd en zoo langzaam voortbewogen , dat geen deel van de brug of van de remmingen door het stooten van het schip kan worden beschadigd. Indien door mist of andere oorzaken de bol en de lantaarn aan den seinpaal niet of niet duidelijk zigtbaar zijn, worden de schepen buiten de stoppalen van de bruggen gehouden, totdat van den brugwachter vergunning tot doorvaren is verkregen. Artikel 5. Bij het doorvaren van de bruggen worden de schepen met geringe snelheid bewogen, door trekdieren niet dan stapvoets, stoombooten met verminderde kracht. De treklijnen mogen niet over de leuningen schuren. Zeilende schepen moeten zoodanig van zeil verminderen, dat zij de bruggen langzaam doorvaren. De schooten moeten zooveel aangehaald en de ra's gebrast of getopt worden, dat bij het doorvaren geen touwen of zeilen met de brug- of remmingwerken in aanraking kunnen komen. Bij het doorvaren mogen van de schepen ankers of kettingen niet buiten boord hangen of liggen en andere voorwerpen niet dan zoodanig, dat zij met de brug- of remmingwerken niet in aanraking kunnen komen. Het is verboden met haken, boomen of andere voorwerpen het hout-, muur- of ijzerwerk van de bruggen aan te raken; de remmingwerken, duc d'alven, schuif houten, haalpennen of ringen zijn hiervan uitgezonderd. Het verminderen der vaart of het vastmaken der vaartuigen geschiedt alleen door het uitbrengen van kettingen of touwen aan de meerpalen (die voor niets anders mogen gebruikt worden), tenzij het uitbrengen van een anker onvermijdelijk is. De schippers zorgen, dat geene schade wordt toegebragt aan de vaartuigen, stijgers , heijen, bokken of andere werktuigen, gebezigd voor herstelling of vernieuwing van de brugwerken of voor uitdieping van de vaart nabij de bruggen. Artikel 6. Het is verboden: schepen in de opening van de bruggen stil te houden; schepen aan eenig deel der brug vast te leggen of te verhalen. Artikel 7. Een schip mag binnen de stoppalen, in art. 4 bedoeld, niet langer vertoeven dan volgens het oordeel van den brugwachter noodig is. Binnen de bruggen varen schepen elkander niet voorbij, dan met toestemming van den brugwachter. Binnen de stoppalen, in art. 4 bedoeld , varen schepen elkander in de rigting naar de brugopeningen niet voorbij, dan met toestemming van den brugwachter. Buiten die stoppalen wacht ieder schip totdat de schepen, welke zich nader bij de brug bevinden, zijn doorgevaren. Rijksvaartuigen of die in dienst zijn van den Staat, passagiersstoombooten en de bij openbare verordening ingestelde beurtschepen worden vóór alle andere schepen doorgelaten. Zij worden bij beperkten tijd van opening der bruggen, met uitsluiting van alle andere, alleen doorgelaten en daarvoor door den brugwachter aangewezen. In zoodanig geval verplaatsen de daarvoor door den brugwachter niet aangewezen schepen zich binnen de stoppalen, echter niet in de rigting naar de spoorwegbrug. Is eene ontmoeting te vreezen tusschen een zeilend of stoomend vaartuig en een vaartuig dat getrokken wordt, dan moet dit laatste buiten den stoppaal stoppen totdat het zeilend of stoomend vaartuig gepasseerd is. Buiten deze gevallen is voor alle tegelijk aankomende schepen de voorrang van doorvaren toegekend aan die van de bovenwinds of met stroom komende, zoodat die van de benedenwinds of tegen stroom komen, buiten den stoppaal moeten wachten. Bij verschil beslist de brugwachter. Artikel 8. Ingeval méér dan één schip aan dezelfde zijde voor de gesloten brug aankomt, blijven de later aankomende op behoorlijken afstand achter de eerder aankomende, ten einde geene opstopping of verwarring te doen ontstaan. Artikel 9. Bij het weder openen der bruggen varen de schepen door met vergunning van den brugwachter volgens art. 4 van dezelfde
zijde, naar volgorde van aankomst, en van verschillende zijden, met inachtneming van den voorrang als in art. 7 is omschreven. Artikel 10. Wanneer een schipper weigert zijn schip in de opening van of nabij de bruggen naar de aanwijzing van den brugwachter te stoppen, te bewegen of te verhalen, is deze, desnoods ondersteund door den sterken arm, bevoegd, ten koste van den onwillige, het noodige te verrigten om die aanwijzing te doen uitvoeren. Artikel 11. Wanneer een vastgeraakt schip het sluiten der brug, ten dienste van den spoortrein, verhindert, is de directie der spoorwegdienst, of wie haar vervangt, bevoegd, onder toezigt van het hoofd van het bestuur der gemeente, waarin de brug gelegen is, en ten koste van den schipper of eigenaar van het schip, de oorzaak of oorzaken van die verhindering te doen opruimen. Artikel 12. Vaartuigen, waarvan het niet te vreezen is dat zij in de brug-openingen zullen beklemd raken, kunnen onder de vaste openingen worden doorgelaten en met bijzondere vergunning van den brugwachter ook door de beweegbare bruggen, tijdens die gesloten zijn. Artikel 13. Door schcpen wordt in dit reglement bedoeld alle soorten van vaartuigen en houtvlotten. Door schippers worden bedoeld zij, die op het schip of houtvlot gezag uitoefenen of met de leiding daarvan belast zijn. Onder brugwachter worden verstaan ook die personen, welke den brugwachter vervangen of hem behulpzaam zijn. Artikel 14. Aan den brugwachter is de handhaving van de bepalingen van dit reglement opgedragen. De brugwachter, de ambtenaren in art. 11, sub 1°. tot 6°., van het Wetboek van Strafvordering bedoeld, de ambtenaren van den Staat en van de spoorweg-onderneming , aan wie het toezigt op de bruggen is opgedragen, de rijksveldwachters en de ambtenaren en beambten der plaatselijke politie in de gemeente, waarin de bruggen gelegen zijn, zijn met het opsporen van de overtredingen van dit reglement belast. De processen-verbaal^ van overtreding worden opgemaakt op den eed, door den verbaliserendèn ambtenaar of beambte bij den aanvang zijner bediening afgelegd, of binnen acht en veertig uren ten overstaan van den regter van het kanton , waarin de overtreding is begaan, met eede bevestigd. Artikel 15. De overtreders, tegen wie proces-verbaal is opgemaakt, mogen met de schepen hunne reis niet vervolgen, dan na ten genoegen van het hoofd van het bestuur der gemeente, waarin de brug is gelegen, borgtogt te hebben gesteld tot verzekering van de vergoeding der door hen veroorzaakte schade. Aan de ambtenaren van den spoorweg, met de handhaving van dit reglement belast, wordt op hunne aanvraag door den burgemeester der gemeente, waarin de brug gelegen is, en door alle ambtenaren, met openbaar gezag bekleed, bijstand verleend. Artikel 16. Als overtreding ' van de bepalingen van dit reglement wordt ook aangemerkt het niet voldoen aan eenig bevel van den brugwachter, tot uitvoering of naar aanleiding van eene of meer van die bepalingen gegeven. Artikel 17. Overtredingen van de bepalingen van dit reglement zijn strafbaar krachtens art. i der wet van 6 Maart 1818 (Staatsblad n°. 12.) Artikel 18. Bestuurders der betrokken spoorwegdiensten stellen dit reglement, gedrukt in de Nederlandsche en Hoogduitsche talen, verkrijgbaar bij de brugwachters, tegen betaling van tien cents voor elk exemplaar. Behoort bij het Koninklijk besluit van 11 October 1878, n°. 33 (/ Staatsblad n°. 143). Mij bekend, De Minister van Waterstaat, Handel en Nijverheid, Tak van Poortvliet.
---

