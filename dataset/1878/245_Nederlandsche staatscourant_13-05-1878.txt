OFFICIEEL GEDEELTE. (Staatsblad no. 30.) WET van den 6den Mei 1878, houdende bepalingen omtrent de beëedigde vertalers.
"Wij WILLEM III, bi.t de gratie Gods , Koning der Nederlanden , Peins van Oranje-Nassau , Groot-Hertog van Luxemburgenz., enz. , enz. Allen, die deze zullen zien of hooren lezen, salut! doen te weten : Alzoo Wij in overweging genomen hebben, dat het wenschelijk is bij de wet bepalingen vast te stellen omtrent de beëedigde vertalers; Zoo is liet, dat Wij , den Raad van State gehoord en met gemeen overleg der Staten-Generaal, hebben goedgevonden en verstaan , gelijk Wij goedvinden en verstaan bij deze: Artikel 1. Hij, die bevoegd is tot het geven van middelbaar onderwijs in een of meer vreemde talen, wordt op zijn verlangen door de arrondissements-regtbank zijner woonplaats als vertaler voor een of meer dier talen beöedigd, wanneer hij tevens voldoende blijken geeft van kennis der Nederlandsche taal, ter beoordeeling van de regtbank, en een getuigschrift overlegt van goed zedelijk gedrag, afgegeven door burgemeester en wethouders der gemeente of gemeenten waar hij gedurende de twee laatste jaren heeft gewoond. Artikel 2. Ook anderen dan de in art. 1 genoemde worden, op hun verlangen, door de arrondissements-regtbank hunner woonplaats als vertaler voor een of meer talen beëedigd, wanneer zij voldoende blijken geven van kennis van die taal of talen en van de Nederlandsche taal, ter beoordeeling van de regtbank, en een getuigschrift overleggen van goed zedelijk gedrag, afgegeven door burgemeester en wethouders der gemeente of gemeenten waar zij gedurende de twee laatste jaren hebben gewoond. Artikel 3. Hij, die aan de vereischten van art. 1 of art. 2 voldoet, legt ter openbare teregtzitting van de regtbank den eed of de belofte af, dat hij zijne pligten als vertaler met naauwgezetheid zal vervullen. Hem wordt, na nederlegging van zijne handteekening ter griffie, eene acte uitgereikt, houdende zijne toelating als beëedigd vertaler voor de daarin vermelde taal of talen. Artikel 4. De legalisatie der handteekening van den beëedigden vertaler op door hem als zoodanig uitgegeven stukken geschiedt, indien zij vereischt of door belanghebbenden verlangd wordt, door den president der regtbank, voor welke hij den eed heeft afgelegd, of, bij verandering van woonplaats, door den president der regtbank van het arrondissement, waartoe zijne nieuwe woonplaats behoort, mits hij , met vertooning zijner acte van toelating, ter griffie dier regtbank zijne handteekening heeft nedergelegd. Artikel 5. De acte van toelating geeft de bevoegdheid om in het geheele Rijk als beëedigd vertaler op te treden voor de taal of talen , in de acte vermeld. Artikel 6. De acte van toelating kan ten allen tijde worden herroepen door de arrondissements-regtbank der woonplaats van den vertaler, op grond dat hij is gebleken onbekwaam of onbetrouwbaar te zijn. Van die herroeping geschiedt openbare aankondiging in de nieuwsbladen door de zorg van het openbear ministerie. Artikel 7. De artikelen 5 en 6 dezer wet zijn mede van toepassing °P hen, die vóór hare in werking treding als vertalers door eenig regterlijk collegie waren beëedigd. l)e legalisatie, bedoeld in!artikel4, geschiedt door den president van de arrondissements-regtbank hunner woonplaats, mits zij, met vertooning hunner acte, ter griffie dier regtbank hunne handteekening nebben nedergelegd. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren, wien zulks aang-aat, aan de naauwkeurige uitvoering de hand zullen houden. Gegeven te 's Gravenhage, den 6den Mei 1878. WILLEM. De Minister van Justitie, H. J. Smidt. Uitgegeven den twaalfden Mei 1878. De Minister van Justitie, H. J. Smidt.
---

(Staatsblad no. 31.) WET van den 6den Mei 1878, houdende wijziging van den staat, vastgesteld bij art. 2 der wet van 9 April 1877 (Staatsblad no. 77), tot vaststelling van het regtsgebied en de zetels der arrondissements-regtbanken en kantongeregten binnen het ressort van het geregtshof te Amsterdam.
Wij WILLEM III, bij de gratie GODS , koning der nederaxden, Prins van Oranje-Nassau, Groot-Hertog van Luxemburg, en z., enz., enz. 7, en, die deze zullen zien of hooren lezen, salut! doen te weten: Wij in overweging genomen hebben, dat het noodig is eene J
wijziging te brengen in den staat, vastgesteld bij art. 2 der wet van 9 April 1877 ( Staatsblad n°. 77), tot vaststelling van het regtsgebied en de zetels der arrondissements-regtbanken en kantongeregteii binnen het ressort van het geregtshof te Amsterdam; Zoo is het, dat Wij , den Raad van State gehoord en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze: Artikel 1. In den staat, vastgesteld bij art. 2 der wet van 9 April 1877 (Staatsblad n°. 77), wordt de grensbepaling van het kantongeregt Amsterdam n°. 1 gelezen als volgt: De grenslijn van het tot dit kanton behoorend gedeelte der gemeente Amsterdam is getrokken van af de Hooge Amstelbrug, langs den Binnen-Amstel en Kloveniersburgwal O. Z. dwars over de Nieuwmarkt, ten oosten van en langs de St. Anthoniewaag en ten westen van en langs de Zeevischmarkt, langs de Geldersche kade O. Z., Kamperhoofd , Kraansluis, langs den Oosterdoksdijk W. Z. en het terrein waarop zich het hulpstation van den Oosterspoorweg bevindt (Oostelijk Stationseiland bij den Oosterdoksdijk) W. Z., N. Z. en O. Z. ; voorts langs den oever van het Openhavenfront en het IJ (de ligplaatsen en de Handelskade in het kanton begrepen) in oostelijke rigting tot aan den afsluitdijk, en van daar langs dien dijk W. Z. tot aan de grens der gemeente, aldaar dien dijk over in oostelijke rigting en verder de grens der gemeente volgende tot aan de W r eesperzijde, en langs de Weesperzijde tot aan het uitgangspunt de Hooge Amstelbrug. W atergraafsmeer. Diemen.
In denzelfden staat wordt de grensbepaling van het kantongeregt Amsterdam n°. 3 gelezen als volgt: De grenslijn van het tot dit kanton behoorend gedeelte der gemeente Amsterdam is getrokken van af het Kamperhoofd langs de Geldersche kade W. Z., ten westen van en langs de Zeevischmarkt en ten oosten van en langs de St. Anthoniewaag, dwars over de Nieuwmarkt, Kloveniersburgwal W. Z. tot aan de Oude Hoogstraat, Oude Hoogstraat en Oude Doelenstraat N. Z., Oudezijdsvoorburgwal W. Z. tot aan den Grimburgwal, Grimburgwal N. Z., ten noorden van en langs de Kraaminrigting, dwars over het Rokin, Spui N. Z., Singel O. Z. tot aan de Korte Heisteeg, Heisteeg, Huidenstraat, Runstraat en Looiersgracht N. Z., dwars over de Lijnbaansgracht, Schans en Singelgracht, Singelgracht W. Z. tot aan de zuidzijde van het Rij- en wandelpark , Z. Z. van het Rij- en wandelpark tot aan de grens der gemeente, langs de grens der gemeente tot aan de Kuipersloot, de Kuipersloot Z. Z., Raambarrière, Bloemgracht Z. Z., Prinsengracht O. Z. tot aan de Leliegracht, Leliegracht, Oude Leliestraat, Torensteeg en Molsteeg Z. Z., over de Donkere Sluis, Mozes- en Afironstraat Z. Z., het Damplein, ten westen van en langs de Beurs naar het Damrak O. Z., voorts den oever volgende langs de Texelsche kade (de steigers niet in het kanton begrepen), de Haringpakkerij, den Korten Singel, het aangeplempte terrein bij den Westerdoksdijk (Westelijk Stationsoiland) O. Z., N. Z. en W. Z., den Westerdoksdijk (de steigers niet in het kanton begrepen) , de buitenzijde der Houthaven, en voorts langs den zuidelijken oever van het Noordzeekanaal tot aan de grens der gemeente, aldaar over het Kanaal die grens volgende tot aan den afsluitdijk te Schellingwoude, dien dijk volgende langs den westelijken oever en voorts langs den oever van het IJ en het Openhavenfront (de Handelskade en de ligplaatsen niet in het kanton begrepen), langs de O. Z., N. Z. en W. Z. van het terrein waarop zich het hulpstation van den Oosterspoorweg bevindt (Oostelijk Stations-eiland bij den Oosterdoksdijk), den Oosterdoksdijk en Kraansluis W. Z., voorts in Noordelijke rigting langs den oever van de Krommewaal tot aan het uitgangspunt het Kamperhoofd. Buiksloot. Nieuwendam. Ransdorp. In denzelfden staat wordt de grensbepaling van het kantongeregt Amsterdam n°. 4 gelezen als volgt: De grenslijn van het tot dit kanton behoorend gedeelte der gemeente Amsterdam is getrokken van den hoek van den Nieuwezijdsvoorburgwal en Molsteeg N. Z., door de Molsteeg N. Z., Torensteeg N. Z. over de Torensluis, Oude Leliestraat en Leliegracht N. Z., Prinsengracht W. Z. tot aan de Bloemgracht, Bloemgracht N. Z., Raambarrière, Kuipersloot N. Z., de grens der gemeente tot aan den zuidelijken oever van het Noordzeekanaal, aldaar in oostelijke rigting dien oever volgende langs de buitenzijde der Houthaven , den Westerdoksdijk en het aangeplempte terrein bij dien dijk of Westelijk Stationseiland W. Z., N. Z. en O. Z. (de steigers in het kanton begrepen), den Korten Singel, Haringpakkerij, Texelsche kade (de steigers in het kanton begrepen), Damrak W. Z., ten noorden van en langs den Dam, Mozes- en Aaronstraat N. Z., over de Donkere Sluis tot aan het uitgangspunt Nieu wezijdsvoorburg wal. Sloten.
Artikel 2. Deze wet treedt in werking op den dag harer afkondiging. Lasten en bevelen, dat deze in het Staatsblad zal worden geplaatst, en dat alle ministeriele departementen, autoriteiten, collegien en ambtenaren , wien zulks aangaat, aan de naauwkeurige uitvoering de hand zullen houden. Geereven te Amterdam, den 6den Mei 1878. WILLEM. De Minister van Justitie, H. J. Smidt. Uitgegeven den twaalfden Mei 1878. De Minister van Justitie, H. J. Smidt. Bij Zijner Majesteits besluit van den lOden Mei 1878, n°. 17, is, met ingang van 15 Mei 1878 , benoemd tot kantonregter-plaatsvervanger te Druten, D. E. C. Frankamp, ontvanger der registratie en domeinen aldaar. Bij Koninklijk besluit van 8 Mei 1878, n°. 13 , is aan J. Luyk , gewezen adjunct-commies der 2de klasse ter provinciale griffie van Zeeland , een pensioen verleend ten laste van den Staat, ten bedrage van f 705 'sjaars. Bij Koninklijk besluit van den lOden Mei 1878, n°. 38, zijn bij het personeel van de geneeskundige dienst der landmagt in Nederlandsch Indie benoemd tot officier van gezondheid der 2de klasse, de heeren : L. P. C. Sórensen, C. W. IN. Nókkentved, P. A. Klein, Deensche geneeskundigen , en dr. A. J. Wernberger , Oostenrijksch geneeskundige.
---

