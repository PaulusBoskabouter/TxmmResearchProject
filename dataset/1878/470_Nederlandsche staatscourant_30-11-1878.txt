OFFICIEEL GEDEELTE.
Bij Koninklijk besluit van den 24sten November 1878, is aan den heer M. Coster, consul-generaal der Nederlanden te Parijs, verlof verleend tot het aannemen van het commandeurskruis der Orde van het Legioen van Eer, hem door den President der Fransche Republiek geschonken. Bij Koninklijk besluit van den 24sten November 1878, is aan den heer J. van den Berg, kanselier van het Nederlandsch gezantschap te Berlijn, verlof verleend tot het aannemen van het ridderkruis 4de klasse der orde van den Rooden Adelaar, hem door Zijne Majesteit den Keizer van Duitschland, Koning van Pruissen, geschonken.
Bij Koninklijk besluit van den 15den November 1878, n°. 60, is aan M. G. te Grootenhuis, gewezen bewaarster in het huis van arrest te Zwolle, verleend een pensioen ten laste van den Staat van f 76 'sjaars, en zulks op grond van artt. 5,8, 13 en 33 der wet betreffende de burgerlijke pensioenen, laatstelijk gewijzigd bij die van den 21sten Mei 1873 ( Staatsblad n°. 64). Bij Koninklijk besluit van 8 November 1878, n°. 44, is aan C. G. Thomasz, gewezen adjunct-commies der 2de klasse ter provinciale griffie van Gelderland, een pensioen ten laste van den Staat verleend, ten bedrage van f 123 'sjaars. Bij Koninklijk besluit van 27 November 1878, n°. 15 , is magtiging verleend tot voortzetting harer werkzaamheden na de sluiting der herfstvergadering der Staten van Zuidholland: aan de Commissie uit die Staten belast met het uitbrengen van een rapport over een door Gedeputeerde Staten ingediend voorstel tot wijziging van het reglement op de wegen en voetpaden in die provincie; en aan die belast met het ontwerpen der regeling eener verbeterde waterontlasting van de rivier de Linge, welke bij besluit van 23 Julij 1878, n°. 26, gemagtigd werd hare werkzaamheden voort te zetten na de sluiting van de zomervergadering der Staten. Bij Koninklijk besluit van 26 November 1878, n°. 15, is J. F. Schijff, thans ontvanger der directe belastingen en accijnsen te Woerden c. a., benoemd tot ontvanger der directe belastingen, invoerregten en accijnsen te Harderwijk c. a. [Herplaatsing tot verbetering van eene schrijffout.] Bij Koninklijk besluit van 27 November 1878, n°. 20, zijn benoemd tot ontvanger der registratie en domeinen: te Onderdendam , J. van Os, thans in dezelfde betrekking te Terborg; te Appingadam, L. N. Heyl, thans in dezelfde betrekking te Yenlo. Bij Koninklijk besluit van den 28sten November 1878, n°. 22, is bepaald, dat de majoor van den generalen staf H. F. C. Hardenberg, op den voet van het bepaalde sul) III en IV van het besluit van 6 April 1878, n°. 1, als chef van een bureau der afdeeling » Generale Staf" bij het Departement van Oorlog werkzaam zal worden gesteld.
---

MINISTERIE VAN JUSTITIE.
De gewone audientie van den Minister van Justitie zal op Dingsdag, 3 December aanstaande, niet plaats hebben.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal op Zaturdag, 30 November aanstaande, niet plaats hebben.
---

RAAD VAN STATE.
Openbare vergadering van den Raad van State, afdeeling voor de geschillen van bestuur , op Woensdag den 4den December 1878, des voormiddags ten elf ure.
---

NIET-OFFICIEEL GEDEELTE. BINNENLAND.
De leden van de Eerste Kamer der Staten-Generaal zijn ter vergadering bijeengeroepen tegen Maandag den Oden December e. k., des avonds ten acht ure.
In de zitting van de Tweede Kamer der Staten-Generaal van heden (29 November) is medegedeeld, dat de Commissien van rapporteurs gereed zijn met de verslagen over de navolgende wetsontwerpen: vaststelling van hoofdstuk VI der Staatsbegrooting voor 1879; verhooging van hoofdstuk V der Staatsbegrooting voor 1877; bekrachtiging eener provinciale heffing in de provincie Groningen; vaststelling der begrooting van de Algemeene Landsdrukkerij, dienst 1879 ; onteigening voor de demping eener scheidingssloot in de gemeente Franeker; vaststelling van het slot der rekening van Suriname voor 1875; vaststelling der huishoudelijke koloniale begrooting van Suriname voor 1879; wijziging van hoofdstuk IX der begrooting voor 1877; wijziging en verhooging der begrooting van Suriname voor 1877; verhooging der begrooting van Curagao voor 1878. Deze verslagen zullen worden gedrukt en de beraadslagingen over het eerstvermelde wetsontwerp gevoerd worden na die over hoofdstuk V der Staatsbegrooting voor 1879 ; die over de begrootingen van Suriname en Curagao bij die over hoofdstuk IX der Staatsbegrooting. De Kamer heeft voortgezet de behandeling van hoofdstuk I der begrooting van Nederlandsch Indie voor het dienstjaar 1879 (uitgaven in Nederland.) De beraadslaging werd hervat over onder-afdeeling 29 betreffende de ambtenaars-examens. Daarover voerden het woord de heeren van der Kaay, Schagen van Leeuwen, van Gennep en de Minister van Koloniën. De heer Fransen van de Putte bragt bij onderafdeeling 37 ter sprake den aanleg van havenwerken bij Batavia. Aan de gedachtenwisseling daarover namen deel de heeren Corver Hooft, Teding van Berkhout en de Minister van Koloniën. De heer Fransen ^an de Putte en de Minister van Koloniën traden in eene korte discussie over het onderwerp van onderafdeeling 39, te weten de spoorwegen. Op onderafdeeling 42, waarbij voor officieren in buitengewonen dienst de som van f 30,050 werd uitgetrokken , stelde de heer van der Schrieck een amendement voor, strekkende om die som te verminderen met f 24,050, bestemd, volgens den toelichtenden staat, voor tractementen, gratificatiën en toelagen der officieren van het Indische leger, die den cursus in de tweede afdeeling der krijgsschool volgen, benevens verdere kosten hunner opleiding-. Dit, door den heer de Casembroot ondersteunde , en door den Minister van Koloniën bestreden, amendement werd met 42 tegen 23 stemmen aangenomen. De heer Patijn vroeg* inlichtingen over de onderwerpen bedoeld bij de onder-afdeelingen 45 en 46 , namelijk, de uit- en terugzending van militairen, de kosten van werving enz. alsmede de oprigting van een corps militairen, geschikt en gereed om, wanneer noodig, naar de koloniën en overzeesche bezittingen gezonden te worden tot aanvulling of tijdelijke versterking der strijdkrachten aldaar. Die inlichtingen werden door den Minister van Koloniën gegeven. De heer Fransen van de Putte maakte aanmerkingen tegen sommige der posten, vermeld op den toelichtenden staat bij onderafdeeling 52, betreffende het personeel der zeemagt. Hij stelde voor de som van f 1,893,349 te verminderen met f 6000, bestemd als subsidie aan de kweekschool voor machinisten te Amsterdam. De heer de Casembroot droeg een tweede amendement voor, strekkende om den post met f 3200 te verminderen , bestemd voor de opleiding van stuurlieden voor de gouvernements-marine. Hierover voerden het woord de heeren de Bieberstein , Teding van Berkhout en de M nister van Koloniën. Het amendement van den heer Fransen van de Putte werd verworpen met 36 tegen 25 stemmen, en dat van den heer de Casembroot met 35 tegen 28 stemmen. Over onder-afdeeling 53 , materieel der zeemagt, had eene gedachtenwisseling plaats tusschen den heer Fransen van de Putte en den Minister van Koloniën. Over de overige onderafdeelingen had geene beraadslaging plaats. Alle, ook de nieuwe gisteren door den Minister van Koloniën voorgestelde onderafdeeling 55, werden zonder hoofdelijke stemming goedgekeurd. Hoofdstuk I der begrooting {uitgaven in Nederland ), waarvan het eindcijfer beliep f 21,822,929, werd met 63 tegen ééne stem, die van den heer van den Berch van Heemstede, aangenomen. Over hoofdstuk I (middelen in Nederland) en meer in het bijzonder over den verkoop van koffij , voerden het woord de heeren de BruynKops, van Gennep, Blussé, Wintgens, Lenting, Bastert en de Minister van Koloniën. Na de goedkeuring van artikel 1 wijzigde de Minister van Koloniën artikel 2 in dien zin, dat daaruit wegvallen de woorden : » zoo noodig te dekken door uitgifte of beleening van schatkistbiljetten, overeenkomstig de bepalingen der wet van 4 April 1873 (Staatsblad n r . 62)."
Het wetsontwerp, waarvan de verdere onderdeelen werden goedgekeurd , werd met algemeene stemmen aangenomen. De beraadslaging over hoofdstuk II zal morgen ten elf ure gevoerd worden.
---

