OFFICIEEL GEDEELTE.
Bij Koninklijk besluit van 29 Mei 1878, n°. 19, is J. J. G. Hennequin, gepensioneerd majoor der infanterie van het Nederlandsch leger in Indie, benoemd tot burgemeester der gemeente Hoogezand. Bij Koninklijk besluit van 30 Mei 1878, n°. 24, is de aanstellingvan dr. J. E. G. Boot, tot buitengewoon hoogleeraar in de Latijnsche taal- en letterkunde aan de Universiteit te Amsterdam, bekrachtigd.
---

MINISTERIE VAN BINNENLANDSCHE ZAKEN.
Rijkskweekscholen ter opleiding van onderwijzers te 's Hertogenbosch, Haarlem, Middelburg, Deventer en Groningen. De Minister van Binnenlandsche Zaken brengt ter algemeene kennis, dat aan de Rijkskweekscholen voor onderwijzers, met het begin van den cursus 1878/79, aanvang nemende op 1 September 1878, gelegenheid zal zijn tot plaatsing in het eerste studiejaar van 21 kweekelingen te 's Hertogenbosch, 20 te Haarlem, 20 te Middelburg, 20 te Deventer en 21 te Groningen, ten einde daar op kosten van het Rijk opleiding tot hulponderwijzer te ontvangen. De leermiddelen worden kosteloos aan de kweekelingen verstrekt. Aan ieder hunner , behalve aan hen, wier ouders in de gemeente wonen, ter plaatse waar de kweekschool gevestigd is, wordt eene Rijkstoelage van f 300 toegekend, ten einde zich, onder goedkeuring van den directeur der kweekschool, voeding, inwoning en bewassching binnen de gemeente te verschaffen. Tot het examen ter plaatsing aan de kweekschool worden toegelaten zij , die , blijkens over te leggen geboorteacte , tusschen 1 Januarij 1862 en 15 Aprii 1864 geboren zijn. Voorts moet worden overgelegd eene verklaring van een geneesheer, waaruit blijkt, dat de adspirant met goed gevolg, of meer dan eens, de inenting der koepokken heeft ondergaan of aan de natuurlijke kinderpokken (variolae) heeft geleden; voorts dat hij een goed gehoor en gezigt, eene goede gezondheid en geene ligchaamsgebreken heeft, die hem voor het onderwijsvak of het deelnemen aan gymnastische oefeningen minder geschikt maken; een getuigschrift van goed gedrag, afgegeven door het dagelijksch bestuur der gemeente zijner inwoning, en, indien hij reeds aan eene school is werkzaam geweest, een getuigschrift van den districtsschoolopziener of hoofdonderwijzer dier school. De stukken moeten vóór 15 Junij 1878 vrachtvrij worden toegezonden aan den directeur der kweekschool, bij welke men geplaatst wenscht te worden. Aan hen, die zich zullen hebben aangemeld, zal later worden hekend gemaakt waar en wanneer het examen zal plaats hebben. Het examen betreft al de vakken, vermeld onder a—i in art. 1 der wet tot regeling van het lager onderwijs. De toelagen worden verleend op voorwaarde, dat de geheele cursus, die vier jaren duurt, tot het einde worde bijgewoond. Blijft men te dien aanzien na geplaatst te zijn in gebreke, of wordt men wegens slecht gedrag, gebrek aan vlijt of andere dergelijke gewigtige redenen niet langer tot de lessen der Rijkskweekschool toegelaten, dan moeten de reeds ontvangen gelden aan den Staat terugbetaald worden. 's Gravenhage, 25 Mei 1878. Voor den Minister, De Secretaris-Generaal, Hubrecht. De Minister van Binnenlandsche Zaken brengt ter kennis van belanghebbenden, dat in den loop van de maand Julij e. k. gelegenheid zal gegeven worden tot het afleggen van het veeartsenijkundig examen, vermeld in art. 12 der wet van 8 Julij 1874 ( Staatsblad n°. 99), ter verkrijging van het diploma van veearts. Dag en plaats van dat examen zullen nader worden bekend gemaakt. Zij die tot gemeld examen wenschen te worden toegelaten, moeten daarvan vóór 20 Junij e. k. schriftelijke opgave doen aan den voorzitter der Commissie van examen, den heer A. W. H. "VVirtz , directeur van 'sRijks veeartsenijschool te Utrecht, en bij hun verzoek voegen bet bewijs, waaruit blijkt, dat zij het natuurkundig examen, omschreven in art. 9 der aangehaalde wet, met goed gevolg hebben afgelegd. 's Gravenhage, 11 April 1878. Voor den Minister, De Secretaris-Generaal, Hubrecht.
De Minister van Binnenlandsche Zaken brengt ter kennis van belanghebbenden , dat aan 's Rijks veeartsenijschool te Utrecht, op Maandag 17 Junij e. k. en volgende dagen, gelegenheid zal worden gegeven tot het afleggen van het natuurkundig examen voor aanstaande veeartsen , bedoeld in art. 12 der wet van 8 Julij 1874 ( Staatsblad n°. 99). Zij, die tot dat examen wenschen te worden toegelaten , behooren zich schriftelijk , mits portvrij , vóór 1 Junij e. k. aan te melden bij den directeur van gemelde school. 's Gravenhage , 7 Mei 1878. Voor den Minister, De Secretaris-Generaal, Hubrecht.
---

Rijks-Veeartsenijschool.
De Minister van Binnenlandsche Zaken brengt ter algemeene kennis, dat het examen om als leerling aan 's Rijks veeartsenijschool te Utrecht te worden opgenomen, ingevolge artt. 20 en 21 van het reglement voor die school, vastgesteld bij Koninklijk besluit van 2 September 1874 ( Staatsblad n°. 125), zal plaats hebben op Woensdag 10 Julij e. k. en volgende dagen; dat belanghebbenden zich in persoon of schriftelijk, mits portvrij, vóór of op 30 Junij e. k. bij den directeur der school moeten aanmelden , met overlegging van: hunne geboorte-acte; een bewijs van hun goed gedrag, afgegeven door het gemeentebestuur van hunne woonplaats; en eene verklaring van eenen geneeskundige, dat zij met goed gevolg of meer dan eens de inenting der koepokken hebben ondergaan of aan de natuurlijke kinderpokken (variolae) hebben geleden. Voorts wordt bekend gemaakt, dat, krachtens art. 22 van voormeld reglement, tegen betaling van f 200 'sjaars, te voldoen in twee gelijke termijnen , als leerlingen kunnen worden opgenomen, zij , die op 3 September 1878 niet ouder dan 24 jaren, en , naar het oordeel van den raad van bestuur over de school, ligchamelijk genoegzaam ontwikkeld zijn en bij het examen blijken goed leesbaar te kunnen schrijven en kennis te hebben van : a. de gronden van de spraakkunst der Nederlandsche taal; b. de beginselen van de Hoogduitsche en Fransche talen, zoodat de adspirant op het eerste gezigt uit beide talen in het Nederlandsch kan overbrengen; c.. de beginselen der algemeene en vaderlandsche geschiedenis; d de beginselen der aardrijkskunde; e. reken- en stelkunde, met inbegrip van vergelijkingen met meer dan één onbekende , vergelijkingen van den 2den graad , reken- en meetkunstige reeksen en het praktisch werken met logarithmen; ƒ meetkunde: de planimetrie; bovendien wordt verlangd, dat de adspirant, ook al is bij niet bekend met den geheelen omvang van hoek-, driehoeks- en ligchaamsmeting, toch de voornaamste formules kan toepassen, welke dienen voor de oplossing van regt- en scheefhoekige platte driehoeken en ter berekening der oppervlakten en inhouden van prisma , pyramide , kegel, cylinder , bol, bolvormig segment en sector. Aan dezelfde bepalingen zijn, volgens art. 23 van het reglement, onderworpen zij, die tegen betaling van f 50 'sjaars alleen onderwijs en niet tevens huisvesting en verpleging in de school wenschen te ontvangen. 's Gravenhage, 11 Mei 1878. Voor den Minister, De Secretaris-Generaal, Hubrecht.
---

MINISTERIE VAN MARINE.
Bij beschikking van den Minister van Marine van den 31sten Mei jl. , n°. 56, is aan den provoost G. N. van der "Waard, toegekend de gouden medaille voor vijftigjarige eerlijke en trouwe militaire dienst.
---

MINISTERIE VAN WATERSTAAT, HANDEL EN NIJVERHEID.
Blijkens een uit Nederlandsch Indie ontvangen telegram, is de voor Nederland bestemde brievenmaal aan boord van het stoomschip » Voorwaarts ", welke bij de ramp aan dat vaartuig overkomen, werd gered, den 27sten dezer per Britsche pakketboot verder verzonden. De bedoelde brievenmaal kan alzoo omstreeks den 28sten Junij a. s. te Brindisi worden ontscheept. 's Gravenhage, 31 Mei 1878. De Minister van Waterstaat, Handel en Nijverheid, Voor den Minister, De Secretaris-Generaal, Boogaard.
---

