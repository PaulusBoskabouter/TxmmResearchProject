OFFICIEEL GEDEELTE.
Bij 'sKonings besluit van 21 November jl., n°. 6, is aan den heer A. Arata, op zijn verzoek, eervol ontslag verleend als consul der Nederlanden te Civita-Vecchia. Bij Koninklijk besluit van 26 November 1878, n°. 15, is J. F. Schopff, thans ontvanger der directe belastingenen accijnsen te Woerden c. a., benoemd tot ontvanger der directe belastingen , invoerregten en accijnsen te Harderwijk c. a. Bij Koninklijk besluit van 26 November 1878, n°. 16, is J. H. Atzema Az., thans ontvanger der directe belastingen en accijnsen te Zweelo c. a., benoemd tot ontvanger derzelfde middelen te Vries c. a. Bij Koninklijk besluit van 26 November 1878, n°. 17, is J. H. H. Eelsingh, thans ontvanger der directe belastingen , invoerregten en accijnsen te Kerkrade, benoemd tot ontvanger der directe belastingen en accijnsen te Gieten c. a. Bij Koninklijk besluit van 26 November 1878, n°. 18, is S. Heyt, thans ontvanger der directe belastingen, invoerregten en accijnsen te Gramsbergen, benoemd tot ontvanger der directe belastingen en accijnsen te Nieuw -Buinen , voor de gemeente Borger. Bij Koninklijk besluit van 27 November 1878 , n°. 19, is jhr. E. de Wendt Alberda van Ekenstein, te Groningen, benoemd tot lid van het collegie voor de zeevisscherijen.
---

MINISTERIE VAN BUITENLANDSCHE ZAKEN.
Met 'sKonings magtiging is de heer H. Weyland, op den voet van Nederlandsch onderdaan, erkend en toegelaten als vice-consul van Spanje te Groningen.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaken zal op Zaturdag, 30 November aanstaande, niet plaats hebben.
---

MINISTERIE VAN MARINE.
De gewone audientie van den Minister van Marine zal op Vrijdag , den 29s1en dezer, niet plaats hebben.
---

MINISTERIE VAN WATERSTAAT, HANDEL EN NIJVERHEID
De Minister van Waterstaat, Handel en Nijverheid brengt ter kennis van belanghebbenden, dat in de eerste helft van December a. s., ter benoeming van Rijks-opzigters van den waterstaat 4de klasse, een vergelijkend onderzoek zal plaats hebben. Dit vergelijkend onderzoek betreft: het schrijven van duidelijk leesbaar schrift; het maken van een opstel in de Nederlandsche taal; de aardrijkskunde van Nederland; het naauwkeurig en vlug rekenen zoo met geheele getallen, als met gewone en tiendeelige breuken; het Nederlandsch stelsel van maten en gevvigten; de beginselen der meetkunst tot en met inbegrip der berekening van oppervlakte en inhouden, zoo als bij uitvoering van werken en het opmaken van begrootingen van kosten te pas komt; de goneometrie, het landmeten, het gebruik van meetinstrumenten, en het uitbakenen op het veld van regte en gebogen rigtingen; het in kaart brengen van het opgemeten terrein op elke veriangde schaal; het waterpassen en het gebruik der instrumenten; de meest gebruikelijke bouwstoffen, hare eigenschappen en gebreken; de aarde- en rijswerken, voornamelijk toegepast op dijk-, zee- en rivierwerken , op wegen , bruggen en sluizen ; de droogmakerijen, de molens en de beginselen der stoomwerktuigkunde; de algemeene beginselen der waterbouwkunde; de beginselen der burgerlijke bouwkunde; het regtlijnig en handteekenen (ornamentteekenen). De candidaten moeten teekeningen inleveren door hen vervaardigd, en ten bewijze hiervan eene naauwkeurige verklaring van een daartoe bevoegd persoon overleggen. Bekwaamheid in een of ander handwerk , als : molenmaker, timmerman , metselaar , smid , aarde- of rijswerker , zal door overlegging van attesten van bevoegde personen en gelegaliseerd door den betrokken burgemeester, moeten bewezen worden. Zijn de candidaten werkzaam geweest als opzigter in dienst van het Rijk, van eene provincie, waterschap
, gemeente of particuliere maatschappij, dan zijn daarvan de behoorlijk gewaarmerkte bewijsstukken over te leggen. Kennis van vreemde talen strekt tot aanbeveling. Zij die zich aan het vergelijkend onderzoek wenschen te onderwerpen, moeten vóór 15 November 1878 daarvan aan het Ministerie van Waterstaat , Handel en Nijverheid doen blijken, bij een op zegel geschreven adres, bevattende naauwkeurige opgave van naam , voornamen, woonplaats en ouderdom. De candidaten moeten hun een en twintigste jaar zijn ingetreden en mogen niet ouder zijn dan zeven en twintig jaar. De buitengewone opzigters van den waterstaat die bij de Rijks- of provinciale werken in dienst zijn , kunnen aan het vergelijkend onderzoek deel nemen, mits zij op 1 Januarij 1879 den ouderdom van vijf en dertig jaar niet hebben bereikt. Bij het adres moeten worden overgelegd: een bewijs dat de candidaat Nederlander is: eene schriftelijke verklaring van een geneeskundige, wiens handteekening door den burgemeester zijner woonplaats moet zijn gewaarmerkt, waaruit blijkt dat de candidaat een gezond ligchaamsgestel bezit en geene gebreken heeft, die hem voor de uitoefening van de dienst als opzigter van den waterstaat ongeschikt maken; eindelijk een getuigschrift van goed zedelijk gedrag, afgegeven door het gemeentebestuur zijner woonplaats. Aan de betrekking van Rijksopzigter van den waterstaat 4de klasse is eene jaarwedde verbonden van f 1000. Het vergelijkend onderzoek strekt voorloopig tot vervulling van ééne vacature en tevens tot aanwijzing van de zes meest geschikte personen, die volgens de door de commissie vast te stellen rangorde gedurende de drie volgende jaren bij vacatures in het corps opzigters van den waterstaat 4de klasse zullen benoemd worden. 's Gravenhage, 5 October 1878. Voor den Minister, De Secretaris-Generaal, Boogaard. Bij beschikking van 27 November 1878, n°. 30 , afdeeling Handel en Nijverheid, is de aan A. M. Cnopius en W. Kooy jr., te Arnhem, verleende vergunning voor eene stoombootdienst tot vervoer van personen , goederen en vee, alsmede tot het slepen van schepen tusschen Arnhem en 's Gravenhage , overgeschreven op naam der schroef bootonderneming Amicitia.
---

MINISTERIE VAN KOLONIEN.
Bij beschikking van den Minister van Staat, Minister van Koloniën van den 16den November 1878, lit. D, n°. 33, zijn de heeren J. van der Ven, J. Gmelig, zich noemende en schrijvende Meyling, A. Ghijsels Mz., J. Ferwerda en H. J. van Osenbruggen, gesteld ter beschikking van den Gouverneur-Generaal van Nederlandsch Indie, om bij de dienst der Staatsspoorwegen op Java te worden geplaatst; de heer van Osenbruggen als tijdelijk ambtenaar en de overigen als vaste ambtenaren. Bij beschikking van den Minister van Staat, Minister van Koloniën, van den 27sten November 1878, lit. D, n°. 4, is de heer dr. C. P. Sluiter gesteld ter beschikking van den Gouverneur-Generaal van Nederlandsch Indie, om te worden benoemd tot leeranr in natuurlijke geschiedenis en warenkennis bij de afdeeling »hoogere burgerschool met vijfjarigen cursus" van het gymnasium Willem III, te Batavia.
---

NIET-OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (28 November) is medegedeeld dat de Commissien van Rapporteurs voor: de hoofdstukken V en X der Staatsbegrooting voor 1879; naturalisatie van G. Th. ter Horst en vijf anderen; wijziging van hoofdstuk IV der Staatsbegrooting voor 1877; wijziging der hoofdstukken V en VIIB der Staatsbegrooting voor hetzelfde jaar; met hare verslagen gereed zijn en die ter tafel brengen. De Kamer heeft voortgezet de algemeene beraadslagingen ©ver de begrooting van Nederlandsch Indie voor 1879, waaraan deelnamen de heeren van Gennep, des Amorie van der Hoeven, van Rees, de Casembroot, Rutgers van Rozenburg, Saaymans Vader, Godefroi en de Minister van Koloniën. Hierna kwam in behanieling hoofdstuk II der begrooting, betreffende de uitgaven in Nederlandsch Indie. De heer de Casembroot spak bij onderafdeeling 46 over het artikel
koffij; de heer Rombach bij onderafdeeling 48 over de kinacultuur. De Minister van Koloniën beantwoordde den eerstgemelde. De heer des Amorie van der Hoeven stelde voor, om de onderafdeeling 1 52, pakketvaart, uitgetrokken voor de som van f 571,703 te verminderen met f 100,000, volgens den toelichtenden staat bestemd als subsidie voor eene geregelde stoomgemeenschap met China. Hierover voerden het woord de heeren Wintgens , de Casembroot, Oorver Hooft, Mirandolle, van Houten en de Minister van Koloniën. Het amendement werd met 36 tegen 35 stemmen aangenomen. De heer Mirandolle trad, bij onderafdeeling 56, in beschouwingen over het onderwijs voor Europeanen en daarmede gelijkgestelden ; da heer Idzerda , bij onderafdeeling 63 , over sommige aangelegenheden betrekkelijk den geneeskundigen dienst; de heeren Oorver Hooft en Bastert, bij onderafdeeling 84, over den aanleg van spoorwegen. De Minister van Koloniën beantwoordde de gemaakte aanmerkingen. De overige onderafdeelingen gaven geene aanleiding tot gedachtenwisseling. Alle (1—122) werden zonder hoofdelijke stemming goedgekeurd. Na de goedkeuring der artikelen en beweegredenen werd hoofdstuk II met 64 tegen 6 stemmen aangenomen. Tegen stemden de heeren Arnoldts, Lambrechts, van Wassenaer van Catwijck, van den Berch van Heemstede, Kerens de Wijlre en Haffmans. De Minister van Kolonie bragt, in hoofdstuk I (uitgaven in Nederland) , eene nieuwe onderafdeeling VI a, luidende: » Bijdragen aan de middelen tot dekking van 's Rijks uitgaven — Memorie. " Naar aanleiding van eene woordenwisseling, gevoerd tusschen de heeren van Houten, van der Feltz, Heydenrijck, Sandberg en den Minister van Koloniën, nam de laatste de nieuwe onderafdeeling terug, en plaatste die aan het einde der begrooting , als onderafdeeling 55. De heer van der Kaay sprak bij onderafdeeling 29 over de ambtenaarsexamens. De behandeling zal morgen worden voortgezet. De Vergadering heeft met 39 tegen 27 stemmen afgestemd een voorstel van den heer van Baar , om de Staatsbegrooting op Maandag 2 December te behandelen, en met 34 tegen 31 stemmen beslist dat de beraadslagingen daarover zullen aanvangen daags nadat die over de Indische begrooting zullen zijn afgeloopen.
---

