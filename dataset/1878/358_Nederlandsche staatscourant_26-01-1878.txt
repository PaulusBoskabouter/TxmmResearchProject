RAAD VAN STATE.
Openbare vergadering van den Raad van State, afdeelinq voor de geschillen van bestuur , op Woensdag den 30sten Januarij 1878, des voormiddags ten elf ure.
---

OFFICIEEL GEDEELTE.
Bij Zijner Majesteits besluit dd°. 23 Januarij 1878, n°. 13, zijn, met ingang van 15 Februarij 1878, benoemd: tot raadsheer in het geregtshof te Amsterdam, mr. J. E. van Nes van Meerkerk, gewezen raadsheer in het voormalig provinciaal geregtshof in Overijssel; tot raadsheer in het geregtshof te Leeuwarden, mr. M. van der Tuuk, gewezen raadsheer in het voormalig provinciaal geregtshof in Groningen. Bij Koninklijk besluit van 25 Januarij 1878, n°. 17, is aan mr. J. Beckeringh van Loenen , op zijn verzoek, met ingang van 28 Januarij e. k., eervol ontslag verleend als burgemeester van Beilen. Bij Koninklijk besluit van 25 Januarij 1878, n°. 18, is aan J. R. de Kruyff, architect tc Amsterdam, vergunning verleend tot het aannemen en dragen der versierselen van ridder in de orde van Frans Joseph , hem door Z. M. den Keizer van Oostenrijk geschonken. Bij Koninklijk besluit van 25 Januarij 1878, 11°. 23, heeft Zijne Majesteit goedgekeurd dat aan dr. E. Brusa, gewoon hoogleeraar in het strafregt en de strafvordering aan de Universiteit te Amsterdam, bovendien is opgedragen liet onderwijs in de wijsbegeerte van het regt.
---

MINISTERIE VAN MARINE.
De luitenant ter zee der 1ste klasse C. ten Bosch, laatst behoord hebbende tot het eskader in Oost-lndie en van daar den 20sten dezer in Nederland teruggekeerd, is met dien datum op non activiteit gesteld.
---

MINISTERIE VAN KOLONIEN.
De Minister van Staat, Minister van Koloniën , brengt ter kennis van belanghebbende ouders of voogden, dat, krachtens het Koninklijk besluit van den 26sten November 1845, n°. 63, met den lsten September dezes jaars acht jongelingen zullen worden bestemd om, volgens het daaromtrent vastgestelde reglement, onder het oppertoezigt van dr. H. Wefers Bettink, hoogleeraar aan de hoogeschool te Utrecht, te worden opgeleid tot militair apotheker voor de dienst in Oost-lndie, en dat, wanneer zij hunne zonen of pupillen daarvoor verlangen in aanmerking te doen komen, deze zullen worden toegelaten tot het afleggen van een vergelijkend examen, dat zal plaats hebben te Utrecht, in het pharmaceutisch laboratorium op Dingsdag den 4den Junij 1878 en volgende dagen. De op zegel geschreven verzoekschriften tot deze toelating moeten vóór den lsten Mei 1878 bij het Ministerie van Koloniën zijn ontvangen, met bijvoeging der navolgende stukken, waarvan de vijf eerste insgelijks van zegel moeten zijn voorzien: 1°. eene verklaring van het plaatselijk bestuur, houdende, dat de ouders ingezetenen zijn of geweest zijn van het Rijk of van zijne overzeesche bezittingen, en dat zij (of de voogden) in staat zijn om den hierna te vermelden borgtogt, des gevorderd, gestand te doen; 2°. de geboorte-acte van den adspirant, ten blijke, dat hij met den lsten September 1878 den ouderdom van zeventien jaren bereikt zal hebben, en alsdan niet ouder zal zijn dan twintig jaren; 3°. eene verklaring van het hoofd der gemeente, dat de adspirant van een goed zedelijk gedrag is; 4°. eene verklaring omtrent het door hem genoten onderwijs; 5°. eene verklaring van een actief dienend militair geneeskundige, dat de adspirant van een gezond ligchaamsgestel is, geschikt om den lande als militair apotheker in Oost-lndie te dienen; 6°. indien de leeftijd van den adspirant dit vordert, een bewijs van voldoening aan de nationale militie. De belanghebbenden worden verder verwittigd, dat het examen zich uitstrekt tot de navolgende vakken: 1°. de grammaticale gronden der Nederduitsche taal; 2°. het. vaardig en naauwkeurig in het Nederduitsch vertalen van Fransche, Hoogduitsche, Engelsche en eenvoudige Latijnsche opstellen; 3°. de rekenkunde, met inbegrip der logarithmen, — de lagere stelkunst, de vierkantsvergelijkingen daaronder begrepen, — en de gewone meetkunst in zijn geheelen omvang, benevens goniometrie en platte driehoeksmeting; 4°. de gronden der vaderlandsche en der algemeene geschiedenis, die_onzer overzeesche bezittingen daaronder begrepen; •' • de algemeene aardrijkskunde, bijzonder die onzer overzeesche bezittingen. De leercursus duurt vijf jaren. De kweekelingen genieten gedurende len cursus eene jaarlijksche toelage van f700, en bovendien nog f200 v °or schadeloosstelling ter bestrijding der kosten verbonden aan het verkrijgen van toegang tot de lessen der hoogleeraren en lectoren en to t de inrigtingen en verzamelingen der Universiteit te Utrecht, behoudens
voldoenden borgtogt van den kant der ouders of voogden, voor de terugbetaling der verstrekte gelden, wanneer de kweekelingen zich aan hunne bestemming onttrekken of wegens traagheid of slecht gedrag worden ontslagen. Ouders of voogden van den kweekeling zijn verpligt voor diens huisvesting, voeding en kleeding zorg te dragen, en te voorzien in de kosten van boeken, instrumenten enz. De kweekelingen, na volbragte opleiding benoemd wordende tot apotheker der 3de klasse, verbinden zich vóór hunne benoeming tot apotheker tot de onverwijlde terugbetaling aan den lande der gelden, die aan of ten behoeve van hen, zoo wegens kosten van opleiding als ter zake van gratificatie en vervoer zijn voldaan, bijaldien zij binnen den tijd van vijf jaren, te rekenen van den dag van aankomst in Oost-lndie, op eigen verzoek of door eigen toedoen (het geval van wèlbewezene ziels- of ligchaamsgebreken uitgezonderd) uit 'sGouvernements dienst mogten worden ontslagen. 's Gravenhage, den 17den Januarij 1878. De Minister van Staat, Minister van Koloniën, van Bosse.
---

NIET-OFFICIEEL GEDEELTE. BINNENLAND
In de ziting van de Eerste Kamer der Staten-Generaal van heden heeft de heer Schot, namens de commissie voor de verzoekschriften , op een adres verslag uitgebragt met welks conclusie de Kamer zich vereenigde. De Vergadering nam achtereenvolgens zonder beraadslaging met algemeene stemmen aan de navolgende wetsontwerpen : 1°. dat tot goedkeuring van een tusschen Nederland en Zwitserland gesloten tractaat van vestiging en handel; 2°. dat tot onteigening ten behoeve van een spoorweg van Winterswijk naar de Pruissische grenzen in de rigting van Bocholt; 3°. dat tot bekrachtiging van den afstand, bij wijze van ruiling, aan de gemeente 's Gravenhage van den voor de verbreeding der Lange Pooten benoodigden rijksgrond. Ten vierde kwam in betiandeling het wetsontwerp tot herziening van de tabel, bedoeld in art. 99 der wet van den 4den Julij 1850 [Staatsblad n°. 37) (kieswet). Hoofdzakelijk werd tegen dit wetsontwerp door sommige leden het bezwaar van overhaaste behandeling en minder juiste zamenstelling der nieuwe kiesdistricten ingebragt; bedenkingen die echter van andere zijde werden tegengesproken. Vonden eenige sprekers redenen om zich tegen de voorgedragen kiestabel te verklaren , anderen daarentegen vonden de moeijelijkheden, waarop gewezen was, niet van zoo overwegenden aard. Nadat de heeren van Rhemen van Rhemenshuizen , Beerenbroek, du Marchie van Voorthuysen en den Tex het woord hadden gevoerd, verdedigde de Minister van Binnenlandsche Zaken het ontwerp tegen de in liet Eindverslag en in den loop der beraadslaging aangevoerde aanmerkingen. Het ontwerp werd daarop in stemming gebragt en met 24 tegen 6 stemmen aangenomen. Tegen hebben gestemd de heeren Hengst, van Rhemen van Rhemenshuizen, Smitz, Beerenbroek, de Villers de Pité en van Rijckevorsel. De Kamer is tot nadere bijeenroeping gescheiden.
---

VERSLAG VAN DE COMMISSIE belast met het afnemen der examens van apotheker volgens art. 9 der wet van 1 Junij 1865 (Staatsblad no. 59). Aan Zijne Excellentie den Minister van Binnenlandsche Zaken.
De Commissie, benoemd bij Koninklijk besluit van 23 April 1877, n°. 26, belast van 1 Augustus 1877 tot 1 Augustus 1878 met het afnemen der examens van apotheker, heeft de eer u het verslag van hare tweede zitting aan te bieden. Negen candidaten hadden zich voor deze zitting aangemeld , die, met goedkeuring van Uwe Excellentie, in twee groepen verdeeld werden, waarvan de eerste in de dagen van 7 tot en met 22 December 1877, de tweede groep van 4 candidaten, van 3 tot en met 18 Januarij 1878, geëxamineerd werden. De examen-Commissie bestond tot en met 5 Januarij uit de heeren prof. dr. W. F. R. Suringar, voorzitter, dr. D. de Loos, vice-voorzitter,
J. van Rijn van Alkemade en L. J. van der Harst, secretaris. De laatstgenoemde werd, na den aangegeven datum , door ambtsbezigheden verhinderd verder aan het examen deel te nemen en van af dien tijd, als lid en secretaris, door het plaatsvervangend lid den heer W. Stoeder vervangen. Zoo als bij de eerste zitting der Commissie, werd ook nu weder, met welwillende toestemming van het gemeentebestuur van Leiden, van de localen der hoogere burgerschool gebruik gemaakt, terwijl voor het praktisch examen in recepteerkunde, de apotheek van het garnizoenshospitaal alhier, bereidvaardig beschikbaar gesteld was. De verdeeling en uitvoering van het examen had op dezelfde wijze plaats als in het verslag der eerste zitting is omschreven. Ook nu werden voor het praktische examen der candidaten door loting nummers met de volgende seriën toegewezen, waarbij echter van de serien A en D twee der candidaten, wegens vroeger afgelegde bewijzen van bekwaamheid, werden vrijgesteld. Serie A. Bereiding van pharmaceulisch-chemische en galenische praeparaten. N°. 1. Acetas aethylicus. Acid. phosphoricum. Bicarbonas natricus. Lactas zincicus. Unguentum Mezerei. Pulpa Tamarindorum. N°. 2. Aether. Acidum tannicum. Hypophosphis calcicus. Chloretum et amididum hydrargyricum. Sapo aromaticus solidus. Mei. Rosarum. N°. 3. Chloroformuin. Ferrum reductum. Carbonas bismuthicus. Tartras kalico-stibicus. Extractum Secalis Cornuti. Rob. Juniperi. N°. 4. Acidum benzoïcum. Carbonas kalicus. Nitras argenticus. Hypophosphis natricus. Syrupus jodeti ferrosi. Charta epispastica n°. 1. N°. 5. Acidum chromicum. Chloras kalicus. Oxydum zincicum. Nitras aethylicus cum alcohole. Unguentum populeum. Manna depurata. N°. 6. Acidum boricum. Chloretum ferricum crystallisatum. Solutio chlorii. Oxydum hydrargyricum. Vinum tartratis kalico-ferrici. Emplastrum saponatum. N°. 7. Acidum aceticum. Chloretum baryticum. Lactas magnesicus. Tartras kalicus. Resina jalapae. Emplastrum belladonnae. Serie ö. Scheikundig onderzoek van verontreinigde geneesmiddelen. N 1. 2. 3. 4. 5. 6. 7. 8. 9. Sulphidum stibicum met arsentrisulphide en menie. Aether muriaticus alcoholicus metazijnzuur en stannichloride. Carbonas et hydras plumbicus met barium nitraat en bismuth carbonaat. Nitras bismuthicus basicus met loodnitraat en stibiumoxyde. Pulvis antacidus met aluminiumoxyde en calciumphosphaat. Acidum benzoïcum met boorzuur en magnesiumsulfaat. Acidi citrici solutio met oxalzuur en wijnsteenzuur. Chloreti stibici solutio met stannichloride en manganesiumsulfaat. Bitartras kalicus met kaliuniantimonyltartraat en loodsulfaat. Serie C. Bepaling van werkzame bestanddeelen in geneesmiddelen. a. door gewigts-analyse. N°. 1. IJzer in chloreti ferrici solutio. 2. Magnesia in sulfas magnesicus. 3. Morphine in opium. 4. Koper in sulfas cupricus. 5. Spiritus in vinum stibiatum. 6. Morphine in pulvis opii. 7. Kinine in citras ferricus et citras chinini. 8. IJzer in tinctura nervina Bestucheffii. 9. Quinetum in cort chinae succir: Javanensis. b. door maat analyse. N°. 1. Iodium in jodeti ferrici solutio. 2. IJzer in chloretum ferricum. 3. Bromium in brometum kalicum. 4. Phosphorzuur in ossa usta. 5. Cyaan in cyanetum hydrargyricum. 6. Actief chloor in solutio hypochloritis natrici. 7. Kalium carbonaat in sal tartari. 8. Zuurgehalte in acid. hydrochloricum dil. 9. Suiker in diabetische urine. Serie I). Opsporing en onderscheiding van vergiften. a. anorganisch. N°. 1. Chloretum hydrargyricum in wijn. 2. Chloretum stannicum in suikerstroop. 3. Aectas plumbicus in meel. 4. Phosphorus in honig. 5. Tartras kalico-stibicus in suiker. 6. Acid. arsenicosum in meel. 7. Sulfas zincicus in beschuitpoeder. b. Organisch. N°. 1. Strychninum in spijzen. 2. Brucinum in spijzen. 3. Morphinum in spijzen. 4. Veratrinum in komj-aftreksel. 5. Codeïnum in azijnhonig. 6. Strychninum in bier met suiker. 7. Morphinum in bier. De uitslag van dit praktische examen maakte de afwijzing van één der candidaten onvermijdelijk, terwijl de verdere theoretische examina
aanleiding gaven om de volgende candidaten, na de bij de wet voorgeschreven eedsaflegging, de acten van bevoegdheid als apotheker uit te reiken. Hunne namen zijn: Hendrik van Ringh, geboren te Sneek; Ygo van der Feer , geboren te Sneek; Frederik Martinus Rasker , geboren te Groningen; Roelof Dijkstra , geboren te Leeuwarden ; Abraham Albertus Lagaay, geboren te Vlissingen ; Klaas van Giffen, geboren te Wyckel, gemeente Gaasterland; Eise Hendriks Hamersma, geboren te Uitwellingerga, gemeente Wijmbritseradeel; Hilke Johannes de Grient Dreux, geboren te Witmarsum, gemeente Wonseradeel. Leiden , 18 Januarij 1878. W. F. R. S uringar, Voorzitter. W. S toeder , Loco-Secretaris.
---

