OFFICIEEL GEDEELTE.
Bij 'sKouings besluit van 26 November j]., n°. 20, is aan den heer H. J. D. Padday, op zijn verzoek, eervol ontslag verleend als consul der Nederlanden te Penang, onder dankbetuiging voor de door hem aan den lande bewezen diensten. Bij Koninklijk besluit van 18 December 1878, n". 33 , is aan mr. "W. van der Vliet, te' Amsterdam, vergunning verleend tot het aannemen en dragen der versierselen van officier der orde van het Legioen van Eer , hem door den President der Fransche Republiek geschonken. Bij Koninklijk besluit van 18 December 1878, n°. 34, is aan W. A. Scholten , te Groningen, vergunning verleend tot het aannemen en dragen der versierselen van ridder der orde van het Legioen van Eer , hem door den President der Fransche Republiek geschonken. Bij Koninklijk besluit van 18 December 1878, n°. 35, is de benoeming van H. Linssen , burgemeester van Neeritter, tot secretaris dier gemeente goedgekeurd. Bij Koninklijk besluit van 18 December 1878, n°. 38, is benoemd tot 2den luitenant bij het corps gevormd uit de vereeniging tot bevordering van 's lands weerbaarheid » Frederik Hendrik " te Delft , J. P. van Driest. Bij Zijner Majesteits besluit van den 18den December 1878, n°. 42, is de kapitein-luitenant ter zee H. D. Guyot, met den 20sten Januarij aanstaande, eervol ontheven van het bevel over de instructiebrik Zeehond, en daarin met den 21sten daaraanvolgende vervangen door den kapitein-luitenant ter zee N. Mac Leod. Bij Zijner Majesteits besluit van den 18den December 1878, n°. 43, is, met ing-ang van 1 Januarij 1879, bevorderd tot officier van gezondheid der 1ste klasse bij de zeemagt, de officier van gezondheid der 2de klasse J. A. G. Hulst. Bij Zijner Majesteits besluit van den 18den December 1878, n°. 44, is, met ingang van den lsten Januarij 1879: 1°. de officier van administratie der 1ste klasse J. F. J. Mahieu, ingevolge § 1 b van art. 33 der wet van den 28sten Augustus 1851 (Staatsblad ri'. 126), ter zake van ongeschiktheid voor de militaire dienst, wegens in en door de dienst ontstane ligchaamsgebreken, op pensioen gesteld, onder toekenning: a. ingevolge lit. I van art. 14 der wet van gelijke dagteekening (Staatsblad n°. 127) en § a van art. 1 der wet van 1 April 1875 C Staatsblad n°. 33), van een pensioen van elf honderd gulden (f 1100) 'sjaars; b. ingevolge art. 16 van de wet van 28 Augustus 1851 ( Staatsblad li 0 . 127) van een vierde verhooging van dat pensioen, ter somma van twee liouderd vijf en zeventig gulden (f275) 'sjaars, wegens het gemis van het gebruik van zijn linker arm; en c. ingevolge § c van art. 1 der wet van den lsten April 1875 (.Staatsblad n°. 33), van eene verhooging van dat pensioen, ter somma van duizend vijftig gulden (f 1050) 'sjaars, wegens verblijf in militaire dienst in 's Rijks 'overzeesche bezittingen en koloniën en tusschen de keerkringen; 2°. bevorderd : tot officier van administratie der 1ste klasse, de officieren van administratie der 2de klasse G. D. van Werdt en C. H. S. Pastor; en tot officier van administratie der 2de klasse, de officieren van administratie der 3de klasse M. C. Hazenberg en J. C. Kluit. Bij Koninklijk besluit van 18 December 1878 , u°. 26, is G. Brouwers benoemd tot secretaris van het polderdistrict Bommelerwaard boven den Meidijk , provincie Gelderland. Bij Koninklijk besluit van 18 December 1878, n°. 29, is J. Groll, <he met 1 Januarij 1879 zou ophouden lid te zijn van de commissie bedoeld in art. 3 der wet van 28 Mei 1869 ( Staatsblad n°. 97), op nieuw ^ot lid dier commissie benoemd.
---

MINISTERIE VAN BINNENLANDSCHE ZAKEN.
De gewone audientie van den Minister van Binnenlandsche Zaktn z&l op Zaturdag, 21 December aanstaande, niet plaats hebben.
---

NIET- OFFICIEEL GEDEELTE. BINNENLAND.
In de zitting van de Tweede Kamer der Staten-Generaal van heden (20 December), zijn in de eerste plaats hervat de beraadslagingen over het eenig artikel van het wetsontwerp tot onteigening ten behoeve van den aanleg van een spoorweg van Stavoren naar Leeuwarden , en het daarop door den heer Bergsma voorgestelde amendement. (Zie Staatscourant van gisteren.) Aan de beraadslagingen namen deel de heeren van Asch van Wijck, Sickesz , Oldenhuis Gratama, Wijbenga, Rutgers van Rozenburg, Hingst, van Swinderen , Bergsma , Idzerda en de Minister van Waterstaat , Handel en Nijverheid. Het amendement werd met 37 tegen 30 stemmen verworpen , en het wetsontwerp met 51 tegen 16 stemmen aangenomen. Tegen hebben gestemd de heeren Wintgens, Viruly Verbrugge, de Casembroot, Rombach , Hingst, Heydenrijck , Bastert, Oorver Hooft, van de Werk, van Asch van Wijck , de Jonge, Rutgers van Rozenburg, Teding van Berkhout, van der Schrieck, Bergsma en Begram. Daarna kwam in behandeling "het wetsontwerp tot vaststelling der begrooting van uitgaven voor den aanleg van Staatsspoorwegen , dienst 1879. De heer van Kerkwijk stelde de volgende motie van orde voor: » De Tweede Kamer der Staten-Generaal, kennis genomen hebbende van het door de Regering te kennen gegeven voornemen , om het aan den Staat vervallen waarborgkapitaal der Rotterdam-Munstersche Spoorwegmaatmaatschappij van f 400,000 zonder magtiging bij de wet terug te geven, van oordeel, dat over de teruggave van zoodanige aan den Staat vervallen kapitalen door de Wetgevende Magt behoort te worden beslist, gaat over tot de orde van den dag." Na eene korte woordenwisseling tusschen den voorsteller , den heer van Houten en den Minister van Waterstaat, Handel en Nijverheid, vereenigde de Kamer zich met 61 tegen 6 stemmen met een voorstel van den Voorzitter, om de voorgedragen motie op een nader te bepalen dag te behandelen. Bij de algenieene beraadslagingen over de spoorwegbegrooting voerden het woord de heeren Oorver Hooft, Arnoldts , Teding van Berkhout, van Baar, en de Minister van Waterstaat , Handel en Nijverheid. De heer van Eek besprak, bij onderartikel 11 var. artikel 1 , de havenwerken te Vlisssingen ; de heer Froger bij onderartikel 13 de spoorwegwerken te Amsterdam ; de heer Bastert den aanleg van een spoorweg naar den hoek van Holland. De Minister beantwoordde de sprekers. Alle onderartikelen werden zonder hoofdelijke stemming goedgekeurd , met uitzondering van onderart. 21 , dat, op verlangen van den heer Schimmelpenninck van dei' Oye , in stemming gebragt, met 48 tegen 16 stemmen werd aangenomen. De begrooting van uitgaven voor den aanleg van Staatsspoorwegen, dienst 1879 , werd met algemeene stemmen aangenomen. De Vergadering keerde daarop terug tot de behandeling van hoofdstuk IX der Staatsbegrooting voor 1879 (Departement van Waterstaat, Handel en Nijverheid). Onderartikel 80, luidende: » dekking der uitgaven, begrepen in de begrooting voor den aanleg van Staatsspoorwegen , dienst 1879 f 8,000,000, het laatste der Ilde afdeeling (Waterstaat) werd zonder beraadslaging en zonder hoofdelijke stemminggöedgekeurd. Over de lilde afdeeling (handel en nijverheid) in het algemeen sprak de heer de Vos van Steenwijk; bij de onderartikelen 89 en 90. de heer Wintgens over het Nederlandsch metereologisch instituut te Utrecht, gelijk ook de heer Teding van Berkhout. De Minister van Waterstaat, Handel en Nijverheid beantwoordde de sprekers. Over de andere onderartikelen der lilde afdeeling had geen beraadslaging plaats. Alle onderartikelen tot onderartikel 99 werden zonder hoofdelijke stemming goedgekeurd. De heer Lenting stelde het volgend nieuw onderart. 99 a voor, » subsidie aan de tentoonstelling van nationale en koloniale nijverheid te Arnhem f 3000", dat met 52 tegen 14 stemmen werd aangenomen. Over de afdeeling IV (. Posterijen ) voerden het woord de heeren Mackay , Rutgers van Rozenburg, de Jonge en de Minister van Waterstaat , Handel en Nijverheid. De onderartikelen 100 tot 101 , 103—108 dier afdeeling werden zonder hoofdelijke stemming goedgekeurd; ook onderart. 102 » kosten van postritten, postwagens, stoombooten, spoorwegen en verdere middelen tot vervoer der brievenmalen enz., uitgetrokken voor f 538 000" nadat de Minister van Waterstaat, Handelen Nijverheid dien post met f 20 000 had verhoogd. De overige onderdeelen van hoofdstuk IX werden zonder beraadslaging goedgekeurd. Het werd met 58 tegen 3 stemmen aangenomen. Tegen hebben gestemd de heeren Wintgens, Schimmelpenninck en de Casembroot. De Kamer zal hare werkzaamheden heden ten 8 ure voortzetten. Alsdan zullen behandeld worden hoofdstuk XI en het ontwerp van wet op de
Middelen, en niet hoofdstuk X (Departement van Koloniën) wegens de ongesteldheid van den Minister van Koloniën, die het hem onmogelijk maakt eene avondzitting bij te wonen.
---

