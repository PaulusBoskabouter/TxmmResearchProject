s'Gravenhage, maandag 11 November, BERIGT.
Om to voldoen aan een ons reeds herhaaldelijk gedaan verzoek, zal voortaan op de laatste bladzijde van ons weekblad, boven de vergaderingen, eene afzonderlijke rubriek geopend zijn voor aankondiging van aanstaande voordragten in afdeelingen enz. Over land- en tuinbouw. Die aankondigingen zullen gratis geschieden, maar, uit den aard der zaak zoo kort mogelijk, slechts uit een paar regels bestaan in volgorde van de datums. Men gelieve de daartoe strekkende opgaven, ter vermijding van noodeloozen omslag en ter bevordering van spoed te zenden aan den uitgever der Landb.-Cour. te Zwolle, en niet aan den hoofdredacteur te s’ Hag-e. Wij verwachten, dat men een ruim gebruik'van dit aanbod zal maken; een briefkaart of een convocatiebillet is voldoende. Alles, mits tijdig te Zwolle ingezonden, zal zonder eenige uitzondering vermeld worden. 7 Novr. 1878.
---

† Bittere gronden en gronden van kwaden aard.
In de Betuwe worden slechte weilanden, dat wil zeggen dezulken, die wel rijkelijk gras geven maar van een zoodanige kwaliteit, dat de dieren het slechts ongaarne willen eten, of dat het een slechten invloed uitoefent op hun productievermogen, bestempeld met den naam van »bittere gronden" of „gronden van kwaden aard." Gedurende dezen zomer werden ons herhaaldelijk monsters van dergelijke gronden, sommige in den vorm van graszoden, ter onderzoeking toegezonden. Uit dat onderzoek bleek in bijna alle gevallen duidelijk een zure hoedanigheid van de rivierklei want tot zoodanige grondsoort behoorden de aangeboden monsters een totaal gemis aan- of aanwezigheid van slechts geringe hoeveelheden koolzure kalk, dien machtigen factor, ter regeling van de voor de kweekplanten geschikte reactie van den grond. De planten bleken te zijn moerasplanten en zure grassen, zoodat de ons gedane vraag naar de oorzaak van het verschijnsel en de middelen ter verbetering tamelijk eenvoudig was. Dergelijke gronden zijn te verbeteren door draineeren , loemaken en kalken. Het losmaken en kalken kan natuurlijk niet dan moeielijk plaats hebben, wanneer het land als weiland blijft liggen. Een tijdelijke bebouwing van den grond b. v. met haver, zal deze bewerking in elk geval zeer in de hand werken. Gelijktijdig met de haver toch kan men een mengsel van gras- of klaverzaad Voor het aanstaande weiland zaaien. Beter nog zal het in de meeste gevallen zijn, • om de bebouwing een paar Jaar vol te houden, en v66r de haver b. v. boonen te telen. In het onderhavige geval kwamen enkele bijzonderheden, Ons door den inzender der monsters grond medegedeeld, kij niet weinig interessant voor. Daaruit toch bleek, hoe °an twee gelijksoortige gronden, de eene de slechte eigenschappen, waarvan hier sprake is, kan aannemen, terwijl (le andere goed blijft. Men zal dit het beste kunnen nagaan uit de aanhaling van enkele zinsneden uit den brief van den inzender, die daarop betrekking hebben. Hij schrijft: ~Immiddels heb ik een paar dier grondsoorten doen halen, uit twee mijner gronden, beide weiland, waarvan het eene als zeer zoete of goede aard bekend staat en altijd eene uitmuntende botergevende weide is geweest, aan den oever der Linge onder de gemeente Drurnpt. Het andere is uit een ouden kersenboomgaard-weiland, vlak tegenover het eerste perceel 'gelegen en alleen door den Lingedijk daarvan gescheiden, dat men van kwaden aard noemt, en waarvan de paarden die er in weiden, het zeer overvloedige gras niet dan door honger gedwongen willen eten, zooals mij de pachter mededeelt. Het eerste stuk doet meer dan f 150 pacht voor weide per oude morgen, terwijl het andere slechts f 55 per morgen dit jaar doet. Het laatste perceel is in Maart zwaar met vaaltmest gemest geworden." Bij onderzoek bleek wel is waar, dat de slechte grond volstrekt niet zuur maar zwak alkalisch was, en er waren ook nog sporen van koolzure kalk aanwezig, ofschoon in veel geringere hoeveelheid dan in den goeden grond. Volgens de ondervinding behoeft echter een grond niet al zijn kalk te verliezen, om in verschillende streken de eigenschappen van een zuren, reduceerenden grond aan te nemen, ten gevolge waarvan klaver en de goede grassen van lieverlede verdwijnen. In drie andere gevallen was geen spoor van koolzure kalk te ontdekken. Volgens de verklaring van den inzender was daarbij de grond ook van het allerslechtste gedeelte. Toch zijn de medegedeelde bijzonderheden niet van belang ontbloot, omdat het zich laat begrijpen, hoe een 100-jarige kersenboomgaard, •gelegen in de nabijheid van een rivier, dus waarschijnlijk met een slechte waterloozing , nooit door den ploeg losgemaakt, door grazend vee vastgetrapt, en van tijd tot tijd rijkelijk met stalmest voorzien, zelfs nog v66r het geheel verdwijnen der kalk deze ongunstige eigenschappen wel moet aannemen, terwijl een onmiddellijk daaraan grenzende grond, met een niet veel sterker gehalte aan kalk, maar die steeds op rationeele wijze behandeld wordt, zich zeer goed houdt. In drie andere gevallen was in de toegezonden monsters bitteren grond, zoo als wij zeiden, niet de minste kalk aanwezig, ja bleken zij zelfs zwak zuur te reageeren. Daarbij waren heele graszoden medegezonden , zoodat tegelijkertijd de daarop gegroeide planten konden worden bepaald. Men had er de mededeeling bijgevoegd: «De bijgaande twee graszoden zijn genomen uit den als den meest bitteren bekenden grond te Dreumel (Maas en Waal), dus van den ergsten kwaden aard." De botanische analyse der hierop groeiende planten leverde het navolgende resultaat: Monster a. [l7 (uit de kamp). Talrijke soorten van mos, Galium palustre, Polygonum nodosum , allen moerasplanten. Lysimachia Nummullaria, Verschillende soorten van Care; Verder Triticum repens , Monster a. 118 (uit de kamp). Verschillende soorten van mos, Galium palustre, Lysimachi Numm., allen moerasplanten. Equisetum palustre, Verschillende soorten van Carex, Oenanthe Phellaudrium,
Monster a. 119 (van den weg). Verschillende soorten van mos, Glyceria spectabilis, allen moerasplanten. Galiurn palustre, Equisetum palustre, Dat de respectieve weilanden onder deze omstandigheden geen bijzonder smakelijk en krachtig voeder konden opleveren, behoeft derhalve niemand te verwonderen. Hoogstens mag men er zich over verbazen, dat de respectieve landbouwers omtrent de oorzaak van het verschijnsel in het onzekere gebleven waren en niet reeds sedert lang getracht hadden daarin verbetering te brengen.
,Wageningen, Oct. 1878.
ADOLF MAYER.
---

IXe Hoofdstuk der Staatsbegrooting, 1879; dep. van Waterstaat enz. (1).
§ 2. Verscheidene leden vreesden dat de Minister van Waterstaat, Handel en Nijverheid te veel ten koste van de zorg voor den landbouw' het oog gevestigd houdt op de belangen van handel en scheepvaart. Zoowel uit hetgeen in de 5e paragraaph der Troonrede werd gezegd, als uit hetgeen op pag. 3 der Memorie van Toelichting tot de wet op de middelen voorkomt, omtrent de voortdurende stijging van de waarde der vaste goederen, meende men te mogen afleiden dat de toestand van den landbouw niet naauwkeurig bij den Minister bekend is. In meer dan ééne afdeeling werd er op gewezen dat alle takken van volkábedrijf, en daaronder niet het minst de landbouw, in kwijnenden toestand zijn. De graanprijzen zijn laag en onze producten worden allengs van de buitenlandsche markten verdreven. Zelfs het slagtvee dreigt deze ramp, ten gevolge van den aanvoer van levend vee uit Amerika. Wanneer die feiten in het oog worden gehouden, kan men het moeijelijk anders dan uit onbekendheid met den toestand verklaren, hoe de Minister tot het uitspreken van bedoelde paragraaph in de Troonrede heeft kunnen adviseren. In verband hiermede werd de opmerking gemaakt dat, voor zooverre bekend is, aan dit Departement geen enkel ambtenaar, meer speciaal met landbouw vertrouwd, is verbonden. Men meende dat daarin wel zou kunnen worden voorzien, zonder dat men zijne toevlugt tot uitbreiding van het reeds zoo uitgebreide ambtenaarspersoneel aan dit Departement behoefde te nemen. 3e afdeeling. Art. 91. Noot 4 Uitgewerkten staat. Onder opmerking dat eenige vereenvoudiging in de verslagen niet onraadzaam voorkomt, daar ze in minderen omvang meer zouden worden gelezen, achtte men bespoediging der uitgave wenschelijk. Voor den meerderen omvang van het Landbouwverslag evenwel wenschen sommige leden deze verhooging van f 2700 niet uitgetrokken te zien. De Commissie van rapporteurs bestaat uit de kamerleden Schepel, Rutgers van Rozenburg, van Kerkwijk, Sandberg en Gevers Deynoot.
(1) Woordelijk aan het officiele stuk ontleend.
---

Een geheim middel tegen „wrak" in de kaas.
In een tijd als de tegenwoordige, waarin de verbeterde boter- en kaasbereiding tot het onderwerp van den dag behoort, zal 't zeker onzen lezers niet ongevallig zijn te vernemen, wat ons dezer dagen betreffende laatstgenoemde productie uit Noord- en Zuidholland ter oore kwam. De herhaalde landbouwlezingen en de daarbij ten beste gegeven proeven, ook van verbeterde kaasbereiding, die op onderscheidene plaatsen zijn gehouden, hebben menig veehouder ook in die streken aan 't denken gebragt, en wat men tot hiertoe van dien aard ook mogt beproeven, 't aantal wrakke kazen, die steeds "voor minder geld van de hand gaan, het missen der vereischte geurigheid en zuivere smaak, het „malsche" om zoo te noemen, waardoor de veehouders op minder bevoorregte streken en schralere landsdouwen de concurrentie tegen puike streken niet konden volhouden, dat alles bleef een struikelblok voor vele kaasmakers. Toch hebben herhaalde onderzoekingen en 't nemen van onderscheiden proeven van bewerking een 3tal mannen te West-Zaan, vader en 2, zoons (de familie Boekel) op den zoolang reeds te vergeefs gezochten weg gebragt , om alle hinderpalen, die eene vereischte bewerking, minder aangenamen smaak, 't vermijden van 't wrak worden enz. in den weg staan, te overwinnen, zooclat zij op de groote kaasmarkt te Alkmaar, Purmerend enz. de hoogste prijzen bedingeb. en z66veel vrucht op hun werk hebben, dat zij ten laatste op dringend aanhouden van een aantal kaasboeren hebben besloten, om 't geheim van hunne vinding ook aan anderen te openbaren, waarvoor zij f 100 honorarium bedingen, 't geen hun reeds door onderscheiden producenten met graagte is ter hand gesteld, als hebbende velen hunner reeds herhaaldelijk ondervonden, dat een paar reizen met hunne verbeterde waar op voornoemde markten 't leergeld al terug heeft bezorgd. (Prov. Gron. C. 11 Nov.)
---

