s'Gravenhage, maandag 16 December. † Onderzoeking van raapkoeken.
Ofschoon wij veel meer lijnkoeken ter onderzoeking ontvangen dan andere zaadkoeken, zoo zijn toch in de laatste jaren ook vele van de overige soorten onderzocht geworden. Daaronder spelen vooral de raapkoeken een voorname rol, en het komt ons voor, dat het tijd wordt, ook over den toestand van dit artikel eens het een en ander mede te deelen. In het geheel werden 10 soorten van raapkoeken ter onderzoeking aan het proefstation ingezonden, waarvan 9 onder dien naam en 1 onder den naam van Bombay-koeken. De resultaten dier onderzoekingen zijn in de hiernaast staande tabel samengevat. Men ziet, dat de gemiddelde cijfers niet zoo bijzonder veel van de vroeger elders medegedeelde verschillen. De bestanddeelen , die werkelijk waarde hebben, werden in grootere hoeveelheden aangetroffen. Wat betreft de gevonden verontreinigingen, daaromtrent valt weinig bijzonders op te merken. Meermalen plachten allerlei zaden van onkruid in meerdere of mindere mate een bestanddeel der raapkoeken uit te maken, wat gewoonlijk niet door analyse, maar alleen door mikroskopisch onderzoek kan worden uitgemaakt. Koek n°. 10, aangeduid onder den naam van Bombay-koek, was sterk verontreinigd. De waarde als voedingsmiddel der raapkoeken wordt wanneer men het Kg. verteerbare eiwitstoffen opf 0.30, het vet op f 0.125 en de koolhydraten op f 0.05 steltgerekend te zijn van f 8.50 tot f 11.— per 100 Kg. Volgens die berekening zouden 100 Kg. rogge een waarde hebben van f 6.40, zoodat de aangenomen cijfers tamelijk laag zijn. Wanneer men dit in het oog houdt, dan bestaat er bij de raapkoeken een vrij goede overeenstemming tusschen den gewonen prijs en de innerlijke waarde. Nu wij hier toch de resultaten der onderzoekingen van raapkoeken ter sprake hebben gebracht, achten wij het tevens de beste gelegenheid, om eenige eigenaardige bijzonderheden mede te deelen, die in den nazomer van dit jaar, tengevolge van het voederen van schapen met raapkoeken, zijn voorgekomen. Weinige weken na elkander werden ons door 3 verschillende landbouwers uit de omstreken van Wageningen 3 verschillende soorten van raapkoeken toegezonden, waarvan twee met de vermelding, dat door het gebruik daarvan een aantal schapen ziek geworden en eenige gestorven waren. Deze vermelding betrof de koeken onder nrs. 110 en 114. Bij den derden koek, onder n°. 111, schijnt men in elk geval een dergelijk vermoeden te hebben gekoesterd. In geen der drie gevallen was de gegeven hoeveelheid koek bijzonder groot geweest, zoodat er van overvreten geen sprake kon zijn, en daarom vermoedde men in beide gevallen de aanwezigheid van vergiftige zelfstandigheden. Men verzocht ons nu, hieromtrent een onderzoek in te stellen. Bij het eerste dezer gevallen togen wij geduldig aan het werk. Wij zochten naar alle mogelijke en onmogelijke minerale vergiften, naar narcotische bestanddeelen, enz.; maar er was niets te vinden. Vervolgens namen wij voedingsproeven op konijnen en geiten (over schapen en over 't algemeen over dieren voor proefnemingen heeft de inrichting niet te beschikken); maar ook hier was, zelfs bij het voeren van betrekkelijk grootere hoeveelheden, geen enkel nadeelig gevolg te constateeren. Later hebben wij nog vernomen, dat men de koeken zonder eenig nadeel zelfs aan koeien gevoerd heeft. Na de aldus opgedane ondervinding helden wij natuurlijk sterk over tot de meening, dat de koeken in 't geheel niet vergiftig waren, en dat alleen een toevallige overeenstemming aan deze sterfgevallen den schijn hadden gegeven van te zijn een gevolg van het voeren met die koeken. Bijna onmiddellijk daarop kwam echter andermaal een dergelijk geval, wederom met raapkoeken en nogmaals bij schapen, ter onzer kennis. Het was zeer zeker opvallend, dat degeen, bij wien het latere geval was voorgekomen, kennis had gedragen van het eerste geval. Ook bij de toezending van koek n°. 111 was dit het geval. Er kon dus een vooroordeel ten opzichte van het beoordeelen van de oorzaak der ziekte in het spel zijn. Niettemin kwamen de opgaven omtrent het verloop der ziekte, de snelheid en den omvang der werking vrij wel met het eerste geval overeen. De schapen hadden slechts weinig van de koeken gehad, 50-100 gram per stuk. Ook de niet gestorven schapen waren ziek geworden. Bij het openen der lijken was gebleken, dat de blaas gesprongen was. Een geëxamineerd veearts had men er echter niet bij geroepen. Ook de nieuwe koeken n°. 114 bleken, nadat men er konijnen mede gevoerd had, totaal onschadelijk te zijn, zoodab een scheikundig opsporen van een gewoon, op alle soorten van dieren werkend vergift, veilig achterwege kon blijven. Sedert dien tijd hebben wij niets meer vernomen, wat eenigermate tot opheldering zou hebben kunnen dienen van dit alleszins merkwaardig feit. Slechts bij vervoederen van lupinenstroo of zaad (1) zijn wel ziekte-verschijnselen waargenomen, welke met de beschrevene vergelijkbaar zijn. In dit geval waren de lupinen door een paddestoel: Pleospora , bezet. Op iets dergelijks zal in de toekomst de aandacht gevestigd moeten worden, ofschoon ook zelfs bij lupinen de ziekten en sterfgevallen niets minder dan onder beslissende omstandigheden waargenomen zijn. Dat wij hier ter plaatse melding van de aangehaalde feiten maken, komt niet voort uit het verlangen om te onderrichten, maar integendeel om onderricht te worden. Misschien is aan een der lezers van dit blad een dergelijk geval voorgekomen, en zoo ja, dan zouden wij gaarne om de mededeeling van bijzonderheden willen verzoeken, waardoor misschien eenig licht over de zaak kan worden verspreid. Vooral zouden wij gaarne het oordeel van kundige practici leeren kennen, of namelijk raapkoeken in 't algemeen als een minder geschikt voeder voor schapen moeten worden beschouwd. Oct. 1878. ADOLF MAYER. (1) Vergelijk ook Landbouw-Courant, 1878, n°. 60.
Nummer. Datum. Naam van den inzender. Naam van den leverancier. Pet. Eiwit. .dsch. Toelichtingen. 3 Febr. 1877 1 Jongkindt Coninck te Uit Wolvega. 9.4 33.8 7.9 1 4 . ~ I Wageningen. • Steenwijk. 10.6 31.3 8.5 .I. iets te droog onderzocht. 102 Aug. 1878 A. B. Slicher te A alten. G. W. Semmelink te Doetinchem. 12.2 29.9 103 ~ ~ ~ ~ G. H. van Hengel te Doesborgh. 9.5 29.8 106 . . . G. W. Vaags te Aalten. 8.1 30.9 109 . . G. J. de Waard te Assen. G. J. de Waard te Assen. 10.2 30.0 onder den naam van Bom-110 • • G. J. Peele te Renkum. B. van Heukelom te Ede. 36.0 7.4 bay-koeken. Werkt volgens opgave vergiftig bij schapen. 111 • • C. Schimmel te Veenendaal. 10.3 114 Sept. ~ Moll op Kreel te Ede. Dirk Kets te Velp. alleen mikroskopisch onderzocht. 131 ~ • M. Onnes te Vierverlaten. P 10.8 31.8 7.0 gemiddeld . . . 10.1 31.7 8.2 gemiddelde cijfers volgens E. Wolff . . . 9.5 30.3 7.4
---

† Landbouw-voordrachten.
De tijd is weer aangebroken, dat de wandelleeraars hunne gaven wegr ten beste geven, hun licht laten schijnen voor den landbouwenden stand. 't Schijnt, dat die voordrachten in den smaak der landbouwers vallen. Immers, volgens de nieuwspapieren en niet het minst volgens de landbouw-bladen werd in den voorgaanden winter door sommige personen bijna dagelijks op verschillende plaatsen gesproken, veelal voor een talrijk publiek, dat den spreker met genoegen hoorde, niet zelden als „aan zijne lippen hing." Van het nut dier voordrachten zijn velen dan ook z66 overtuigd, dat niet weinige landbouw-maatschappijen of hare afdeelingen, sprekers zelfs van zeer verre laten komen om voordrachten te houden en de gelegenheid om ze te hooren, niet alleen openstellen voor de leden, maar ook voor niet-leden, zij het dan ook tegen entre& Ja zelfs trekken sommige Gedeputeerde Staten een post uit op hunne begrooting, goedgekeurd door Provinciale Staten, om daaruit de kosten te bestrijden, die veroorzaakt worden door wandelleeraars op verschillende plaatsen in hunne provincie te laten spreken. Ongetwijfeld zal ieder, die het met den landbouw wèl meent, zich ten zeerste verblijden over die pogingen om de denkbeelden der landbouwers op landbouw-gebied te verhelderen. Al is het ook, dat de landbouwer, althans meer dan velen wel schijnen te meenen , wel leest; het levende, bezielde en bezielende woord, dat gesproken wordt, heeft dieperen en meer blijvenden indruk dan het gedrukte, en voor hem, die nimmer iets over landbouw leest of niet meer hoort, dan de gewone praatjes over koetjes en kalfjes, is 't van dubbel belang. Maar veel hangt er van af koe de heeren wandelleeraars hunne taak opvatten. 't Is naar aanleiding daarvan , dat ik mij eene opmerking veroorloof. Ik heb slechts ééns het genoegen gehad eene landbouw-voordracht van een wandelleeraar te hooren. Wien en de plaats waar; nu ja, dat behoeft niet gezegd te worden. De voordracht werd blijkbaar met genoegen aangehoord, zij bevatte ook vele nuttige wenken en 't lijdt ook geen twijfel, dat vele dier wenken in goede aarde vielen. Maar ééne zaak deed mij min of meer pijnlijk aan. Wanneer de spreker in zijne rede was op het punt, dat iets diende ,verklaard te worden, mijns inziens op wetenschappelijke gronden, dan was 't meermalen: de wetenschap weet er niets van; de wetenschap ligt te knutselen; de wetenschap werpt morgen omver, wat zij heden vaststelde, of: 't zijn hypothesen, die ze stelt om ze even spoedig te verwerpen als ze aangenomen zijn, enz. Toen er zeker werk aangeprezen werd, werd het gedaan met Uitdrukkingen als deze: het bevat niets geen wetenschap; het is zuiver praktisch en dergelijke. Of heb ik wellicht niet goed verstaan? Ik mag het niet woordelijk terug gegeven hebben, in den zin heb ik mij, meen ik, niet vergist, en in die opvatting deelden anderen met mij. Een spotvogel zei: „'t is speculatie, 't is te doen om bij de boeren een wit voetje te krijgen." Ik laat dat daar ,\ maar willen wandelleeraars in hunne voordrachten de wetenschap negeeren , dan hebben deze zeer zeker eene schaduwzijde, die niet gering is te achten. De landbouw-Wetenschap bthoeft waarlijk niet terug gezet te worden, zij heeft al niet te veel crediet , getuige nog het geringe aantal landbouwers, dat voor Zijne zoons gebruik wenscht te maken van lager landbouwon.derwijs, ook dr waar daarvoor gelegenheid bestaat. Gaarne wordt erkend, dat er nog veel waars ligt in de woorden van &Meiden , die Dr. Emil Wolff als motto gebruikt voor zijn degelijk werk: „De Natuurkundige grondslagen van den akkerbouw", waarmede hij de landbouw- wetenschap noemt: „Eene wetenschap van .bijzonderen aard, nog jong en met al de gebreken der jeugd behebt , overvloeiende van levenskracht, van een schoonen , krachtigen mannelijken leeftijd verzekerd, maar nog ongeregeld en onklaar, veel onduidelijks verzamelend voor rijpere jaren en thans nog meer droomende dan denkende." Maar de landbouw-wetenschap bestaat in geene vage bespiegelingen, in theoretische beschouwingen zooals velen schijnen te meenen , neen, zij is, wat ik ergens las: „Eene verzameling van praktische feiten, toegelicht en verklaard door de natuurwetenschappen en met deze een harmonisch geheel uitmakende, die ons een zeker weten aanbiedt, dat nimmer bedriegt." Dit zoo zijnde, dan hebben wij juist groote behoefte aan landbouw-wetenschap. Immers, de landbouw verkeert in vele opzichten in geen bloeienden toestand, de uitoefening van 't bedrijf wordt gaandeweg moeielijker, , getuigen de vele matige oogsten; 't schijnt toch, dat de grond een „te kort" heeft. Nu moet de wetenschap ons de hand reiken, en ons een beteren weg aanwijzen en dat kan zij in vele opzichten, terwijl zij terug houdt van beslist verkeerde handelwijzen, van dat dikwijls onbekookte: wij zullen 't eens beproeven. Ja, proeven wil de wetenschap ook, maar zij wil ze op deugdelijke gronden. Men moet weten, waarom men z66 en niet anders handelt, het waarom is de zekere gids tot het hoe, maar tot het eigenlijke waarom komt men niet zonder wetenschap. Daarvan zijn ook velen overtuigd, en die overtuiging moge veld winnen! Van harte wenschende , dat de landbouw-voordrachten steeds meer en meer gevraagd zullen worden, stee'ds tal van hoorders zullen vinden, is, dunkt mij, de wensch ook gerechtvaardigd, dat zij, ja, eene zeer praktische strekking zullen hebben, maar ook, dat door die voordrachten de landbouw-wetenschap bevorderd en volstrekt niet in discrediet gebracht worde; dat het vooroordeel, dat nog , bestaat tegen die wetenschap', alsof zij is bloote theorie, uitgebroed in de studeerkamer en geschikt om arme boeren te maken, zal worden bestreden en integendeel de liefde tot haar, althans de overtuiging van hare noodzakelijkheid, aangekweekt Worde.
Ureterp, December 1878.
E. ALLERSHOF.
---

