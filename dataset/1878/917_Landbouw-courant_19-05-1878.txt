s' Gravenhage, donderdag 16 Mei. †ZUIVELBEREIDING. volgens het stelsel van Swartz, vergeleken met de Nederlandsche zuivelbereiding.
DOOR H. M. HARTOG.
(Met 6 afbeeldingen.) T. INLEIDING. Naar aanleiding van de landbouw-tentoonstelling die te Apeldoorn, van wege de Geldersche Maatschappij Van Landbouw zal gehouden worden en waar eene Melkerij , volgens het stelsel van Swartz in werking zal zijn, werd hier en daar de vraag geopperd „wat verstaat men onder het stelsel van Swartz." Het antwoord hierop kan zeer kort zijn. In hoofdzaak komt de Swartzsche methode daarop neer, dat Men de melk zoo spoedig mogelijk na het melken áfkoelt, en in diepe metalen vaten (roomtesten of vleuten), die ter afkoeling ,in gemetselde of houten bakken met ijswater geplaatst zijn, onder zeer lage temperatuur laat afroomen. De hoofdvoordeelen van dat stelsel zouaen zijn: de Mogelijkheid om de melk langer zoet te houden, waardoor de melkzuur-vorming of stremming (dik worden) tegengehouden wordt, eene grootere roomafscheiding, en zoo men zegt ook eene grootere botervorming vereerzaakt wordt. Daar de methode van Swartz ook de kaasmakerij Int afgeroomde melk omvat, springt dadelijk het hooge belang, om de melk lang zoet te kunnen houden in het oog. Ook de vorm der roomtesten. zijnde hooge ronde of
Ovale metalen cilinders, die van ónder en van boven even wijd zijn, is nieuw (Fig 1). Zij zijn 50 centim. hoog, hebben een inhoud van 30, 40 á 50 liters en nemen natuurlijk weinig plaats in. Dit laatste is een voordeel, doch of hun hooge vorm, ofschoon volgens de tegenwoordige denkbeelden geen hoofdvereischte , wenschelijk is voor de spoedige roomafscheiding, is door latere ondervinding
door latere ondervinding eenigszins betwijfeld; wij komen evenwel nader kierop terug. In ieder geval kunnen de diepe en „°stbare kelders voor de roomafscheiding gemist, en veor de kaas ingeruimd worden. t Als bijkomende voordeelen worden besparing in :11T1te en in arbeid opgegeven, alsmede het vernietigen t" den storenden invloed der hooge zomer-tempera-114" bij de boterbereiding, vooral ten opzichte van et maken van duurzame of vatboter.
fig. 1. Swartzsche roomtest.
---

EERSTE GEDEELTE. de roomafscheiding.
THEORIE DER ROOMAFSCHEIDING. Gelijk men weet bestaat de melk uit eene vloeistof, waarin kaasstof (caseïne) en melksuiker opgelost zijn en waarin kleine vetbolletjes zweven: Die vetbolletjes, alleen door de mikroskoop waar te nemen, zijn zeer verschillend in grootte, van 0,01 tot 0,0016 millimeter in doorsnede, dat wil zeggen men moet van de grootste er duizend en van de kleinste zes duizend naast elkander plaatsen om 1 centimeter lengte te hebben, er zijn zoo ongeveer 80 duizend millioen in éénliter melk. Die vetkogeltjes zijn specifiek lichter dan de vloeistof waarin zij zweven, vandaar dat zij naar de opper. vlakte der melk stijgen, zoodra deze rustig blijft staan en daardoor de room vormen. Men moet zich die room nu niet voorstellen als enkel uit de vetbolletjes der melk bestaande, of eene bepaalde vetlaag, want ieder vetbolletje is nog met eene zekere hoeveelheid wei of serum omgeven, die als het ware er aan kleeft. De room is dus beter te beschouwen, als melk die rijker aan vetbolletjes is, dan de versch gemolken melk. Bij het meten der roomlaag valt dit dadelijk in het oog, want van 100 liters melk kan men als maximum 7.8 liters vet krijgen, bijaldien al het vet er uit afgescheiden wordt, wat trouwens nooit gebeurt, en slechts 6.8 liters vet wanneer de vetafscheiding tachtig procent bedraagt, zooals in den regel het geval is. En wat ziet men nu bij de afrooming gebeuren? In plaats dat de hoeveelheid room minder dan 7.8 procent der gebruikte melk is, beslaat zij eene ruimte die meer dan 7.8 volume procent bedraagt, waaruit dadelijk de conclusie tq maken is, dat de room niet enkel uit vetbolletjes bestaat, doch integendeel nog eene groote hoeveelheid melk of wei tusschen de vetbolletjes bevat. • Bij alle roommetingen en inzonderheid bij de beoordeeling der methode van Swartz , moet men dit in het oog houden, omdat de grootere roomlaag, die men in de eerste 12 uren bij afkoeling der melk in ijswater •verkrijgt, inkrimpt zoodra zij aan eene hoogere temperatuur wordt blootgesteld. • De oorzaak Van dit verschijnsel wordt aan de natuurwet toegeschreven, dat de adhaesie of aantrekkingskracht tusschen vaste en vloeibare lichamen bij lage temperatuur toeneemt. Nu stelt men zich in de melk ieder vetbolletje voor, omgeven door een dun laagje wei, dat het medesleept wanneer het tot de roomlaag opstijgt. Het opstijgen der vetbolletjes, waardoor de roomlaag gevormd wordt, vindt zijn oorzaak in het verschil van specifiek gewicht tusschen de vetbolletjes en de vloeistof of de wei (serum) waarin zij zweven. Even als bij vermenging van water met olie, de lichtere olie naar de oppervlakte stijgt, ziet men bij de melk ook de lichtere vetbolletjes naar de oppervlakte stijgen en zich daar verzamelen. De vetbolletjes stijgen met zekere snelheid in de hoogte, doch die snelheid van opstijging , of met andere woorden de tijd die er noodig is voor de roomafscheiding, is van verschillende factoren afhankelijk en hierin is juist het verschil tusschen de methode van Swartz en de gewone wijze van roomafscheiding gelegen. Die snelheid van roomafscheiding is afhankelijk van: • I°. Den afstand dien de vetbolletjesmoeten afleggen om aan de oppervlakte te komen, of met andere woorden, den vorm der melktesten of roomyleuten. 2°. Het verschil in specifiek gewicht tusschen de wei en de vetbolletjes. 3°. De stroomingen of de beweging in de vloeistof tengevolge der afkoeling van de melk. 40. De temperatuur waaronder het afroomen plaats heeft. s°. De chemische werkingen, die in de melk onder het afroomen plaats hebben. Men weet dat de melk als zij uit de koe komt eene temperatuur heeft van 9° Fahrenheit 1) (35° C.) , die al spoedig, tegen- dat al de koeien uitgemolken zijn, tot 700 á 80° F. daalt. Nu wordt (meestal na voOrafgaande afkoeling door koudwater) de melk in de melkmollen, aden , mouten, testen, vleuten of hoe ook genaamd, uitgegoten, waarin de roomafscheiding plaats heeft. Tevens heeft er eene verdere afkoeling plaats, totdat de melk de temperatuur van den melkkelder heeft aangenomen. Daar het wenschelijk is, dat die afkoeling zoo spoedig mogelijk plaats heeft, om de vorming van melkzuur tegen te houden, d. i. om de melk zoo lang mogelijk zoet te houden, heeft men de melktesten zoodanigen vorm gegeven, om de kleinst mogelijke hoeveelheid melk, aan de grootste oppervlakte lucht bloot te stellen. Vandaar dat onze gewone melkvleuten wijd en ondiep zijn, terwijl de doelmatigste, een kleiner bodem dan bovenvlak hebben. Behalve de grootere blootstelling aan de afkoelende dampkringslucht, heeft de geringe diepte Onzer beste inlandsche melkvleuten ook nog het voordeel, dat de vetbolletjes een korteren weg hebben af te leggen om aan de oppervlakte te komen. Nevensgaande figuren geven eenige der meest in
Nederland gebruikelijke melkmollen te kennen, waarbij nog moet worden opgemerkt, dat metalen melkmollen boven aarden en aarden boven houten de voorkeur verdienen, omdat de eersten de meest gladde oppervlakte hebben, waardoor zij het gemakkelijkst schoon te houden zijn en: als goede warmtegeleiders ook medewerken tot spoedige afkoeling der melk door uitstraling van de zijwanden der vleuten. Het doelmatigst waren glazen melkmollen, zooals ik mij herinner er een in het landbouw-kabinet van Groningen gezien
') Wij zullen hier de graden der Fahrenheit schaal opgeven, omdat die in Nederland de meest populaire is, en de meeste thermometers, die in Nederland verkocht worden, alleen de Fahrenheit- en Réaumur-verdeeling bezitten.
te hebben 1) , doch de breekbaarheid belet hun gebruik. Mijne informatiën bij de fabriek van onbreekbaar glas
leerden mij, 'dat men er nu nog niet (misschien wel later) toekon overgaan om dergelijke melkmollen te vervaardigen. Ook mocht het mij niet gelukken, dergelijke mollen van den besten vorm, waartoe ik den Groninger vorm
(fig. 4) reken, van vertind of gegalvaniseerd ijzer te doen vervaardigen, dat ik boven het gebruik van zink zou" verkiezen, omdat de ondervinding mij geleerd heeft,
dat het melkzuur op den duur de gesoldeerde naden aantast en lekken veroorzaakt, niet zoozeer het soldeer zelf, dan wel de plaats naast het soldeer, waar door bijtmiddelen de glanzige oppervlakte van het zink aangetast
was. Wel zijn er platte ronde vertind ij zeren melkmollen (fig. 5) zonder naden, uit Duitschland ingevoerd. De grootste soorten, ofschoon een wei-
nig duur, zijn zeer goed, doch zij nemen grooter plaats in dan de vierkante Groninger vorm. In tegenstelling van den Nederlandschen platten vorm hebben de melkvleuten volgens de Swartzsche methode (zie fig. 1) eene hooge gedaante. Zij zijn 50 centimeter hoog, langwerpig of rond, en hebben een inhoud van 30-50 liters, dus 3 á 4 maal zoo groot, als onze gewone melkvleuten. De rechthoekige vorm met afgeronde hoeken wordt het meest verkozen, omdat die de grootste oppervlakte aan het omringende ijswater aanbiedt. Daar hier de afkoeling door de zijwanden en niet zoozeer aan de oppervlakte plaats heeft, is de hooge vorm gewettigd, die het voordeel oplevert van weinig ruimte in te nemen, wat bij de Swartzsche methode van grooter belang is, dan bij de gewone wijze van afrooming , vanwege de kleinere afmetingen der koelbakken en minder ijsgebruik. De snellere roomopstijging bij de Swartzsche methode, doet het tweede bovengenoemde voordeel der platte melkvleuten daarbij van weinig invloed zijn, doch wanneer men beide methoden vergelijkt, moet men niet vergeten om toch het voordeel van den korteren weg, die bij de gewone -wijze van afrooming door de vetbolletjes moet worden afgelegd, in rekening te brengen. Het verschil in specifiek gewicht tusschen de vetbolletjes en de wei is de eigenlijke oorzaak van het opstijgen der eerste, m. a. w. van de roomafscheiding. Hoe grooter dat verschil in specifiek gewicht dan ook is, des te spoediger zal de opstijging, d. i. de roomafscheiding, moeten plaats hebben. Het specifiek gewicht der melk is niet altijd gelijk, vooral verandert dit door den invloed der temperatuur. Zoo zal dezelfde melk bij eene temperatuur van 77° F. (25° C.) 1,030 tot spec. gewicht hebben, bij 68° F. (20° C.) zal dit tot 1,031 en bij 59° F. (15° C.) tot 1,032 geklommen zijn, kortom evenals bij alle vloeistoffen, wordt de melk zwaarder als zij kouder wordt. Die zwaartevermeerdering heeft nagenoeg uitsluitend plaats ten opzichte der vloeibare wei en bijna in 't geheel niet ten opzichte der meer vaste vetbolletjes; vandaar dat bij afkoeling in ijs, zooals bij de Swartzsche methode, de vetbolletjes in verhouding tot de omringende wei veel lichter zullen geworden zijn en derhalve spoediger naar de oppervlakte stijgen ter roomafscheiding. Eene in Nederland algemeen bekende handelwijze, om den room spoedig te doen afscheiden, is het voegen van een weinig water bij de versch gemolken melk. Van deze handelwijze heb ik bij de beschrijvingen van de Swartzsche methode nergens vermelding gevonden. Oogenschijnlijk moest die handelwijze de roomafscheiding vertragen, in plaats van te bevorderen, immers het water is spec. lichter dan de wei, bij vermenging zal deze dus ook lichter worden, waardoor het verschil in spec. gewicht tusschen wei en vetbolletjes vermindert. De eenige verklaring die ik mij geven kan is de volgende: leder vetbolletje is omgeven van een laagje wei, die het als het ware als ballast mede naar boven sleept; vermindert het gewicht der wei, dan zal die ballast minder wegen en de opstijging bespoedigd' worden. Ook meent men opgemerkt te
1) Ik zag deze glazen melkmollen ook op de Kleefsche tentoonstelling van 1877 door den Heer Everwijn, te Emmerieker eiland, ingezonden. Volgens mededeelingen van dien Heer waren zij lange jaren geleden uit Engeland gekomen, waarschijnlijk van dezelfde partij als het exemplaar in het Groninger kabinet.
hebben, dat de groeten vetbolletjes spoediger naar de oppervlakte stijgen dan de kleinere vetbolletjes. Deze laatste in veel grooter hoeveelheid aanwezig, versperren dikwerf den weg aan de grootere vetbolletjes. Als men nu water bijvoegt, wordt de onderlinge afstand der vetbolletjes vergroot en daardoor genoemde versperring grootendeels weggenomen. Dit alles behoort echter tot het rijk der hypothese. Het is alleen een bekend feit, dat de bijvoeging van water de roomafscheiding zeer bespoedigt, een middel dus, dat ook hen, die de Swartzsche methode niet toegepast hebben, ten dienste staat om de roomafscheiding te bespoedigen.
De versch gemolken melk heeft eene temperatuur van ongeveer 95° F., die 'zeer spoedig tot 75' a 80° F. daalt. In de roomtesten daalt bij de gewone handelwijze, onder het afroomen, de temperatuur tot ± 62' F., waaronder het afroomen plaats heeft. Als men met den thermometer den melkemmer of roomvleut onderzoekt, zal men bij het bekoelen de temperatuur onder in het vat altijd eenige graden hooger vinden, dan bij de bovenoppervlakte waar de afkoeling plaats heeft. Evenals bij alle afkoelende vloeistoffen, stijgen de warmere en dientengevolge specifiek lichtere lagen der vloeistof naar de oppervlakte, terwijl de koudere lage]] van de oppervlakte naar den bodem zinken. Het gevolg hiervan is eene strooming in de melk van beneden naar boven en van boven naar beneden, welke laatste het spoedig opstijgen der vetbolletjes belemmert. Het gestadig omroeren der melk gedurende den tijd, dat zij hier te lande in den koelbak staat, heeft ten doel die strooming tegen te gaan, door het spoedig vermengen der bovenste en onderste melklagen, welke in temperatuur verschillen. Bij de Swartzsche methode heeft de spoedige afkoeling niet zoozeer aan de oppervlakte, dan wel aan de zijwanden der roomvleuten praats door hunne plaatsing in ijswater. Daardoor heeft de strooming weinig van boven naar beneden of vertikaal plaats maar er is hoofdzakelijk eene strooming of beter gezegd warmteuitstraling in zijdelingsche of horizontale richting, uitgaande van het midden der melk naar den omtrek van het vat. In ieder geval heeft de strooming spoedig haar eind door de snelle afkoeling en kan de roomop-Stijging zonder belemmering plaats hebben. , Alleen wanneer men de afkoeling tot beneden 391/2° F. (4° C.) doorzet ,(waardoor ook eene onnoodige ijsverspilling geschiedt), ontstaan er schadelijke vertikale stromingen en wel als de room reeds afgescheiden is, dus dubbel schadelijk. De oorzaak hiervan moet gezocht worden de omstandigheid, dat melk niet even als water bij 4° C. (391/20 F.) haar grootste dichtheid bezit. Immers als water in een vat tot op 4° C. afgekoeld is, houdt de strooming of opstijging der onderste warmere lagen op, omdat bij verdere afkoeling aan de oppervlakte het lichtere water van 3°, 2°, 1" en 0° C. boven blijft. Wanneer nu in dat water van minder dan 4° C. een metalen vat met melk geplaatst is, welke melk boven in het vat door het omringende water eene temperatuur van bijv. 0° C. zal verkrijgen, terwijl onder in het vat de temperatuur 4° C. blijft, zal de zwaardere melk van 0° C. naar beneden zinken en dus eene vertikale strooming veroorzaken, die in omgekeerde zin op nieuw aanvangt, zoodra de oppervlakte van het koelwater weder tot eene temperatuur van 4 C. verhoogd wordt. (Wij gebruiken deze keer graden Celsius, omdat het cijfer van 40 C. voor de grootste dichtheid van water het meest populair is.) Om dezelfde reden moet men ook zorgen dat de temperatuur van het lokaal niet daalt beneden de temperatuur van het koelwater en er dus geene afkoeling aan de oppervlakte kan plaats hebben.
De temperatuurkwestie is eigenlijk het zwaartepunt van de methode van Swartz. Eene groote massa proeven met den roommeter van Chevalier (d. i. een hoog glas, waarbij men de roomkolom meten kan) hebben geleerd, dat bij eene temperatuur der Melk van 45° F. (rC.) en daar beneden in 12 uren tijds dezelfde hoeveelheid room afgescheiden wordt, als waartoe bij de gewone temperatuur (62° F.) van afroornen 36 uren noodig zijn. De bewering, alsof door de lage temperatuur meer room zou afgescheiden worden, berust op eene dwaling. De roomkolom in den roommeter is wel is waar grooter, doch zij krimpt aanmerkelijk in , zoodra de lage temperatuur ophoudt. Zie hier hoe men zich de roomafscheiding bij zeer lage temperatuur voorstelt, in tegenstelling van de roomafscheiding bij gewone temperatuur, waar zij eenvoudig bestaat in het successievelijk opstijgen der enkele vetbolletjes. Men heeft dan bevonden, dat bij zeer lage temperatuur de wei slijmachtig wordt, of beter gezegd met dun zeepwater uitwendige overeenkomst krijgt. Daar men zich, gelijk hierboven reeds gezegd is, ieder vetbolletje door een laagje wei omgeven voorstelt, zoo is dit laagje tengevolge van de mindere vloeibaarheid of den slijmigen toestand der wei grooter en zullen de vetbolletjes in de roomlaag derhalve verder van elkander verwijderd zijn, of met andere woorden de roomlaag zal grooter zijn, tengevolge der grootere hoeveelheid wei die zij vasthoudt. Bij het stijgen der temperatuur houdt die slijmige toestand op, de room laat een gedeelte der wei los en krimpt dientengevolge weder in. In de hier onderstaande proef, door mij in Juni 1877 genomen op een warmen dag, toen de buitenlucht eene temperatuur van 82° F. had, ziet men die inkrimping duidelijk bevestigd, alsmede het bewijs dat de roomafscheiding door de Swartzsché methode wel spoediger plaats had, maar als eindprodukt geen grooter hoeveelheid room opleverde. Percenten room, afgescheiden in 12 uur. in 24 uur. in 36 uur. in 48 uur. met ijs 13 0/0 (45°F.) 120/0 (58°F.) 120/0 100/0 (62°F.) zonder ijs 8 0/0 (62° F.) ro 0/0 11 0/0 10°/(62°F.) Hiermede stemmen overeen de proeven door Dahls in Aas (Zweden) en door Dr. L. J. Keijser in Denemarken genomen, welke proeven echter meer eenzijdig zijn, daar van den eersten niet met dezelfde melk gewerkt is bij lage en bij hooge temperatuur en van den tweeden de proef niet tot 48 uur is doorgezet bij verhoogde temperatuur van de oorspronkelijke ijsproef, om de inkrimping waar te nemen. Van het oogenblik af, dat de roomkolom grooter of kleiner kan zijn tengevolge van meerder of minder ondergemengde wei, vervalt de beteekenis der roommeting om daaruit meer voordeel door verhoogde boteropbrengst af te leiden. Eene proef om langs scheikundigen weg het vetgehalte te bepalen uit room (van dezelfde melk verkregen) bij 45° F., en van room bij 62° F. afgescheiden, is mij herhaaldelijk mislukt, doch uit de proeven door Prof. Alex. Muller in 1861 gedaan (zie Martigny, die Mileh, 11, S. 194) bleek, dat room bij 68° F. afgescheiden, 40-45 volume percent vet v 17 540 F 77 • 30 77 77 45°F. 20 77 71 7/ bevatte, waaruit voldoende blijkt, dat bijna de dubbele roomkolom bij het gebruik van ijs verkregen moet worden, om evenveel vet te leveren, als bij de enkele roomkolom op de gewone temperatuur verkregen wordt. Ofschoon de beteekenis van de grootere roomkolom bij de Swartzsche methode verkregen, hierdoor veel van hare waarde verliest, schijnt de boteropbrengst, of beter gezegd de opbrengst aan botervet, toch iets grooter te zijn. Uit eene reeks proeven door Dahls genomen, bleek, dat de afrooming op lage temperatuur van 100 liters melk 3.9 kilogr. boter opleverde, terwijl bij de afrooming op de gewone temperatuur slechts 3.5 kilogr. boter verkregen werden. Nu is bij die proeven niet medegedeeld, dat dezelfde melk bij iedere proef gebruikt is, voor de beide afroomings-temperaturen. Bovenstaande cijfers zijn het gemiddelde van een zestal proeven, doch de cijfers van iedere proef afzonderlijk geven toch voor de lagere temperatuur een grootere boteropbrengst dan bij de hoogere, ofschoon de verschillen zeer uiteen loepen. Slechts bij ééne proef op de hooge temperatuur van 68° F. werd eene aanzienlijke hoeveelheid boter gekarnd, en wel de grootste hoeveelheid van alle proeven bij hooge cxi lage temperatuur. De melk was zuur geworden en men vermoedt, dat er zich onder de boter eenige afgescheiden kaasstof bevond, die tot de gewicbtsvermeerdering aanleiding gaf. Op deze belangrijke bijzonderheid komen wij nader terug.
Als vijfde en laatste factor, die zijn invloed bij de roomafscheiding doet gelden, noemden wij de scheikundige werking die in de melk plaats heeft. Men weet dat in de melk zijn opgelost kaasstof en melksuiker. De kaasstof begint al spoedig, nadat de melk het dier verlaten heeft, te gisten en deelt die gis' ting mede aan de melksuiker welke in melkzuur wordt omgezet. Nu heeft dat melkzuur, evenals andere zuren de eigenschap, om de kaasstof te doen stremmen , waardoor het bekende dikworden dei zure melk plaats grijpt. Ook op de vetdeeltjes oefent die gisting haren invloed uit, door vorming der zoogen. boterzure gisting, die den ranzigen smaak der boter veroorzaakt/ waarom men vooral de melk moet afroomen, vóórdat zij zuur geworden en de gisting ingetreden is. De snelle of minder snelle gisting van kaasstof en Melksuiker zijn behalve van de inwerking der damPkringslucht afhankelijk van den warmtegraad. Men ziet des zomers de melk veel spoediger zuur en dik worden dan in den winter. Die stremming der kaasstof werkt mechanisch nadeelig op de roomaScheiding, zij belet de opstijging der vetbolletjes waardoor, zooals ieder landbouwer weet,' het wenschelijk is, om de stremming der kaasstof, °' het dikworden in de melktesten, zoolang mogelf/ tegen te houden, wat bereikt wordt door den melk' kelder zoo koel mogelijk in den zomer te maken. (Wordt vervolgd.)
fig. 2. Houten melkyleut.
fig. 3. Aarden melktest.
fig. 4. Zinken Groninger melkmol.
fig. 5. Vertind ijzeren melkmot.
---

