s'Gravenhage, maandag 9 December. † Onderzoek naar de oorzaak van zoogenaamden „vlasbrand."
Op het Landhuishoudkundig Congres te Assen was onder anderen ook een vraag aan de orde gesteld over de oorzaak van den zoogenaamden „vlasbrand." Bij het debat, dat zich over deze zaak ontspon, bleef het vraagstuk zelf, evenals vele andere, onopgelost, omdat niemand daaromtrent nauwkeurige onderzoekingen had gedaan, en als het debat nog tot eenig resultaat leidde, dan is het dit, dat de aanwezige practici zelfs geen bepaald begrip van vlasbrand hadden. Natuurlijk verklaarde ik mij, uit naam van het Nederlandsche Proefstation, volgaarne bereid een onderzoek in te stellen, natuurlijk op voorwaarde, dat de practici door het toezenden van monsters aarde en vlas , een dergelijk streven mijnerzijds zouden ondersteunen. In de eerste plaats trachtte ik, door navragen bij met den vlasbouw vertrouwde mannen, eene zuivere voorstelling der ziekte te verkrijgen. Volgens een beschrijving, die ik aan de welwillende bemoeiing van den heer J. Schalkwijk, te Ellemeet, te danken heb, is het verloop der ziekte ongeveer als volgt: Een normaal opkomen en ontwikkelen der jonge vlasplanten tot op een bepaalde hoogte; daarna, gewoonlijk met het begin van het warmere saisoen , een stilstaan, verbleeken van kleur en verwelken der slechts tot hare halve hoogte ontwikkelde planten. in het ergste geval gaan de door de ziekte aangetaste planten aan de gevolgen daarvan dood. Is de ziekte niet van de ergste soort, dan komt toch de plant slechts middelmatig tot ontwikkeling; de 'wortels blijven zwakker en korter dan in normalen toestand, en ook de zaadvorming blijft in dezelfde mate achterlijk, ofschoon dit niet in de eerste plaats het geval is. Na den oogst krijgen de stengels niet die schoone, gelijkmatige gele kleur, zooals bij een normaal product, maar zij blijven meer groen, en ook het hout is minder bros. Het is zeer wel mogelijk, dat wij hier met een gemengde voorstelling van verscheidene geheel van elkander verschillende ziekten te doen hebben, maar ik geef de beschrijving, zooals mij die in gedeelten door verschillende personen is medegedeeld geworden, en zooals ik ze, voor een klein gedeelte, door eigen aanschouwing heb leeren kennen. Een zeer in het oog springende eigenaardigheid der ziekte is de navolgende: Gewoonlijk openbaart zij zich op cirkelvormige plekken en komt verscheidene jaren achtereen steeds op dezelfde plekken terug, met dit verschil alleen, dat deze bij elke nieuwe verbouwing van vlas iets grooter worden. Neemt men in aanmerking, dat van de gronden, waarop het verschijnsel is waargenomen, gewoonlijk slechts alle 5-7 jaar vlas geoogst wordt, en dat de in dien tusschentijd verbouwde planten volstrekt geen sporen van een dergelijk verschijnsel vertoonden, dan is het zich openbaren in dezen vorm zeker merkwaardig genoeg, want ?d men heeft met een besmettelijke ziekte, veroorzaakt door lagere organismen, te doen, en dan zijn het zich beperken der ziekte tot bepaalde plekken; zoomede haar stereotyp terugkeerén na verloop van zoovele jaren hoogst interessant, bf wel is hier sprake van een door natuurlijke processen langzaam zich ontwikkelende ongunstige gesteldheid van den grond. In dat geval , echter is het onaangetast blijven van de , in dien tusschentijd op de brandplekken verbouwde planten moeielijk te verklaren. Toch komt die laatste omstandigheid iets meer waarschijnlijk voor, daar het vlas ook in gewone omstandigheden, als zijnde een teedere en ondiep wortelende plant, oneindig. veel gevoeliger is voor een gebrekkige chemische en physische gesteldheid van den grond. Bij de plaats gehad hebbende onderzoekingen heb ik dit dan ook steeds nauwkeurig in het oog gehouden. Naar aanleiding van de te Assen gevoerde debatten en gedeeltelijk ook onafhankelijk daarvan heeft men in de tweede helft van den afgeloopen zomer een aantal monsters vlaszieke gronden naar het Proefstation opgezonden. Voor het grootste gedeelte waren het monsters van poreuse kleigronden, maar ook enkele van huniusrijke zandgronden; allen echter verkeerden schijnbaar in een goeden staat van cultuur. Bij het chemisch onderzoek dezer aardsoorten zijn, ten opzichte der oorzaak van den vlasbrand, geene algenieene resultaten verkregen. Wel onderscheidden zich de bijna meestal tegelijkertijd toegezonden monsters van gezonde vlasgronden allen door zekere eigenschappen, die ook land geschikt voor bietenteelt bezit; zij reageerden namelijk allen duidelijk alkalisch en bevatten zichtbare hoeveelheden koolzure kalk. Deze eigenschappen misten echter slechts enkele, niet alle vlaszieke gronden, en verscheidene dezer vertoonden over 't algemeen geen chemisch merkbare sporen vn gebreken in hunne samenstelling. De grond der vlasbrandplekken bleek dus in enkele gevallen neutraal, ja zelfs zuur te reageeren , in andere gevallen een in elk geval zeer schadelijk gehalte aan sulfiden bleek te bevatten , terwijl in nog andere gevallen het gehalte aan kali op zulke plekken merkbaar kleiner was dan op de naburige gedeelten, waar de ziekte zich niet had vertoond. Zooals echter reeds gezegd, het gelukte ons niet,• een algemeene chemische oorzaak van het verschijnsel te ontdekken. De verkregen resultaten zullen uit onderstaande tabel voldoen de blijken: Vlaszieke grond, Volgnommer. Afkomstig uit Ree c ti e. Koolzure kalk. K a 1 i. a 111 Witmarsum alkalisch zeer weinig 0.15 pCt. a 113 idem nauwelijks alkalisch 0 0.13 a 120 Haarlemmermeer alkalisch veel 0.04 122 idem zwakalkalisch vrij veel 0.27 131 idem alkalisch vrij veel 0.12 126 Ellemeet alkalisch vrij veel 0.12 128 • idem neutraal 0 130 Hulst zwak zuur sporen 144-6 Haarlemmermeer sterk alkalisch vrij veel 0.11 Deze laatste soort aarde en haar ondergrond bevatten sulfiden. • Normale grond. Volgnommer. Afkomstig uit Reactie. Koolzure kalk. K al i. a 112 Witmarsum alkalisch weinig 0.14 pet. a 114 idem . sterk alkalisch veel 0.11 a 121 Haarlemmermeer alkalisch veel 0.12 a 122 idem zwak alkalisch weinig 0.14 132 idem zwak alkalisch vrij veel 127 Ellemeet alkalisch vrij veel 0.13 129 idem sterk alkalisch veel 147-9 Haarlemmermeer sterk alkalisch vrij veel 0.08 Deze laatste soort aarde en haar ondergrond zijn vrij van sulfiden. Goede vlasgronden reageeren dus altijd duidelijk alkalisch , hebben nooit minder dan 0.08 pet. in verdund zoutzuur oplosbaar kali, en bevatten nimmer sulfiden. De vlasbraudgronden reageerden in twee gevallen neutraal of zuur; in twee andere gevallen was, minstens genomen, de aanwezige voorraad koolzure kalk ontoereikend om deze reactie geregeld te verkrijgen; in één geval waren sulfiden in den grond aanwezig; in nog één geval was er veel minder dan 0.08 pet. kali; zoodat, wanneer men met dergelijke verklaringen genoegen wilde nemen, slechts één geval onopgehelderd zou blijven: Wat mij betreft, moet ik verklaren, dat ik dit resultaat al zeer weinig bevredigend vind. Nu zou het echter zeer goed kunnen zijn, dat dergelijke verschillende chemische oorzaken den grond legden voor een schijnbaar gelijksoortige ontwikkelingsziekte, maar dit is juist niet zeer waarschijnlijk, en men zal licht kunnen begrijpen, dat, na de opgedane ondervinding het denkbeeld van een parasytische plantenziekte weder meer op den voorgrond trad. Vooral schijnt het geval zeer gemakkelijk denkbaar, dat een dergelijke plantenziekte door zekere eigenschappen van den grond bevorderd of voorkomen wordt. In die richting zijn dan ook van wege het Proefstation ernstige pogingen tot opsporing in het werk gesteld, en zullen deze in het aanstaande voorjaar en begin van den zomer, wanneer de tijd voor dergelijke onderzoekingen gunstiger is, worden voortgezet. Uit de genomen proeven bleek tot nu toe, dat in de vlaszieke gronden, zoomede op de ingezonden wortels in 't geheel geen of slechts zeer weinig parasytische paddestoelen of schadelijke dieren konden worden ontdekt, niettegenstaade de wijze, waarop de ziekte zich openbaart, in de eerste plaats aan een aandoening van den wortel doet denken; dat daarentegen op het ingezonden vlas van brandplekken, zoowel als van gezonden grond, veelvuldig Puccinia-vormen van den algemeen bekenden vlasroest Melampsora lini zichtbaar waren, zonder dat men tengevolge daarvan een ernstige benadeeling van de uitwendige ontwikkeling des stengels kon waarnemen. Daarentegen volgt uit dit verschijnsel dat Melampsora lini over 't algemeen in de nabijheid van en veelvuldig op de vlasbrandplekken zich ontwikkelt en wanneer men nu weet dat aan de ontwikkeling der Puccinia-sporen van dezen roestpaddestoel de ontwikkeling der Uredo-sporen moet zijn voorafgegaan, en dat daardoor gewoonlijk een zeer schadelijken invloed wordt uitgeoefend op de ontwikkeling der vlasplant en vooral op die van den vlasvezel, zoo laat het zich zeer goed denken, dat deze voorafgaande ontwikkeling van paddestoelen alleen tot de brandplekken is beperkt gebleven. In dat geval echter zou de ziekte in kwestie geheel overeenkomen met den bekenden en zoozeer gevreesden vlasroest , waarvan de Belgische vlasboeren zooveel narigheid weten te vertellen (1), en niet met een anderen naam bestempeld behoeven te worden. Of dit vermoeden juist is, kan eerst in den aanstaanden zomer worden uitgemaakt, wanneer de landbouwers, die door de ziekte bedreigd worden, ons vroeg genoeg daarvan in kennis stellen en niet weder, zooals di jaar geschied is, den besten tijd laten voorbijgaan. In elk geval de beoordeeling, in hoever een paddestoelen-ziekte hie.rbij
(1) Le feu ou la brillure du lin. Zie Soraner's Ilandbuch der Pflanzenkrankheiten, 1874, pag. 304.
al of niet medewerkt, moge uitvallen zooals zij wil kan reeds nu het een of ander gedaan worden om het gevaar van vlasbrand voor een stuk land, waarop men in hei aanstaande voorjaar vlas verbouwen wil, te verminderen. De genomen chemische proeven leeren ons in elk geval, dat op akkergroud, die in volkomen normalen toestand verkeert, de ernstigste gevolgen der ziekte niet of slechts zeer zelden zich openbaren. Wie derhalve reden heeft om op grond van de in de laatste jaren opgedane ondervinding beducht te zijn voor brandplekken op zijn vlasland, hij beproeve een kalkbemesting, wanneer zijn grond arm is aan kalk; hij denke aan draineeren , wanneer zijn grond geen uitstekende afwatering heeft; hij neme de proef met een chloorkalium-bemesting, die in vele gevallen noodzakelijk zal zijn en zelfs in sterk kalihoudende gronden, door het bevorderen eener meer volkomene ontwikkeling van buigzame bastvezels, van niet weinig nut zal zijn. Voor een bemffiting pet kalk zou ik aanraden, 800 Kg. gebrande kalk per hectare te nemen; die met water tot zeer fijn poeder te maken en reeds in het najaar op het land te brengen. Van chloorkalium (vijfvoudig geconcentreerd kalizout) zou ik raden te nemen 200 Kg., die in het voorjaar, v66r het zaaien in den grond te brengen, of wanneer men met compost bemest, die in ietwat grootere hoeveelheid daarmede te vermengen. Bij deze bijzondere maatregelen mogen de gewone behandelingen ten opzichte van cultuur en bemesting natuurlijk niet achterwege blijven. Of deze middelen zullen helpen, is natuurlijk niet met zekerheid te zeggen, en in dat opzicht heeft de „Nederlandsche Maatschappij ter bevordering van Vlas-industrie," de haar toegezonden raadgevingen (zie Landb.-C. n°. 84) wel wat heel optimistisch opgevat, maar het' beproeven zijn zij in elk geval waard. Voor het overige zal ook de ondervinding het hare moeten bijbrengen tot oplossing van het opgeworpen vraagstuk.
Proefstation te Wageningen, November 1878.
ADOLF MAYER.
---

