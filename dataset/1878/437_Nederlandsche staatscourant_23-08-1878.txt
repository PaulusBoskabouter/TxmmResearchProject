OFFICIEEL GEDEELTE. (Staatsblad no. 128.) BESLUIT van den 17den Augustus 1878, houdende vaststelling van nadere bepalingen tot beteugeling der longziekte onder het rundvee.
Wij WILLEM III, bij de gratie Gods, Koning der Nederlanden , Prins yan Oranje-Nassau, Groot-Hertog van Luxemburg , enz., enz., enz. Overwegende, dat het noodzakelijk is nadere bepalingen tot beteugeling der longziekte onder het rundvee vast te stellen; Gezien art. 15 der wet van 20 Julij 1870 ( Staatsblad n°. 131) en art. 1 der wet van 8 Augustus 1878 ( Staatsblad n°. 115); Op de voordragt van Onzen Minister van Binnenlandsche Zaken, van 6 Augustus 1878, n°. 6, afd. Medische politie; Den Raad van State gehoord (advies van 13 Augustus 1878, n°. 11); Gelet op het nader rapport van Onzen Minister van Binnenlandsche Zaken, van 14 Augustus 1878, lit. K, afd. Medische politie; Hebben goedgevonden en verstaan: Artikel 1. Het is verboden uit de kringen, door Onzen Minister van Binnenlandsche Zaken aangewezen, rundvee te vervoeren zonder vergunning van den burgemeester der gemeente, waarin zich het vee bevindt. I)eze aanwijzing wordt door plaatsing in de Staatscourant ter algemeene kennis gebragt. Artikel 2. De in art. 1 vermelde vergunning wordt niet gegeven dan na verhoor van den districts-veearts en op diens verklaring dat hem, na onderzoek, van de noodzakelijkheid van het vervoer is gebleken en hij daartegen geene bedenking heeft. De burgemeester verleent deze vergunning door afgifte van een vervoerbiljet. Dit biljet moet voorzien zijn van het wapen der gemeente; het vermeldt de. namen en de woonplaats van den aanvrager, het advies van den districts-veearts, alsmede de namen en de woonplaats van hem, aan wien het rundvee verzonden wordt, omschrijft het vee naauwkeurig door opgave van geslacht, ouderdom, kleur en blijvende bijzondere kenteekenen en wordt afgegeven aan den vervoerder, die zorgt dat het uiterlijk twaalf uren na aankomst op de plaats van bestemming bij den burgemeester wordt ingeleverd. Indien het aldus vervoerde vee niet voor de slagtbank is bestemd zendt de burgemeester afschrift van het vervoerbiljet aan den districtsveearts in zijnen kring. Artikel 3. Het aldus vervoerde vee mag niet met ander vee in aanraking worden gebragt en zonder schriftelijke toestemming van den burgemeester, den districts-veearts gehoord, niet levend van het erf, waarop het zich bevindt, worden verwijderd binnen drie maanden na aankomst aldaar. Bij den dood van het vee of na verloop van drie maanden na het in de vorige artikelen vermeld vervoer, wordt het vervoerbiljet door de zorg van den burgemeester vernietigd. Artikel 4. Het is den ondernemers van openbare middelen van vervoer verboden uit een volgens art. 1 afgesloten kring rundvee te vervoeren anders dan in een afgesloten wagen of afgesloten gedeelte van het vervoermiddel op zoodanige wijze, dat het niet in aanraking gebragt worde met ander vee of andere goederen. De wagen of het afgesloten gedeelte, waarin zich zoodanig rundvee bevindt, moet voorzien zijn van het opschrift: vee uit afgesloten kring. Het vee mag daaruit niet worden verwijderd dan ter plaatse zijner bestemming. Het is verboden het aldaar te lossen anders dan onder toezigt der rijksveldwacht of der plaatselijke politie. Het is verboden het vervoermiddel van de plaats van aankomst te verwijderen alvorens het onder toezigt der rijksveldwacht of der plaatselijke politie en ten koste der ondernemers ontsmet zij. Op deze ontsmetting is Ons besluit van 4 December 1870 ( Staatsblad n°. 191) toepasselijk. Artikel 5. Uitvoer van het vee uit volgens art. 1 afgesloten kringen naar buiten's lands kan, behoudens het bepaalde in Ons besluit van 28 Mei 1871 ( Staatsblad n°. 42), zonder vergunning geschieden. In dat geval is het bepaalde in de eerste zinsnede van art. 3 slechts van toepassing tot het tijdstip der inlading in de vervoermiddelen waarmede de uitvoer plaats heeft. Uit deze vervoermiddelen mag geen vee op Nederlandsch gebied worden gelost. Indien het vervoer per spoorweg geschiedt, moeten de wagens, waarin het vee zich bevindt, gesloten zijn. Artikel 6. Al het rundvee, hetwelk zich in volgens art. 1 afgesloten kringen bevindt, wordt door geëxamineerde veeartsen, daartoe tijdelijk door Onzen Minister van Binnenlandsche Zaken aangewezen, ingeënt en door de zorg van den burgemeester voorzien van een brandmerk met de letter V op de regterdij beneden het heupgewricht. Evenzoo wordt al het rundvee, hetwelk in voormelde kringen wordt ingevoerd, binnen drie dagen na aankomst ter plaatse van bestemming door een der daarmede belaste veeartsen ingeënt en tusschen den 7den en lOden dag na de inënting door de zorg van den burgemeester
van voormeld brandmerk voorzien. Vóór dat deze merking heeft plaats gehad, mag het niet met gemerkt rundvee in aanraking worden gebragt. Artikel 7. De met de inënting belaste veeartsen ontvangen uit 's Rijks schatkist eene maandelijksche belooning, waarvan het bedrag door Ons wordt bepaald. Artikel 8. Ingeval, krachtens art. 2 , vergunning tot vervoer van niet voor de slagtbank bestemd vee gegeven is, wordt het vóór den uitvoer ten tweeden male met de letter V gebrand , naast het eerste brandmerk. Artikel 9. Het op eenigerlei wij ze onkenbaar of minder duidelijk herkenbaar maken van het in art. 6 vermelde brandmerk is verboden. De eigenaar, houder of hoeder van rundvee in een der volgens art. 1 afgesloten kringen, die in het bezit gevonden wordt van rundvee waarbij het in art. 6 vermelde merk niet duidelijk zigtbaar is, wordt alleen dan geacht niet in overtreding te zijn , wanneer hij be wijst dat het vee binnen de drie laatste dagen in den afgesloten kring is ingevoerd en hij van dien invoer binnen 12 uren aan den burgemeester kennis heeft gegeven. Artikel 10. Het is verboden buiten den volgens art. 1 afgesloten kring in het bezit te zijn van niet voor de slagtbank bestemd rundvee, gemerkt met eene V of, indien niet het in art. 2 vermelde vervoerbiljet bij den burgemeester is ingeleverd, met VV. Indien het vervoerbiljet, krachtens art. 3 wegens het verstrijken van den termijn van drie maanden na het vervoer , vernietigd wordt, geeft de burgemeester hiervan aan den eigenaar, houder of hoeder eene verklaring af. Artikel 11. Bij opheffing van de in art. 1 bedoelde kringen wordt al het zich daarin bevindende rundvee vooraf door de zorg van den burgemeester met een tweede brandmerk, bestaande in een omgekeerde V (A), naast het eerste gemerkt. Het aldus gemerkte vee mag vrij vervoerd worden. Artikel 12. Kalveren worden niet ingeënt eer zij den leeftijd van drie maanden bereikt hebben. Artikel 13. Ons tegenwoordig besluit treedt in werking op den vijfden dag na afkondiging in het Staatsblad en in de Staatscourant. Onze Minister van Binnenlandsche Zaken is belast met de uitvoering van dit besluit, dat in het Staatsblad en gelijktijdig in de Staatscourant zal worden geplaatst, en waarvan afschrift zal worden gezonden aan den Raad van State. Het Loo, den 17den Augustus 1878. WILLEM. De Minister van Binnenlandsche Zaken, Kappeyne. Uitgegeven den drie en twintigsten Augustus 1878. De Minister van Justitie, H. J. Smidt. Verbetering in Staatsblad n°. 121. [Zie Staatscourant van 21 Augustus 1878, n°. 196.] Laatsten regel, staat: van Alphen , lees: E. van Alphen. De Minister van Justitie, H. J. Smidt. Bij Zijner Majesteits besluit dd. 20 Augustus 1878, n°. 10, is aan mr. J. G. Peeting, op zijn daartoe gedaan verzoek, eervol ontslag verleend als lid van het collegie van regenten over het huis van arrest te Winschoten, en is benoemd tot lid van gemeld collegie, de heer M. A. D. Jolles, burgemeester der gemeente Winschoten. Bij Zijner Majesteits besluit dd. 20 Augustus 1878, n°. 11, is aan mr. A. J. Hoekwater, op zijn daartoe gedaan verzoek, eervol ontslag verleend als kantonregter-plaatsvervanger te Delft. Bij Zijner Majesteits besluit dd. 21 Augustus 1878, n°. 28, is, met ingang van 1 September 1878, benoemd tot kantonregter-plaatsvervanger te Geldermalsen, A. J. A. Verwey, candidaat-notaris en secretaris van het polderdistrict Tielerwaard, wonende te Geldermalsen. Bij Koninklijk besluit van 20 Augustus 1878, n'. 15, is, met ingang van 1 September 1878 : 1°. aan mr. J. W. J. baron de Vos van Steenwijk, op zijn verzoek, eervol ontslag verleend als schoolopziener in het 7de schooldistrict van Overijssel; en 2°. tot schoolopziener in voormeld district benoemd, mr. S. M. S. de Ranitz.
Bij Koninklijk besluit van 20 Augustus 1878, n°. 17, is Zijner Majesteits Commissaris inde provincie Overijssel gemagtigd tot bijeenroeping van de Staten dier provincie in buitengewone vergadering op Vrijdag, 30 Augustus e. k., ter verkiezing van een lid van de Eerste Kamer der Staten-Generaal in de plaats van wijlen mr. G. Dumbar. Bij Zijner Majesteits besluit van den 21sten Augustus 1878, n°. 29, is aan den luitenant ter zee der 2de klasse J. D. baron van Wassenaer tot Catwijck , met ingang van den eersten September aanstaande , tijdelijk opgedragen de functie van adjudant bij Zijne Koninklijke Hoogheid Prins Hendrik der Nederlanden. Bij Koninklijk besluit van den 21sten Augustus 1878, n°. 20, is de heer mr. J. W. L. M. van Oordt, met ingang van 1°. October 1878, benoemd tot adjunct-commies bij bet Departement van Koloniën.
---

