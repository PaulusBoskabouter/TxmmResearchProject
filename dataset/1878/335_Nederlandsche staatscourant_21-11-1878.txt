OFFICIEEL GEDEELTE.
(Staatsblad n°. 166.) BESLTJIT van den 8 sten November 1878, houdende vaststelling van een reglement van politie voor de schutsluizen in de afgesloten killen van het Bergsche Veld. ten zuiden van de rivier de Merwede, met hare havens en verdere werken , en zulks met intrekking van het Koninklijk besluit van 6 Maart 1874 (Staatsblad n°. 25). Wu WILLEM III, bij de gratie G ods , K oning der N ederlanden , P rins van O ranje- N assau , G root -H ertog van L uxemburg, ENZ. , enz. , enz. Op de voordragt van Onzen Minister van Waterstaat, Handel en Nijver" heid , van den 4den October 1878, litt. A, afdeeling Waterstaat A ; Den Raad van State gehoord (advies van den 29sten October 1878, n°. 10); Gezien het nader rapport van Onzen Minister van Waterstaat, Handel en Nijverheid, van den 2den November 1878, n°. 8, afdeeling Waterstaat A; Hebben goedgevonden en verstaan : 1°. met intrekking van Ons besluit van 6 Maart 1874 ( Staatsblad n°. 25), vast te stellen het reglement van politie voor de schutsluizen in de afgesloten killen van het Bergsche Veld , ten zuiden van de rivier de Merwede, met hare havens en verdere werken, zooals dat hiernevens is gevoegd; 2 . te bepalen , dat dit reglement in werking zal treden op 1 December aanstaande. Onze Minister van Waterstaat, Handel en Nijverheid is belast met de uitvoering van dit besluit, dat in het Staatsblad en de Staatscourant zal worden geplaatst en aan den Raad van State medegedeeld. Arolsen, den 8sten November 1878. WILLEM. De Minister van Waterstaat, Ilandel en Nijverheid, T ak van P oortvliet. Uitgegeven den een en twintigsten November 1878. De Minister van Justitie, H. J. S midt. REGLEMENT van POLITIE voor de schutsluizen in de afgesloten killen van het Bergsche Veld ten zuiden van de rivier de Merwede , met hare havens en verdere werken. Artikel 1. De in het hoofd dezes bedoelde schutsluizen, havens en verdere werken zijn: 1°. de schutsluis met ophaalbrug te Werkendam , tusschen de Boven Merwede en het kanaal van Werkendam naar het Steurgat , met inbegrip van hare havendijken, binnen- en buitenhavens; 2°. de Helsluis tegenover Sliedrecht, tusschen de Beneden Merwede en de Helsloot, met inbegrip van hare toeleiding'skanalen, leidammen en verdere werken; 3°. de Otter sluis nabij den kop van het eiland Dordrecht , tusschen de Nieuwe Merioede , en het Otterkanaal , met den havendam bezuiden die sluis en de wederzijds gelegen toegangskanalen naar genoemde vaarwaters ; 4°. de Spiering sluis tusschen het Spieringkanaal , uitkomende in de Nieuwe Merwede , en het Gat van de Bakens , met inbegrip van de draaikom beoosten die sluis en de havenbollen en leikaden. Artikel 2. Met de genoemde sluizen wordt dag en nacht geschut. De schuttingen geschieden kosteloos; het is den sluisbeambten streng verboden giften, fooijen of drinkgelden aan te nemen. Artikel 3. Des nachts wordt door eene lantaarn met wit licht op de sluizen aangewezen, aan welke woning de schippers of gezagvoerders der vaartuigen zich moeten vervoegen, om den dien nacht met de schutting belasten beambte om doorschutting te kunnen vragen. Des daags zijn de sluiswachters steeds de personen, tot wie zij zich hebben te vervoegen. Artikel 4. Wanneer de Otter sluis openstroomt, mogen geene vaartuigen daardoor varen voor dat de schippers of gezagvoerders de vergunning van den sluiswachter of zijn plaatsvervanger hebben verkregen, nadat deze zich van de grootte en de bemanning van het vaartuig heeft overtuigd en daaruit over het al of niet gevaarlijke van der» doortogt heeft beslist, alles onverminderd het bepaalde bij de artt. 24 en 25. Wanneer de Otter sluis doorstroomt, wordt dit des nachts door eene lantaarn met rood licht en over dag door een geheschen roode vlag aangewezen, welk teeken tevens eene waarschuwing is voor de schippers , dat er gevaar is en voorzigtigheid gevorderd wordt bij het naderen der sluis. 1
Artikel 5. Zoodra het verval voor de sluizen meer dan twee meter bedraagt, wordt niet meer geschut. Het schutten wordt eveneens gestaakt op lastgeving van den betrokken ingenieur, indien leze dit om andere redenen noodig oordeelt. Artikel 6. Bij vriezend weder , wanneer het water voor de sluizen en de s '-.hutkolken is digtgevroren, wordt in geen geval des nachts geschut, en bij dag alleen , wanneer de sluiswachters daarin geen bezwaar zien. De nacht wordt gerekend van zonsondergang tot zonsopgang. Artikel 7. Van zonsondergang tot zonsopgang moeten de stoom- en zeilschepen, die dé sluizen doorvaren of wegens gegronde redenen, ter beoordeeling van de sluiswachters of hunne plaatsvervangers, genoodzaakt zijn in de voorhavens of toeleidingskanalen te vertoeven, ingevolge Koninklijk besluit van 13 Junij 1875 ( Staatsblad n°. 119), van helder lichtgevende lantaarns voorzien zijn, en wel: a. de stoombooten aan den voorsten mast eene lantaarn met groen licht en eene lantaarn met rood licht aan den vlaggestok achterop; b. zeilschepen voeren eene lantaarn met wit licht aan den top van den grooten mast. Artikel 8. Het varen des nachts kan door den ingenieur, met het toezigt over de sluizen belast, worden belet aan schepen, waarmede aan de kunst- of andere werken van de sluizen, ten gevolge van weinige zorg der bevelvoerders bij de vaart des nachts , schade is toegebragt. Artikel 9. Bij het naderen der sluizen moeten de bevelvoerders luide roepen of doen roepen, of de stoomfluit doen werken , tot zoolang dit door de sluisbeambten zal zijn opgemerkt. Eerst nadat de sluiswachter of zijn plaatsvervanger daartoe toestem^ ming heeft gegeven , mag het schip naar de sluis worden gestuurd, waarbij de noodige voorzorgen moeten worden in acht genomen, opdat aan de kunstwerken, door het stooten van het schip, geene schade worde toegebragt. Artikel 10. Op de aanvraag van de sluiswachters of hunne plaatsvervangers , moeten de schippers den tonnenlast en de soort van lading opgeven. Artikel 11. Het is verboden vóór den mond der toeleidingskanalen te ankeren. Vaartuigen, die de toeleidingskanalen binnenloopen, moeten stoppen aan de daartoe bestemde meerpalen. Bij het naderen der schepen tot de sluizen om te worden geschut, moeten steeds alle bevelen , door de sluiswachters of hunne plaatsvervangers te geven omtrent volgorde en plaats der schepen, stiptelijk worden opgevolgd. Vaartuigen, die voor de sluizen komen , mogen, om meer nabij den ingang der sluizen te geraken, de meer voorop gelegen vaartuigen niet voorbij varen. Vaartuigen, die niet spoedig geschut behoeven te worden, moeten, wanneer dit door de sluiswachters of hunne plaatsvervangers wordt noodig geoordeeld, op minstens 50 meter van den mond der voorhavens verwijderd blijven, of, reeds in de voorhaven zijnde, op eerste lastgeving van de sluiswachters of hunne plaatsvervangers verhalen, en indien dit noodig- wordt geacht, de haven verlaten tot op gezegden: afstand van den havenmond. Artikel 12. Alle schepen worden, naar orde van aankomst, ieder op zijne beurt geschut. Bij kleine vaartuigen worden zooveel schepen te gelijk geschut als, naar het oordeel van de sluiswachters of hunne plaatsvervangers, de schutkolken zonder gevaar of schade kunnen bevatten. De schippers of gezagvoerders der vaartuigen gedragen zich geheel volgens de daaromtrent door de sluiswachters of hunne plaatsvervangers te geven bevelen. Vaartuigen in dienst van het Rijk of de provincie, schepen dienende tot geregeld vervoer van personen en goederen op bepaalde dagen en uren , marktschuiten, vaartuigen met hoornvee of paarden , worden, in de bij dit artikel opgenoemde orde, vóór alle anderen geschut. De bevelvoerders der schepen, die buskruid, vuurwerk, schietkatoen, naphta, petroleum , nitro-glycerine , lithofracteur , dynamiet of andere ligt ontvlambare of aan zelfontbranding onderhevige stoifen aan boord hebben, gedragen zich naar de bevelen, hun, met het oog op den aard der lading, door de sluiswachters of hunne plaatsvervangers gegeven. Naderen vaartuigen van tegenovergestelden kant gelijktijdig de sluizen, dan worden zij beurtelings van de eene en van de andere zijde doorgelaten , te beginnen met het vaartuig dat van die zijde gekomen is, waar de waterstand gelijk is met dien van de schutkolk. De sluiswachters kunnen afwijking van eenige bepaling van dit artikel vergunnen , wanneer zij, naar gelang van omstandigheden, dit noodzakelijk achten. Artikel 13. Vaartuigen mogen niet in de sluizen gehaald worden, tenzij de voorgaande schutting geheel is afgeloopen. Een vaartuig mag niet door de sluizen varen met staande zeilen, noch met buiten boord hangende ankers; vóór den aanvang der doorvaart moeten alle zeilen behoorlijk gestreken, de ankers binnen boord gebragt, de zwaarden in de rust en de boegspriet opgehaald zijn; door
vertrekkende vaartuig-en mag eerst op eenigen afstand van de sluizen, ter beoordeeling en volgens aanwijzing van de sluiswachters of hunne plaatsvervangers, zeil worden gemaakt. Bevelvoerders van stoomvaartuigen moeten zorg dragen, dat op een' afstand van minstens 200 meter van de sluizen met halve stoomkracht of minder gewerkt wordt, en wel zoodanig verminderende, dat de stoombooten, vóór de sluis komende, in rust zijn. Het is verboden, bij het in- en uitvaren van de sluizen, stoomkracht te gebruiken, of, bij het doorvaren van de sluizen, met kloeten, boomen, haken of andere voorwerpen op of in den bodem, de deuren, muren, het hout-, metsel- of ijzerwerk der sluizen en bijbehoorende werken te stooten of te steken. De haalijzers, de ringen en daartoe geplaatste ijzeren pennen zijn gesteld ten gebruike der doorvaart. Artikel 14. Het is verboden vaartuigen in de sluizen te winden. Het uitwinden mag niet geschieden, dan door gebruik van de daartoe gestelde meerpalen of dukdalven buiten de sluizen; met touwen mag niet langs de leuningen der brug of sluizen getrokken worden. Artikel 15. Eenig stoom- of ander vaartuig mag niet langer in de schutkolken vertoeven, dan voor de schutting noodig is; gedurende de schutting mag niet al het scheepsvolk tegelijk het schip verlaten. Gedurende de schutting moet ieder stoom- of ander vaartuig, dat zich in de schutkolken en in de nabijheid der sluizén bevindt, behoorlijk volgens aanwijzing van de sluiswachters of hunne plaatsvervangers met sterke touwen aan beide uiteinden gemeerd zijn, en wel in dier voege, dat door de beweging van het water geen schade aan de werken of andere vaartuigen ontsta. Artikel 16. Behalve naar de vorenstaande bepalingen, gedragen de schippers of bevelvoerders der vaartuigen en hunne onderhoorigen zich, bij de doorschutting, naar de bevelen van de sluiswachters of hunne plaatsvervangers. Artikel 17. In de schutkolk of de buitenhavens mag geene in-, op- of uitlading geschieden, tenzij met toestemming van de sluiswachters of hunne plaatsvervangers. Het is verboden op de sluisterreinen , havendammen en verder daarbij behoorende Rijksgronden geloste of ter lading bestemde goederen te plaatsen, tenzij met schriftelijke vergunning van den betrokken ingenieur. Op de eerste aanzegging worden de goederen weggevoerd, geschiedende dit bij het in gebreke blijven ambtshalve op kosten van den overtreder. Artikel 18. Behalve in de buitenhaven te Werkendam , mogen in de schutkolken, havens en toeleidingskanalen geen stoom- of zeilvaartuigen overwinteren. In de buitenhaven te Werkendam, mag dit alleen geschieden voor zooveel er, volgens oordeel van den sluiswachter of zijn plaatsvervanger , daartoe voldoende ruimte is. Voor de Rijkssleepbooten en stoombaggervaartuigen moeten steeds de noodige ligplaatsen, volgens aanwijzing van' den ingenieur, worden beschikbaar gehouden. De overige in de buitenhaven liggende schepen moeten daarvoor plaats maken en zoo noodig de haven verlaten. Artikel 19. Het is verboden zelf door de sluizen te schutten, of de beweegbare deelen van de sluizen en overige werken op eenigerlei wijze te behandelen, tenzij met toestemming van de sluiswachters of hunne plaatsvervangers. Artikel 20. Het is verboden over de bruggen anders dan stapvoets te rijden en die over te trekken vóór dat zij geheel gesloten zijn. Volgens oordeel van de sluiswachters of hunne plaatsvervangers moeten te zwaar geladen vaartuigen , indien dit bevolen wordt, afgeladen en de lading stuksgewijze over de bruggen gebragt worden. Het vervoer van zware werktuigdeelen over de bruggen kan door den betrokken ingenieur worden verboden of het nemen van voorzorgsmaatregelen ten koste van den belanghebbende bevolen worden. Artikel 21. Het is verboden ballast, zand, steen of andere zinkbare stoffen van welken aard ook in de sluizen , voorhavens of toeleidingskanalen te werpen; bij overtreding van dit voorschrift worden zoodanige voorwerpen dadelijk opgevischt of uitgebaggerd, ten koste van den overtreder. Artikel 22. De schipper of bevelvoerder van een in de voorhavens, schutkolken of toeleidingskanalen gezonken of aan den grond geraakt vaartuig, moet onverwijld maatregelen nemen om het te ligten en den betrokken sluiswachter of diens plaatsvervanger van liet ongeval onderrigten. Is de ligting van het schip niet binnen 24 uur aangevangen, dan wordt hiervan door den betrokken sluiswachter of diens plaatsvervanger proces-verbaal opgemaakt en wordt intusschen aan den betrokken ingenieur of den hem vervangenden opzigter berigt gedaan. In het proces-verbaal wordt uitdrukkelijk vermeld de wezenlijke of vermoedelijke oorzaak van het ongeval, of het gezonken schip de vaart door de sluis met hare voorhavens of toeleidingskanalen hindert of belet, alsmede het zooveel mogelijk juist bedrag, waarop de kosten van ligting zijn geraamd. De ingenieur of die hem vervangt begeeft zich ter plaatse ten spoedigste na de ontvangst van het berigt en zorgt voor het opmaken van het proces-verbaal, zoo dit niet reeds is geschied. Hij neemt terstond, zoo noodig, maatregelen om het schip te ligten en geeft dadelijk aan den betrokken hoofdingenieur kennis van het ongeval en van hetgeen door hem is gedaan. De hoofdingenieur geeft berigt aan den Commissaris des Konings. Zoo de ingenieur ambtshalve tot de ligting moet overgaan, wordt door den Commissaris des Konings een termijn bepaald, binnen welken de schipper of bevelvoerder, of wel de eigenaar van het schip, de ambtshalve voor zijne rekening gemaakte kosten moet betalen. Zoo de ingenieur van gevoelen is dat het gezonken of aan den grond geraakte schip de vaart niet belemmert, wordt door den Commissaris des Konings een termijn gesteld, binnen welken het schip door den schipper of bevelvoerder moet zijn geligt, na het verstrijken van welken termijn de ligting van het schip, voor zoover die niet behoorlijk is afgeloopen, ambtshalve ten koste van den schipper of bevelvoerder of wel van den eigenaar van het schip geschiedt. In dit geval zal, nadat het verzuim van ligting bij proces-verbaal zal zijn geconstateerd, door den Commissaris des Konings de termijn worden bepaald, binnen welken de schipper of bevelvoerder of wel de eigenaar van het schip de ambtshalve voor zijne rekening gemaakte kosten moet betalen. Indien het schip ambtshalve is geligt, kan noch door den schipper,
noch door den eigenaar van het schip tegen het bestuur van den water staat bezwaar worden ingebragt, op grond dat het schip of de lading minder beschadigd kon zijn. Zoo de schipper of bevelvoerder of wei de eigenaar van het schip niet binnen den gestelden termijn de ambtshalve voor zijne rekening gemaakte kosten aanzuivert, worden deze in regten op hem verhaald en wordt hem het voortzetten der reis met het geligte schip belet, totdat hij die kosten voldaan heeft of daarvoor voldoenden borgtogt gesteld heeft. De overblijfselen van een gezonken of aan den grond geraakt schip dat ambtshalve is geligt, worden tegen voldoening der gemaakte kosten aan den daarop regthebbende teruggegeven. Zijn de schipper of bevelvoerder en de eigenaar van het schip onbekend , dan komen de kosten van ligten voor rekening van den Staat en wordt het schip of worden de overblijfselen, na schatting door twee deskundigen, waarvan proces-verbaal wordt opgemaakt, van Rijkswege verkocht. De opbrengst daarvan wordt gestort in de consignatiekas en zal daar drie jaar lang ten behoeve van de daarop regthebbenden worden bewaard, om op hunne aanvrage en tegen verrekening van de kosten van ligting, taxatie en verkoop aan hen te worden uitgekeerd. Na het verstrijken van dien termijn vervalt die opbrengst aan den Staat. Artikel 23. Vaartuigen mogen niet geankerd worden in de havendijken , de pakbermen , havendammen of glooijingen rondom de sluizen en in de nabijheid daarvan. Artikel 24. Van alle schade, aan de sluizen of hetgeen daartoe behoort toegebragt, wordt door de sluiswachters of hunne plaatsvervangers onmiddellijk uitvoerig proces-verbaal opgemaakt, waarin vermeld wordt de staat waarin het beschadigde zich vóór de beschadiging bevond, de omstandigheden waaronder deze plaats vond, de som waarvoor de schade kan worden hersteld, de persoon, die tot de vergoeding gehouden wordt geacht, en het bedrag door dezen te dier zake verschuldigd. Tot vaststelling van dit bedrag wordt acht geslagen op den toestand, waarin de werken zich vóór het toebrengen van de schade bevonden, en op de omstandigheden, waaronder zij is veroorzaakt. Indien alzoo de beschadigde voorwerpen geheel of ten deele versleten zijn, wordt niet de som, die de herstelling zal eischen , maar alleen de werkelijk toegebragte schade in rekening gebragt. Het proces-verbaal wordt zoodra mogelijk aan den opzigter van den waterstaat en door dezen aan den betrokken ingenieur gezonden om daaraan verder het noodige gevolg te geven. Artikel 25. De bevelvoerder van het zeil- of stoomvaartuig, waardoor de schade is toegebragt, moet onverwijld, volgens aanwijzing van de sluiswachters of hunne plaatsvervangers, de som voldoen, die, volgens het proces-verbaal in het vorig artikel bedoeld, ten zijnen laste komt, of wel die voldoening door het stellen van een' behoorlijken borgtogt, ter beoordeeling van de sluiswachters, verzekeren; bij gebreke van een en ander wordt het voortzetten der reis aan den bevelvoerder met zijn stoom- of ander vaartuig belet. Artikel 26. Van elke beslissing van de sluiswachters of hunne plaatsvervangers wordt beroep toegelaten op den hoofdingenieur van den waterstaat, belast met het beheer der Mertoede en killen, en van de uitspraak van dezen op den Minister van Waterstaat, Handel en Nijverheid; waardoor echter in geen geval de verpligting, om aan de beslissing van de sluiswachters of hunne plaatsvervangers onverwijld gevolg te geven, wordt opgeheven. Artikel 27. De handhaving van dit reglement is, onder de bevelen van de betrokken ambtenaren en beambten van den waterstaat, opgedragen aan de sluiswachters en bij hunne afwezigheid aan hunne plaatsvervangers, alsmede aan de ambtenaren der Rijks- en gemeentepolitie. Artikel 28. Processen-verbaal van overtreding van dit reglement worden gezonden aan den betrokken ingenieur, met het beheer der Merwede en killen en door dezen aan den ambtenaar van het openbaar ministerie , met de vervolging belast. Artikel 29. Aan de sluiswachters of hunne plaatsvervangers aan de schutsluis te Werkendam, en aan de Spierinysluis wordt, op hunne aanvrage , door het hoofd van de gemeente Werkendam , en aan die aan de Ilelsluis en Ottersluis door het hoofd van de gemeente Sliedrecht, bijstand verleend voor de uitvoering van dit reglement, voor zooveel hen betreft. Artikel 30. Overtreding van dit reglement, waaronder ook verstaan wordt het niet voldoen aan de bevelen van de sluiswachters of hunner plaatsvervangers, ter uitvoering van dit reglement, wordt gestraft volgens de wet van 6 Maart 1818 ( Staatsblad n°. 12). Artikel 31. Afdrukken van dit reglement zijn steeds bij de sluiswachters verkrijgbaar tegen betaling van vijf cents voor ieder exemplaar. Behoort bij Koninklijk besluit van 8 November 1878, n°. 54 (Staatsblad n°. 166). Mij bekend, De Minister van Waterstaat, Handel en Nijverheid, Tak van Poortvliet.
---

