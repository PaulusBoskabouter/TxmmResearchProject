NEDERLANDEN. 'sGravenhage, den 10den Maart 1863.
Bij Zijner Majesteits besluit van den Bsten Maart, n°. 18, is aan mr. S. H. Lette van Oostvoorne, op zijn daartoe gedaan verzoek, eervol ontslag verleend uit zijne betrekking van procureur bij de arrondissements-regtbank te Brielle.
Bij Zijner Majesteits besluiten van den Bsten Maart, n°. 26—28, zijn benoemd: tot griffier bij het kantongeregt te Harderwijk mr. W. A. L. Domis, advocaat en candidaat-notaris te Leiden ;
tot plaatsvervangend kantonregter te Nijkerk P, T. W. van Kerkwijk, ontvanger der registratie aldaar; en tot plaatsvervangend kantonregter te Wageningen H. P. van Heyst, lid van den gemeenteraad en candidaat-notaris aldaar.
Bij Koninklijk besluit van 10 Maart 1863 , n°. 1, zijn , onder bekrachtiging door de wet waar deze wordt vereischt, goedgekeurd de voorwaarden, waarop bij besluit van den Gouverneur-Generaal van Nederlandsch Indie van 28 Augustus 1862, n°. 1 , aan de heeren Poolman c. s. concessie is verleend voor den aanleg van eenen spoorweg van Samarang, langs Soerakarta naar Djokdjokarta, zoodanig als dezelve, krachtens het door den Gouverneur-Generaal gestelde voorbehoud , door den Minister van Koloniën, in overleg met de concessionarissen, zijn gewijzigd.
---

MINISTERIE VAN FINANTIEN.
Bij resolutie van 19 Februarij jl., n°. 117, betrekkelijk de toepassing van het tarief op drukwerk en steendruk, heeft de Minister van Finantien aan een der provinciale directeurs der directe belastingen , in- en uitgaande regten en accijnsen doen afgaan de volgende missive: » In antwoord op de vraag, mij gedaan bij uwen brief van den 12den dezer , strekke de mededeeling, dat gedrukte etiquettes, formulieren voor quitantien, rekeningen, wissel- en vrachtbrieven, declaratien, cognossementen enz., in één woord al hetgeen onder de werking van het vorig tarief als drukwerk of steendruk met een invoerregt van f 10 de 100 pond was belast, bij de toepassing van het tegenwoordige zonder betaling van regten moet worden toegelaten. >i Het spreekt overigens van zelf, dat een enkel woord of nommer bovenaan een blad papier niet voldoende moet zijn om daaraan de qualificatie van drukwerk of steendruk te doen geven en den aangever de betaling van het regt van 5 per cent der waarde als van papier te doen ontgaan. »De beoordeeling intusschen der vraag, wat bepaaldelijk als papier, wat als drukwerk of steendruk is aan te merken, moet aan de ambtenaren worden overgelaten, die in elk bijzonder geval zullen hebben toe te zien, dat van de vrijstelling der beide laatstgenoemde artikelen geen misbruik wordt gemaakt, ten einde het eerstgenoemde zonder betaling van regten te kunnen invoeren."
Omtrent de toepassing van het tarief op pine varnish heeft de Minister van Finantien bij resolutie van den 25sten Februarij jl., n°. 42, beslist , dat die vloeistof, voornamelijk tot scheepsgebruik bestemd-, en blijkens het scheikundig onderzoek olie van houtteer zijnde, als zoodanig zonder betaling van regten ten invoer moet worden toegelaten.
Bij resolutie van den 25sten Februarij 1863, n°. 44, heeft de Minister van Finantien beslist, dat onder de boomvruchten, versch of gedroogd , bij het tarief van regten met een invoerregt van 5 per cent der waarde belast, geenszins de eikels te begrijpen zijn, die hoofdzakelijk tot veevoeder zijn bestemd , en dat deze zonder betaling van regten ten invoer moeten worden toegelaten.
De Ministervan Finantien, gelet op het request van N. N., commissaris der bewaarschool teZ., strekkende ter bekoming van restitutie van zijnen aanslag in het patentregt, wegens eene letterkundige voordragt, door den heer C. ten behoeve dier bewaarschool gehouden; gelezen het berigt van den provincialen directeur der directe belastingen, in- en uitgaande regten en accijnsen, en in aanmerking nemende dat de grond , waarop hij resolutie vanden 16den April 1856, n°. 48, en bij die van den 20sten Februarij 1862, n». 157, de tegen betaling van contributie gehouden wordende voorlezingen van godsdienstigen, geschiedkundigen en landbouwkundigen aard. als niet aan het patentregt onderworpen zijn beschouwd, evenzeer geldt ten aanzien van voordragten , als bij het request bedoeld , heeft bij resolutie van 28 Februarij jl., n°. 130, voornoemden provincialen directeur uitgenoodigd , den ontvanger te O. te magtigen tot teruggave aan den belanghebbende, zoowel van het regt als van de beschrijvingskosten, die ter zake zijn betaald.
---

BUITENLANDSCHE BERIGTEN. RUSLAND.
Den 4den dezer is te Skala, nabij de Galicische grenzen, alwaar de hoofdmagt der opstandelingen onder Langiewicz zich had vereenigd, een hevig gevecht voorgevallen. Uit de nadere berigten blijkt dat de troepen er aanmerkelijk verlies geleden maar de bovenhand gehouden hebben. — De Poolsch gezinde Kölnische Zeitung behelst in haar nommer van heden eenen brief van eenen van hare correspondenten te Warschau van 3 Maart, waarin erkend wordt dat de opstand niet kan slagen dewijl hij bij den adel en de boeren zeer weinig werkelijke deelneming vindt.
---

DUITSCHLAND.
De Oostenrijksche mimster van buitenlandsclie zaken heeft dezer dagen eene depêche aan Oostenrijks gezantschappen gerigt en te gelijk wereldkundig gemaakt, welke toont, hoe gespannen de betrekking tusschen de twee groote mogendheden van Duitschland steeds is. Dit stuk is den 28sten Februarij jl. gedagteekend, en behelst onder meer het volgende: n Door de dagbladen bekend geworden zijnde met de circulaire van den president-minister van Pruissen van 24 Januarij jl. moesten wij ons afvragen of wij voor de eer van het keizerlijke kabinet dat stuk uitvoerig en met aanvoering van bescheiden moesten beantwoorden. Wordt eene regering rioor eene andere in een aan vreemde hoven gerigt stuk zoo regtstreeks beoordeeld en is zij overtuigd gelijk te hebben, dan gevoelt zij ligtelijk lust om de onjuist of onvolledig onthulde voorvallen ook van den laatsten sluijer te ontdoen. Doch wij zien van het gebruik van dat verdedigingsmiddel af, daar wij door de bevreemdende openbaarmaking van dat stuk in eene bijzonder moeijelijke gesteldheid geraakt zijn. ff Het Berlynsche kabinet verhaalt op zijne wijze, eerst aan zijne gelastigden en vervolgens aan het lezend publiek van Europa, den inhoud van vertrouwelijke gesprekken, door den heer von Bismarck twee maanden geleden met 's Keizers gezant gehouden. Het beroept zich op vertrouwelijke depêches, mij twee maanden geleden door Pruissen's gezant voorgelezen. Die depêches zijn niet in mijn bezit; en om over die gesprekken de geheele waarheid te kunnen zeggen, zou ik de berigten van onzen gezant moeten gebruiken op eene wijze, welke berigten van vertrouwelijken aard niet gedoogen. Tot zoodanige onregelmatigheid zullen wij ons niet laten verleiden; gelukkig kunnen wij aan de goede gewoonten, die bij het verkeer tusschen regeringen aangenomen zijn, getrouw blijven zonder gevaar voor onzen goeden naam. " Het bedoelde stuk van het Pruissische kabinet heeft twee opmerkelijke zijden. Het bevat ten eerste eene onmiskenbaar opregte getuigenis van de politieke gezindheid des stellers, en ten tweede eene vergoelijkende voorstelling van de toedragt der veel besproken voorvallen; eene voorstelling die grootendeels uitloopt op beschuldigingen tegen ons, op eene klagte dat wij geen acht slaan op hetgeen anderen toekomt, gelijk men zich te Berlyn uitdrukt. »Wij slaan geen acht op hetgeen anderen toekomt! Als onze doorluchtige monarch niet wil afzien van den invloed en rang, die, uit de geschiedenis der eeuwen voortgekomen en door de verdragen bekrachtigd zijnde, aan zijne kroon van regtswege toekomen en met de magt en grootheid van zijn huis en zijn rijk strooken, dan verliest Oostenrijk uit het oog wat het uit achting voor zijnen bondgenoot, Pruissen, behoort te doen! ii Wanneer het keizerlijke hof Pruissens staatkunde niet in staat stelt tot verwezenlijking van verlangens en aanspraken , die geenen regtsgrond hebben, maar de regten van andere bondgenooten , en die niet bepaald uitgedrukt maar in onduidelijke trekken aangeduid worden, dan verliest Oostenrijk wederom uit het oog, wat het uit achting voor de andere groote mogendheid van Duitschland behoort te doen ! ii Voor het Pruissische gouvernement was het bewaard, zelfs ons welgemeende streven om aan het verlangen der Duitsche natie naar meer vrijzinnige ontwikkeling dei* bondsregeling te voldoen zoo veel in ons is, te beschouwen als een blijk van achteloosheid voor hetgeen aan Pruissen toekomt!
ii Wat is verder de bedoeling, wanneer er in het Pruissische stuk wordt gezegd dat wij ons moeten onthouden van Pruissens belangen in Hannover en Cassel door onzen invloed te dwarsboomen ? Zou men van ons willen vergen dat wij aldaar gezanten houden om in zaken , waarin de twee Duitsche mogendheden op oen verschillend standpunt staan , niet voor ons maar voor Pruissen werkzaam te zijn ? Beklagen wij ons over Pruissens invloed te Carlsruhe ? Zijn invloed en vertrouwen zaken waarover willekeurig kan worden beschikt, die men naar goedvinden beperken of aan anderen overdragen kan ? ,1 Genoeg en meer dan genoeg reeds om te toonen wat te denken is van de klagte dat wij in den weg staan aan hetgeen aan Prnissen krachtens zijne magt en rang toekomt. Wij verblijden ons in deze gelegenheid om daartegen luide en nadrukkelijk te protesteren. Is ons te Berlyn te kiezen gegeven, om of uit Duitschland uit te treden, het middenpunt der monarchie, naar de begrippen van den Pruissischen minister, naar Ofen, te verleggen, of wel bij de eerstvolgende botsing in Europa Pruissen aan den kant onzer tegenstanders te zien, dan zal zoodanige gezindheid door de publieke opinie van Duitschland gevonnist, en, zoo zy ooit in daden overging, door den loop der gebeurtenissen gestraft worden. Doch wij mogen het voorwendsel, hetwelk men zich te Berlyn schijnt te willen verschaffen , tijdig als een bloot voorwendsel doen kennen. Gesterkt door de getuigenis van ons geweten en van onze bondgenooten, verklaren wij derhalve: neen, wy hebben nooit uit het oog verloren wat aan Pruissen in de daad toekomt; nog minder hebben wij eenig regt der Pruissische kroon aangevochten; bij elke gelegenheid hebben wij te gemoet komend gehandeld en zucht tot toenadering getoond ; wij zijn in onze toegeeflijkheid meermalen gegaan tot schier aan de grenslinie, die ons door het gevoel van eigenwaarde alsmede door de pligten jegens ons land en jegens trouwe bondgenooten aangewezen werd."
---

