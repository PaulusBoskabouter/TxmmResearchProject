NEDERLANDEN. 's Gravenhage, den 3den April 1863.
Bij Zijner Majesteits besluiten van 29 Maart, n°. 14 en 15, is aan de heeren mr. L. A. H. baron van Ittersum, Hoogstdeszelfs ministerresident bij de hoven van Spanje en Portugal, en mr. F. baron van Pallandt van Westervoort, secretaris van legatie te Madrid, vergunning verleend tot het aannemen en dragen der versierselen van Commandeur der Christus-orde en der orde van Isabella la Catolica, hun respectivelijk door Z. M. den Koning van Portugal en H. M de Koningin van Spanje geschonken.
Bij Koninklijk besluit van den 2den April, n°. 115, is aan den heer N. Al. Klein, oud tabaks-contractant op Java, vergunning verleend tot het aannemen der versierselen van ridder der orde van het Legioen Van Eer, hem door Z. M. den Keizer der Franschen geschonken.
Bij besluit van den 2den April, n°. 113, heeft Zijne Majesteit goedgevonden : I°. bij het wapen der infanterie te benoemen: bij het lste regement, tot kapitein van de 3de klasse (naar ouderdom van rang), den lsten luitenant ll*. A. baron Mulert tot de Leemkule, van het regement grenadiers en jagers; 2°. op grond van punt 4 van art. 38 der wet van den 28sten Augustus 1851 (Staatsblad n°. 128), op non-activiteit te stellen den kapitein E. F. M. van Gorkum, van het sde regement infanterie, en zulks in afwachting, dat omtrent hem nader zal worden beschikt.
---

MINISTERIE VAN BINNENLANDSCHE ZAKEN. RIJKSTELEGRAAF.
Rijkstelegraafkantoren zijn geopend te Wollin in Pruissen , te Burghausen, Simbach a/Inn ,en Mühldorf in Beyeren, te Dürrheim , St. Georgen en Schiltach in Baden, en te Agimont, Hastière en Weert St. Georges in België, terwijl spoorwegdiensttelegraafkantoren zijn opengesteld te Aldekerk, Cleve, Geldern , Goch, Kevelaer, Kempen (bij Crefeld) en Nieukerk in Rijnpruissen en to Stockheim in Beyeren. Het kantoor te Boghari in Algerie is gesloten. 's Gravenhage, den 3den April 1863. Van wege den Minister, De Secretaris-Generaal, J. Schröder.
---

MINISTERIE VAN OORLOG. BERIGT VOOR WERKTUIGKUNDIGEN EN INSTRUMENTMAKERS.
De Minister van Oorlog brengt tor kennis van gegadigden dat bij den Artillerie-Constructiewinkel te Soerabaija de betrekking is opengevallen: a. van Opziener over de werktuigelijke inrigtingen; en b. van onder-opziener over de instrumentmakers en metaaldraaijers, Noodigt gegadigden uit naar eene plaatsing in die betrekkingen mede te dingen. De voorwaarden, daaraan verbonden , zijn : I°. vóór het vertrek uit Nederland wordt eene gratificatie toegekend Van vijf honderd gulden (f 500) of hooger, naar gelang der bekwaamheden ; 2°. Het genot eener bezoldiging, waarvan het minimum bedraagt: voor opziener over de werktuigelijke inrigtingen f 265 's maands, en voor den onder-opziener over de instrumentmakers en metaaldraaijers van f' 165 'smaands; voor beiden, in te gaan met den dag van inscheping naar Oost- Indie; met bepaling wijders, dat deze traetementen in den regel, na elke drie jaren goede dienst in Indie worden verhoogd, respectivelijk met f2O en f 10 's maands , tot dat een maximum is bereikt, voor den eerstgemelde van f 365 en voorden laatstgenoemde van f 215 'smaands; Onder de hier bedoelde sommen is begrepen eene som van f 15 'smaands, welke vroegor bij wijze van indemniteit voor huishuur werd verleend, en welke, ingeval vrije woning van landswege wordt genoten , van de bezoldiging als huishuur ten behoeve van 's lands kas wordt ingehouden. Voor den onder-opziener over de instrumentmakers en metaaldraaijers bestaat bovendien het vooruitzigt om, bij vacature van opziener over de instrumentmakers en metaaldraaijers, daartoe bij geschiktbevinding te Worden bevorderd, aan welke betrekking een minimum-tractement van f 215 'smaands is toegekend, met driejaarlijksche opklimming van f2O per maand, tot dat een maximum van f 315 zal zijn bereikt. 3°. desverkiezende wordt een voorschot van vier maanden op het bovenvermeld tractement vooruit genoten; 4°. zij, aan wie de plaatsing ten deel valt, worden in alle opzigten beschouwd als burgerlijke beambten en wel speciaal met betrekking tot het hun eventueel toe te kennen pensioen, zoodat op hen van toepassing is het reglement voor de burgerlijke pensioenen en voor het civiel weduwenen weezen-fonds in Oost-Indie vastgesteld, of later vast te stellen; s°. zij genieten vrije geneeskundige behandeling (gehuwd ook voor hun gezin); 6°. zij genieten vrij transport naar Soerabaija en van daar, te zijner tijd, naar Nederland als passagiers der tweede klasse op verbeterden voet (gehuwd ook voor hun gezin); 7°. het is hun vergund ten behoeve hunner betrekkingen in Nederland een gedeelte van hun tractement te delegeren, mits het een vierde gedeelte niet te boven gaande; « B°. zij verbinden zich om minstens 5 achtereenvolgende jaren in Indische dienst te blijven. Alleen na verloop van die 5 jaren kunnen zij, des verlangende, ontslag bekomen, behoudende het Gouvernement zich echter voor, hen ten allen tijde te ontslaan, wanneer zij door gedrag of andere redenen voor hunne betrekking ongeschikt mogten worden. Hoogstens na een vierjarig verblyf in Indie moeten zij zich bepaaldelijk verklaren of zij, na het verstrijken van hun vijfjarig verband, zich al dan niet op nieuw voor een minstens tweejarig tijdvak voor de dienst willen verbinden. Overigens wordt om, zoo voor de betrekking van Opziener over de werktuigelijke inrigtingen als voor die van Onderopziener over de instrumentmakers en metaaldraaijers, in aanmerking te komen, gevorderd een leeftijd niet boven de 36 jaren, een gezond ligchaams gestel en doorgaand goed zedelijk gedrag; het een en ander door behoorlijke bewijzen te staven. Zij, die aan hunne verpligtingen ten aanzien der nationale militie hebben voldaan, leggen daarvan het certificaat over, terwijl minderjarigen moeten doen blijken van de toestemming van ouders of voogden tot het aangaan van de voorgenomen verbindtenis. De aspiranten, voorzien — voor zoo veel noodig — van de bovenvermelde bescheiden, melden zich aan bij den heer luitenant-kolonel directeur der artillerie-, stapel-en constructie-magazijnen te Delft, ten einde aan eene proef nopens hunne bekwaamheid te worden onderworpen. Gedurende den proeftijd te Delft, wordt een daggeld van twee gulden voor eiken dag werkens genoten. 'sGravenhage, den 2den April 1863. J. W. Blanken.
---

BUITENLANDSCHE BERIGTEN. RUSLAND.
De Norddeutsche Zeitung, een ministerieel dagblad van Berlyn, zegt in haar nommer van gisteren: » Van alle zijden bevestigt het zich, dat het Poolsche vraagstuk op den regelmatigen weg der diplomatie is gekomen. De onderscheidene mogendheden zullen aan Rusland ieder afzonderlijk vertoogen dienaangaande rigten. Naar verzekerd wordt zou de strekking dier vertoogen zijn, het Russische gouvernement dringend uit te noodigen om in Polen onverwijld hervormingen overeenkomstig de behoeften des tijds in te voeren. 11 Zonder alle beduidenis aan die diplomatieke stappen te willen ontzeggen, moeten wij toch de aanmerking maken, dat eene, al is het ook dringende, uitnoodiging tot het invoeren van hervormingen overeenkomstig de behoeften des tijds in geen geval diplomatieke verwikkelingen van ernstigen aard zal kunnen doen ontstaan ; immers het Russische gouvernement zelf heeft zich voor zoodanige hervormingen verklaard. » Alzoo zullen de diplomatieke beinoeijingen zich vooreerst denkelijk bepalen tot <le behandeling der vraag, wat voor hervormingen overeenkomstig de behoeften des tijds te houden is. jj Evenwel zou men haast zeggen dat ook aan Ruslands zijde eenige vrees voor buitenlandsche verwikkelingen bestaat; want de Russische krijgsmagt, die thans het koningrijk Polen binnenrukt, is grooter, dan door den tegenwoordigen staat.der zaken binnen dat land vereischt schijnt te worden." — Van onderscheiden zijden wordt gemeld dat Mieroslawski zicb omtreeks het midden der vorige maand uit Parijs weder naar Polen heeft begeven , met het voornemen om het hem door sommige leiders der Poolsche beweging opgedragen en door anderen betwiste dictatorsgezag te doen gelden. Hij zou zich echter nog niet weder in Polen hebben gewaagd, maar zich in Krakau of in eenig ander oord van Galicie ophouden. Intusschen leest men in Parijsche dagbladen een schrijven van eenen uitgeweken Pool van veel naam, den generaal Dembinski, gedagteekend te Parijs den 31sten Maart, en het volgende inhoudende: ,j Ik lees in de dagbladen de aankondiging eener gebeurtenis, die ik als eene wezenlijke ramp voor Polen beschouw, namelijk dat de nationale commissie van Warschau voornemens zou zijn den heer Mieroslawski tot dictator te benoemen.
»Ik kan, met bewijsstukken in handen, zeggen dat zulks eene wezenlijke ramp voor Polen zou zijn; en daarom acht ik het voor my pligt het te zeggen, ten einde zulk een ongeluk to verhoeden, indien het nog niet te laat daartoe is." —In dagbladen van het Oostenrijksche gouvernement leest men het volgende schrijven uit Lemberg van 28 Maart: ij De hier binnengebragte opstandelingen (eergisteren kwamen hier weder een veertigtal van Czechowski's corps) worden slechts van liever lede op vrije voeten gesteld; inzonderheid wordt ieder vrij gelaten, voor wien een van onze bekende ingezetenen zich borg stelt. Zij behoorden tot het corps van Czechowski, hetwelk bijna geheel bestond uit Galiciers, waaronder niet weinige uit Lemberg. ij Het zijn meestal jongelieden van 20- tot 30jaripen ouderdom; velen hebben een krachtig en krijgshaftig voorkomen, doch niet weinigen zien er zwak of ziekelijk uit. Knapen en onvolwassen personen kon ik onder hen niet bemerken; doch hieruit laat zich geene gevolgtrekking maken betreffende andere afdeelingen opstandelingen; want Czechowski's bende was een goed gewapend keurcorps, aangevoerd door een oud militair, die, al is hij ook gebleken de leiding van eenen guerillakrijg niet te kunnen voeren, toch wist te beoordeelen wat in eenen bruikbaren soldaat wordt vereischt". — Volgens berigten van het laatst der vorige maand werd Langiewicz nog te Krakau opgesloten gehouden en er als gevangene behandeld. Er was door do Oostenrijksche regering eene geregtelijke vervolging tegen hem ingesteld, omdat hij uit zijn legerkamp te Gorzcza proclamatien aan de bevolking van Galicie gerigt en haar daarin tot deelneming aan den opstand aangemaand had; hierdoor zou hij onder het bereik zijn gekomen van de in Oostenrijk bestaande straf bepalingen tegen storing der openbare rust. — Het Pruissische regeringsblad ontleent aan een dagblad van Posen bet volgende schrij ven uit Polen van 28 Maart: ii Op den feestdag van den Heiligen Joseph, 19 Maart, bad een monnik te Konin van den kansel eene teregtwijzing aan de boeren gerigt dewijl zij niet aan den strijd voor het vaderland deel namen ; hij was daarop door de boeren bij de overheid aangeklaagd en op last van dezelve in hechtenis genomen. Als maatregel van vergelding is thans in vele kerken van de dioecese het houden van predikatien door de geestelijkheid geschorst. ij De breuk tusschen de boeren en de geestelijkheid is thans schier even groot, als die tusschen de boeren en den adel. Het ontzag, waarmede de Poolsche boer anders tegen de kerk en hare dienaren opziet, verliest thans zijne werking en moet onderdoen voor de overtuiging dat de boer voor zich veel meer goeds van de regering te verwachten heeft, dan het welslagen der revolutie hem zou kunnen aanbrengen".
---

