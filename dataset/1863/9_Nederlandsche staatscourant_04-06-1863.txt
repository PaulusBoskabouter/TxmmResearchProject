NEDERLANDEN. 's Gravenhage, den 3den Junij 1863.
(Staatsblad n°. 58.) BESLUIT van den I2den Mei 1863, houdende vaststelling van een Algemeen Reglement op de Spoorwegdiensten. Wij WILLEM 111, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onzen Minister van Binnenlandsche Zaken, van den 21sten Februarij 1863, n°. 277, 11de afd.; Gelet op art. 24 der wet van 21 Augustus 1859 (Staatsblad n°. 98); Den Raad van State gehoord (advies van den 23sten Maart 1863, nu. 6); Gezien het nader rapport van Onzen Minister van Binnenlandsche Zaken, van den 9den Mei 1863 n°. 264, 11de afdeeling, Hebben goedgevonden en verstaan : Vast te stellen het Algemeen Reglement op de spoorwegdiensten, gelijk het hiernevens is gevoegd. Onze Minister van Binnenlandsche Zaken is belast met de uitvoering van dit besluit, hetwelk in het Staatsblad zal worden geplaatst. 'sGravenhage, den 12den Mei 1863. WILLEM. De Minister van Binnenlandsche Zaken, Thorbecke. Uitgegeven den drie en twintigsten Mei 1863. De Directeur van het Kabinet des Konings, de Koek.
---

ALGEMEEN REGLEMENT voor de spoorwegdiensten. HOOFDSTUK I. VAN DE DIENST OP DE STATIONS.
Art. 1. De Minister van Binnenlandsche Zaken bepaalt, na de bestuurders der spoorwegdiensten te hebben gehoord, welke stations als hoofdstations zijn te beschouwen. Art. 2. Hetgeen ter instandhouding van de goede orde op de buitenpleinen van en de toegangen tot de stations van spoorwegondernemingen is voor te schrijven, wordt bij plaatselijke verordening, nadat de bestuurders der spoorwegdiensten vooraf zijn gehoord, bepaald. Art. 3. Elk station is voorzien van een goed loopend uurwerk, geregeld naar den middelbaren tijd naar welken de dienst op den spoorweg plaats heeft. Op de hoofdstations is dit uurwerk, zoowel uit den trein als van de toegangen tot het station zigtbaar en des nachts, zoolang de dienst duurt, Verlicht. Art. 4. Aan den ingang of in de vestibule van elk station is de vracht- Prijs van daar naar alle stations van den spoorweg, en naar die stations Van andere spoorwegen, naar welke aldaar plaatsbewijzen worden afgegeven voor alle klassen, en zoowel voor de gewone als voor de sneltreinen, in Nederlandsch geld uitgedrukt, op eene duidelijke wijze zigtbaar. Bij spoorwegdiensten, welke betaling van vracht in vreemde munt aannemen, is de koers tegen welken die munt wordt aangenomen, ter plaatse waar de vracht wordt betaald , in Nederlandsch geld op zigtbare wijze uitgedrukt. Art. 5. Een gedrukt exemplaar der dienstregeling, houdende aanwijzing van den tijd van vertrek en aankomst der treinen voor elk station en de aansluiting der treinen aan binnen- en buitenlandsche spoorwegdiensten is steeds voorhanden in de vestibule en in alle wachtkamers van elk station. Art. 6. De toegangen , vestibules en gaanderijen , die voor de reizigers dienen, en de wachtkamers zijn des nachts van dertig minuten vóór tot ten minste tien minuten na het vertrek van eiken trein verlicht. Art. 7. De naam van elk station wordt met duidelijke, uit den trein kesbare letters aangeduid. Art. 8. De doorloopende sporen moeten tien minuten vóór de komst of het vertrek van treinen vrij en onbelemmerd zyn. Uitzonderingen, van wege plaatselijke omstandigheden, kunnen door den Minister van Binnenlandsche Zaken worden toegelaten. Art. 9. Bij den zamenloop van spoortakken wordt een merkpaal gesteld , welke de grens aanwijst hoever in eiken tak de locomotieven, tenders, rijtuigen en wagens kunnen vooruitgeschoven worden, zonder aan het doorgaan van andere hinderlijk te zijn. Verder dan die paal mag niet gelijktijdig op de beide spoortakken gereden worden. Art. 10. Op elk station, waar de raad van toezigt, na de bestuurders der spoorwegdiensten te hebben gehoord, het noodig acht, zijn eene inrigting om den omvang te onderzoeken van de lading van open wagens en eene weegbrug voor het wegen van geladen wagens, aanwezig. Art. 11. De raad van toezigt wijst, na de bestuurders der spoorwegdienst te hebben gehoord, de stations aan , waar, zoolang treinen op weg zijn, eene reserve-locomotief moet gereed staan om binnen hoogstens vijftien minuten dienst te kunnen doen. Op die stations zijn steeds de noodige werktuigen en materialen aanwezig tot opruimingen voorloopige herstelling van den weg, ingeval van ongeluk. Ar t. 12. Op elk hoofdstaion is een register, waarin worden opgeteekend : de juiste tijd van vertrek en aankomst van eiken trein; het nommer en de soort der treinen, het aantal en de soort der rijtuigen en wagens van eiken trein; het volgnommer en de naam der locomotieven; het volgnommer van elk rijtuig en eiken wagen; de duur en de oorzaken van elke vertraging van meer dan tien minuten voor die personen-treinen, welke minder dan vijftig mijlen en van meer dan vijftien minuten voor die personen-treinen, welke meer dan vijftig mijlen hebben afgelegd. Art. 13. Dechef van het station of zijn plaatsvervanger is steeds tegenwoordig bij de aankomst en het vertrek der treinen. Art. 14. Het vertrek van personen- en gemengde treinen wordt, zoo mogelijk, tweemaal door klokkengelui aangekondigd, de eerste maal vijftien minuten, de tweede maal vijf minuten voor den vertrektijd. Waar dit niet kan geschieden, worden de reizigers door andere doelmatige middelen gewaarschuwd. Art. 15. Voor het brengen der bagaadj e van de rijtuigen opliet stationsplein naar het bagaadje-bureau bij het vertrek, of naar de rij tuigen op het stationsplein bij de aankomst der treinen kan door de bedienden van den spoorweg, die van een kennelijk teeken zijn voorzien, ten hoogste tien cent worden gevorderd, voor zoover door do voorwaarden, waarop de vergunning tot uitoefening der dienst is verleend of door latere opzettelijke bedingen de ondernemers der spoorwegdienst niet tot kostelooze overbrenging der bagaadje verpligt zijn. Art. 16. leder reiziger, die zich tusschen dertig en vijf minuten voor den bepaalden vertrektijd van een trein aanmeldt, heeft regt een plaatsbewijs tegen betaling van den vrachtprijs te ontvangen. Alle bagaadje van reizigers, welke tusschen dertigen vijftien minuten voor den bepaalden vertrektijd van een trein wordt aangegeven, moet daarmede onder de voorwaarden bij het tarief bepaald , worden verzonden. Art 17. Elk bagaadjebriefje, bij de aankomst van een trein aangeboden geeft regt op aflevering der bagaadje met den meesten spoed. Art 18. Öp elk station is bij den stationschef een klagtenboek, waarin alle aanmerkingen of klagten over de dienst op den spoorweg kunnen opgeschreven worden. Die hiervan gebruikt maakt, moet zijne vaste woonplaats opgeven en zijne aanmerking of klagt onderteekenen. Dat klagtenboek is op elk blad genommerd, en op de eerste en laatste bladzijde door een der leden van den raad van toezigt gewaarmerkt. Het wordt steeds op de eerste aanvrage ter inzage gegeven aan de personen, genoemd in art. 10 der wet van 21 Augustus 1859 (Staatsblad n°. 98), aan de ambtenaren van het openbaar ministerie, den kantonregter en de commissarissen van politie of, waar geen commissaris van politie is, aan den burgemeester. Art. 19. Het is aan de reizigers op de straf, bedreigd in art. 55 der wet van 21 Augustus 1859 (Staatsblad n°. 98), verboden.--a. zich naar de wachtkamers en gaanderijen, van waar de treinen toegankelijk zijn, op eene andere wijze dan volgens het voorschrift, te begeven; b. tabak te rooken in die wachtkamers, waar dit niet is toegelaten; c. aan mannen, zich in de vertrekken of localen, uitsluitend voor vrouwen bestemd , te begeven; d. in dolocalen, niet voor het publiek geopend, binnen te treden; e. zich in een staat van dronkenschap te bevinden of rumoer te maken op de stations. Art. 20. Een uittreksel uit dit Reglement, bevattende de voorschriften door de reizigers in acht te nemen, is in de wachtkamers van elk station op eene zigtbare plaats voorhanden. In dat uittreksel worden de artt. 34 tot en met 36 en 50 tot en met 57 van de wet van 21 Augustus 1859 (Staatsblad n°. 98) opgenomen.
---

HOOFDSTUK II.
VAN HET TOEZIGT OP DE BAAN EN DE BEDIENING DER SEINEN. Art. 21. De weg en de daartoe behoorende werken worden in zoodanigen staat gehouden, dat hij met de grootste snelheid, in art. 93 bepaald , kunne bereden worden. Die gedeelten, welke wegens vernieuwing of herstelling, of om andere redenen tijdelijk met die grootste snelheid niet kunnen bereden worden, zijn, zoowel bij dag als bij nacht, gedurende de dienst, door duidelijke ken teekenen aangewezen.
Art. 22. Op elk station zijn de noodige materialen tot het vernieuwen van het spoor over eene lengte van tien ellen. Art. 23. Langs den weg mag geen hout, ijzer of steen opgestapeld en mogen geene gereedschappen of dergelijke voorwerpen nedergelegd worden dan op een afstand van een el vijftig duimen uit het midden van elk spoor, wanneer zij minder dan dertig duimen boven het spoor uitsteken, of op een afstand van twee ellen uit het midden van elk spoor, wanneer zij hooger zijn. De bepalingen van dit artikel zijn niet toepasselijk op de stationsterreinen. Art. 24. In de hoofdsporen mogen geene wissels zijn, waardoor, zoo zij niet goed staan, de treinen bij het verlaten van den wissel buiten spoor kunnen geraken. In die sporen mogen, zoo min op de stationsterreinen als op den weg zelven, gezonken sporen of draaischijven zijn. Op de tegenwoordige spoorwegen kunnen de wissels, gezonken sporen en draaischijven , zoo als die bij de uitvaardiging van dit reglement aanwezig zijn, behouden blijven tot dat zij vernieuwing eischen. Van de bepaling van de tweede zinsnede van dit artikel kan ten aanzien van de draaischijven door den Minister van Binnenlandsche Zaken ontheffing worden verleend voor die stationsterreinen waar alle treinen stil houden. Art. 25. De juiste stand der wissels, welke niet tot een station behooren, is zoowel bij dag als bij nacht gedurende de dienst op een afstand van drie honderd ellen kenbaar. Deze wissels zijn, wanneer zij niet bewaakt worden, gesloten. Art. 26. Bij beweegbare bruggen is het noodige voorhanden, om, zoowel bij dag als bij nacht, een sein te kunnen geven op zoodanigen afstand zigtbaar dat de machinist den komenden trein op twee honderd ellen voor de brug tot volkomen stilstand kan brengen. Art. 27. Op een afstand van driehonderd ellen van elk station wordt, zoowel bij dag als bij nacht aan den machinist van een komenden trein geseind, of hij het station kan binnenrijden. Art. 28. Alle wegen over den spoorweg zijn van sterke, goed zigtbare sluitboomen of hekken voorzien. Art. 29. De sluitboomen of hekken tot afsluiting van openbare overwegen worden bediend door een wachter, die in de onmiddellijke nabijheid daarvan is geplaatst. Art. 30. Tot afsluiting van weinig bezochte openbare overwegen kunnen, met goedvinden van den raad van toezigt, treksluiiboomen worden gebruikt. De wachters, die deze treksluitboomen bedienen, moeten van hunne standplaats den overweg kunnen bewaken. Bij eiken openbaren overweg, door treksluitboomen afgesloten, is een waarschuwingstoestel geplaatst. Het sein van dat waarschuwingstoestel wordt aan het bestuur deigemeente, waarinde overweg is gelegen, opgegeven en door dat bestuur algemeen bekend gemaakt. Art. 31. Alle openbare overwegen zijn des nachts, zoo lang zij gesloten zijn, verlicht. De handlantaarn van den wachter kan daartoe gebruikt worden. Bij weinig bezochte openbare overwegen, door treksluitboomen afgesloten , kan van deze bepalingen door den raad van toezigt ontheffing worden verleend. Art. 32. Bij elke schouwing van den weg volgens art. 38 wordt gelet of de hekken, dienende tot afsluiting der uitwegen, bedoeld in art. 26 der wet van 21 Augustus 1859 (Staatsblad n°. 98), behoorlijk gesloten zijn. De openstaande hekken worden door hen, die met de schouwing belast zijn, gesloten en zoo noodig wordt proces-verbaal opgemaakt tegen de nalatigen, die tot het sluiten verpligt zijn. Art. 33. De sluitboomen of hekken, bij openbare overwegen geplaatst, zijn ten minste drie minuten voor de komst van eiken trein gesloten. Uitzonderingen van deze bepaling kunnen door den raad van toezigt voor de overwegen in de onmiddellijke nabijheid der stations worden toegestaan. Tien minuten vóór de komst van eiken trein mogen geene kudden vee over den overweg gedreven worden. Art. 34. Het is verboden over de openbare overwegen, wanneer zij afgesloten zijn, te gaan, ten zij krachtens eene bijzondere bevoegdheid. Art. 35. Zoo lang de openbare overwegen afgesloten zijn, worden de rytuigen, de paarden en het vee op een afstand van vijf en twintig ellen van het hek of den sluitboom gehouden. Die afstand wordt, ten koste van de ondernemers der spoorwegdienst, door een paal aangewezen. Art. 36. De beweegbare bruggen worden ten minste vijftien minuten vóór de komst der treinen behoorlijk gesloten. Het gesloten zijn der bruggen wordt aangeduid: bij dag, door het horizontaal en loodregt op de rigting van het vaarwater stellen van twee armen van een seinpaal voor het midden der bruggen ; bij nacht, door op de bruggen geplaatste roode seinlichten. Het openstaan der bruggen voor de scheepvaart wordt aangeduid: bij dag, door het nederwaarts hangen der armen van de bovengenoemde seinpalen , zoodat die armen niet zigtbaar zijn; bij nacht, door het plaatsen van witte seinlichten bij de doorvaartsopeningen der bruggen. Wanneer de beweegbare bruggen gesloten zijn, en dit 'door de voorgeschreven seinen aangeduid is, alsmede gedurende het sluiten of openen, mogen de schepen de bruggen niet digter naderen dan op een afstand , naar gelang van plaatselijke omstandigheden door den Minister van Binnenlandsche Zaken te bepalen en door een paal aangewezen. Die paal en de meerpalen, bestemd voor het vastleggen der schepen, worden ten koste van de ondernemers der spoorwegdienst geplaatst. Art. 37. Het is aan de schippers verboden, hunne vaartuigen in de openingen van beweegbare bruggen stil te houden. Art. 38. Dagelijks, vóór dat de eerste trein verwacht wordt, moet de weg over zijne geheele lengte door de wachters naauwkeurig geschouwd worden. Gedurende den loop van den dag heeft die schouwing ten minste nog eenmaal, en vóór eiken nachttrein mede eenmaal plaats. Bij elke schouwing wordt inzonderheid gelet op de volkomen veiligheid van het spoor. Art. 39. De komst van eiken trein wordt ten minste drie minuten te voren aan de wachters geseind. Art. 40. Aan eenen komenden trein moet, zoowel bij dag als bij nacht, op een afstand van ten minste drie honderd ellen door de wachters kunnen worden geseind, om langzaam te rijden of geheel stil te houden. Art. 41. Op den weg zijn mijlpalen geplaatst, aanduidende geheele en tiende deelen van mijlen. Art. 42. Waar de as van den weg in een hellend vlak ligt, zijn wijzers geplaatst, waarop van weerszijden de graad van helling wordt aangeduid, met bijvoeging van de lengte der helling. Wanneer die helling zich niet doorloopend uitstrekt over eene lengte van zes honderd ellen en op die lengte de hoogte van drie ellen niet bereikt . behoeven geene wijzers te worden geplaatst. De palen, in het vorig artikel genoemd, en de hellingwijzers zijn van den trein duidelijk zigtbaar.
---

