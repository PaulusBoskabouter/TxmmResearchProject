NEDERLANDEN. 's Gravenhage, den 25sten Maart 1863.
Bij besluit van den 24sten dezer, n°. 72, heeft de Koning aan N. H. M. Janssen, te Maastricht, vergunning verleend tot het dragen der zilveren medaille 3de klasse, hem door de Belgische regering geschonken wegens zijn edelmoedig gedrag bij den brand in het Belgische dorp Smeermaas op 7 September 1861. Bij besluit van den 24sten Maart, n°. 68, heeft Zijne Majesteit goedgevonden , aan den gepensioneerden luitenant-kolonel der cavalerie A. J. J. Verheijen de vergunning te verleenen tot het aannemen en dragen der versierselen van officier van het Legioen van Eer, hem door Zijne Majesteit den Keizer der Franschen geschonken.
Bij Zijner Majesteits besluit van den 24sten Maart, n°. 76 , is aan jhr. mr. J. D. Lewe Quintus, op zijn daartoe gedaan verzoek, eervol ontslag verleend uit zijne betrekking van lid van het collegie van regenten over het huis van arrest te Winschoten , en is voorts in zijne plaats tot lid van dat collegie benoemd de heer 67. A. Venema, burgemeester van Winschoten en lid van de Provinciale Staten van Groningen.
Bij besluit van den 24sten Maart, n°. 66, heoft Zijne Majesteit goedgevonden bij het personeel van de geneeskundige dienst van de landmagt te benoemen, tot apotheker van de 3de klasse den heer A. Machielse, geboren te Leiden den sden September 1844.
Bij besluit van den 24sten Maart, n°. 67, heeft Zijne Majeiteit goedgevonden, aan A. Bayly, commies, werkzaam als graveur bij het topographisch bureau van het Departement van Oorlog, met ingang van den lsten April aanstaande, op zijn verzoek, een eervol ontslag uit zijne betrekking te verleenen, met vrijlating om zijne aanspraak op pensioen te doen gelden waar het behoort.
---

MINISTERIE VAN BINNENLANDSCHE ZAKEN.
De Minister van Binnenlandsche Zaken, daartoe gemagtigd bij Koninklijk besluit van den 2lsten dezer, n°. 81, heeft goedgevonden elf premien uitte loven ten behoeve der schippers van haringschepen, die in 1863 de beste waarnemingen zullen geleverd hebben aan het Koninklijk Nederlandsch Meteorologisch Instituut te Utrecht. Aan hem, wiens waarnemingen het gunstigst beoordeeld worden, zal eene premie van vijftig gulden worden uitgereikt, terwijl aan elk der tien schippers, wier werk daarna de meeste waarde zal hebben, eene premie Van twintig gulden zal worden toegekend.
---

BUITENLANDSCHE BERIGTEN. RUSLAND.
De jongste berigten uit St. Petersburg brengen den tekst van een besluit des Keizers, strekkende om de boeren in de gouvernementen Wilna, Kowno en Grodno en in een deel van het gouvernement Witebsk onverwijld van alle dienstbaarheid aan de grondeigenaren te ontslaan , zoodat zij reeds met den lsten Mei aanstaande ophouden arbeid of cyns aan de heeren verschuldigd te zijn. In den aanhef van dit besluit wordt gezegd dat het wegens redenen van plaatselijken aard is genomen. Naar men meent zijn die redenen gelegen in de oproerige gezindheid van den adel in Litthauen, die de boeren gaarne gunstig voor de Poolsche beweging zou willen stemmen en hun te dien einde de toezegging van vrij grondbezit, in de bekende proclamatien van de hoofden dier beweging gegeven , voorspiegelt. — In het jongst ontvangen nommer van het officiële dagblad der regering van Polen wordt gemeld dat het keizerlijke gouvernement, de nationaliteit van Polen erkend en aan hetzelve een zelfstandig bestuur gewaarborgd hebbende, ordelijk en geleidelijk wil voortgaan de instellingen des koningrijks steeds verder te ontwikkelen en te verbeteren ; maar dat het niet gelukken zal, met revolutionair geweld aan het gouvernement bewil- Hgingen af te persen of de tusschenkomst van andere mogendheden in Polons zaken te bewerken. » Wie meent dat hartstogtelijke woelingen of een gewapende opstand de regering tot bewilligingen dwingen zullen — zegt het aangehaalde blad — die verkeert in dwaling. Eene regering die zich laat dwingen abdiceert, en met haar gezag gaat de band der burgermaatschappij te niet. » Even zeer dwalen zy , volgens welken men door gedruisch en door bloedige offers het opdagen van buitenlandsche hulp en de inmenging van andere regeringen in de zaak bewerkt zou hebben. »De regeringen van Europa houden in het belang der beschaving onafgebroken overleg onder elkander. Al willen zij in den geest des tijds verbeteringen invoeren of historische feilen weder goed maken, dan sullen zij toch niet de inmenging van opgeruide volkshoopen als medewerking bij dien stelselmatigen arbeid aannemen ; zulk eene medewerking zullen zij in tegendeel afwijzen: dit vorderen de gemeenschappelijke belangen van het geheele volkerengezin, de volkshuishoudolijke en de politieke belangen beide." — Sommige dagbladen twyfelen of Langiewicz wel gevangen is en of niet door de Oostenrijksche overheden in Galicie een ander persoon voor hem zou genomen zijn. Doch in berigten van dagbladen van het Oostenrijksche gouvernement wordt uitdrukkelijk gezegd dat de identiteit van dien persoon is uitgemaakt. — De Londensche Morning Post bevestigt de berigten betreffend» Oostenrijks houding jegens den opstand aan zijne grenzen. » Wij verneme,! — zegt dat blad — dat het Weener kabinet besloten heeft aan Langiewicz eene of andere Oostenrijksche stad als verblijfplaats aan te wijzen en hem aldaar ia vrijheid te laten verkeeren, mits hij zich op zijn woord van eer verbinde om zieh niet van daar te verwijderen. De groote menigte vlugtolingen, die uit Polen over de grenzen op het Oostenrijksche grondgebied zijn gekomen, zijn er door het Oostenrijksche gouvernement onder toezigt gesteld en worden van wege die regering met levensmiddelen voorzien." — De gezant van Oostenrijk bij het Russische hof, de graaf Thun , is teruggeroepen en op dien post door eenen zaakgelastigde vervangen. Dagbladen van het Oostenrijksche gouvernement verzekeren dat er reeds sedert verscheiden maanden tot het terugroepen van den graaf Thun besloten was, en dat zijn post zonder eenig noodeloos verwyl meteenen nieuwen gezant zal worden bezet.
---

FRANKRIJK.
De gezant van Oostenrijk bij het Fransche hof, de vorst von Metternich, is eergisteren te Parijs teruggekomen van zijne haastige reis naar Weenen, alwaar hij ruim eene week heeft vertoefd. Het is nog niet met zekerheid bekend, of en, zoo ja, welken invloed zijn verblijf te Weenen en de aldaar door hem gedane mededeelingen hebben gehad op de onderhandelingen betreffende Polens zaken. Volgens een bij de Inde'pendance Beige ontvangen schrijven uit Parijs van eergisteren zou de gezindheid van het Oostenrijksche gouvernement daardoor weinig of niet gewijzigd zijn, althans niet zoo veel, als te Parijs verwacht was. — In Frankrijk begint men aan onderscheiden zijden aanstalten te maken voor de algemeene verkiezingen , die in den loop dezes jaars zullen moeten worden gehouden tot vernieuwing van het Wetgevend Ligchaam. Terwijl het gouvernement overweegt, welke van de aftredende leden het ter herkiezing zal aanbevelen , wordt onder de voorstanders van de parlementaire staatshuishouding en onder de demokratische partij moeite gedaan om het omtrent het daarbij te houden gedrag eens te worden; hetgeen, zoo ver uit de jongste berigten blijkt, nog niet is gelukt.
---

ENGELAND.
In de zitting van het Britsche Hoogerhuis van eergisteren drong lord Stratheden aan op erkenning der Confoederatie van Noord-Amerika. De minister van buitenlandsche zaken, graaf Russell, verklaarde zich voor het tegenwoordige daartegen en tegen elke andere inmenging in de zaken der Vereenigde Staten. «Voor het tegenwoordige — zeide hij — zie ik niets wat Engeland met nut en wijsselijk zou kunnen doen om herstel des vredes aan gene zijde des Oceaans te bewerken. 'i Indien wij er thans onze goede diensten tot herstel des vredes aanboden , zouden zij denkelijk worden afgewezen of althans vruchteloos blijven. Welligt komt er een tijd waarop de strijdende partijen goede diensten of wijzen raad van bevriende mogendheden begeeren; maar die tijd is er nog niet. » Even min is het nog tijd om tot erkenning der Confoederatie over te gaan. De oorlog wordt nog met de uiterste kracht, ik zou haast zeggen met de uiterste woede voortgezet. Een gedeelte van die landstreken, welke het eerst besloten hebben zich onafhankelijk te verklaren, is met troepen van de Unie bezet. Groote steden van de Confoederatie, zoo als Charleston en Savannah, worden van nabij met eene geduchte magt bedreigd. Niemand kan dus zeggen dat de oorlog hopeloos voor de Unie is. Ik voor mij, sprekende naar mijne beperkte inzigten, geloof niet, dat die krachtsinspanning der Noordelijken het doel zal bereiken. Doch niemand kan beweren dat de oorlog ten einde, of dat de onafhankelijkheid van het Zuiden gevestigd is. « Ofschoon die groote krachtsinspanning tot nog toe vruchteloos is geweest, schijnt de Unie ongezind om den loop der gebeurtenissen als eene beslissende uitspraak aan te nemen en zich daaraan te onderwerpen. In tegendeel, het nu afgetreden Congres heeft met zijne laatste besluiten alle weerbare mannen des lands benevens honderd tachtig millioen ponden sterling tot voortzetting des oorlogs ter beschikking van den President gesteld. » In zulk eenen staat van zaken zouden wij aan hetgeen de'vriendschap jegens de Vereenigde Staten en onze aloude betrekking met dat land vereischen te kort doen, indien wij op dit oogenblik de Zuidelijke Staten erkenden. » Het kan zijn dat die verbazende krachtsinspanning vruchteloos wordt bevonden, en dat het Zuiden blijkt even onverwinnelijk te zijn, als onwankelbaar in zijn besluit om zich nooit weder met de Unie te vereenigen. Er kan een tijd komen waarin wij gansch andere pligten jegens de Vereenigde Staten zullen hebben dan thans. » Dit alleen houd ik staande, dat het tegenwoordig pligt voor ons is lijdelijk toe te zien en niet over te gaan tot eenen zoo bepaalden, zoo stelligen en voor de Vereenigde Staten zoo onvriendschappelijken stap, als de erkenning der Confoederatie. » Men heeft ons hier zoo even gewezen op gevaren, op eenen mogelijken aanval van de Noordelijken op Canada, van de Zuidelijken op onze West-Indische koloniën. Ik kan de toekomst niet vooruitzien, maar bepaal mij tot onzen pligt van heden. Toekomstige gevaren zullen wij in de toekomst hebbén af te weren; en wij zullen het alsdan des te beter kunnen doen , als wij ons bewust zyn al onze verpligtingen te hebben vervuld en niets tot het ongeluk der Vereenigde Staten te hebben bijgedragen. »Er is hier zoo even herinnerd dat Engeland in Griekenland , bij voorbeeld, tusschen beide gekomen is en de onalhankelijkheid van dat land heeft helpen vestigen. Het is waar, aldaar en in eenige andere landen zijn wij, in deze en in vorige eeuwen, tusschen beide gekomen; doch het was om het belang der menschelijkheid en der vrijheid te bevorderen , niet om ons zelven voordeel to verschaffen of ons voor nadeelen te behoeden. Engeland is nooit uit baatzucht en bekrompen eigenbelang tusschen beide gekomen, en zal zulks, hoop ik, nu even min doen. Ik hoop alzoo dat Engeland bij zijne onpartijdige en onzijdige houding jegens de Vereenigde Staten zal volharden. » Het is veel beter dat die oorlog een einde neme door dat beide partijen begrijpen nooit weder gelukkig met elkander in ééne republiek te kunnen leven. Door raadgevingen, bemiddeling of tusschenkomst van eenige Europesche mogendheid is het herstel des vredes, in den tegenwoordigen staat der zaken, onmogelijk te bewerken." — Het heeft te Londen vrij wat bevreemding gebaard , dat de regering van Griekenland eene diplomatieke vertegenwoordiging ook bij de beschermende mogendheid in de tegenwoordige tijdsomstandigheden onnoodig acht. De Londensche Morning Post zegt daaromtrent: » Men verneemt dat de wetgevende vergadering van Griekenland , uit buitensporige zucht naar bezuiniging, besloten heeft tot het opheffen der gezantschappen, die Griekenland tot nog toe in do voornaamste hoofdsteden van Europa heeft gehouden. » Ten gevolge van dien buitengewoneu maatregel zal de heer Charilaus Trikoupi, de zaakgelastigde] van Griekenland, die bij de moeijelijko en belangrijke onderhandelingen van de laatste maanden zijn land met zoo veel bekwaamheid bij het hof van St. James vertegenwoordigd heeft, den 26sten dezer Londen verlaten."
---

