NEDERLANDEN. 'sGravenhage, den 19den Junij 1863.
Bij Zijner Majesteits besluiten van den 17den Junij, n°. 67, 71, 72, 73 en 74, zijn benoemd: tot plaatsvervangend kantonregter te Tiel mr. A. van Wessem, advocaat aldaar; tot commies bij het Departement van Justitie jhr. mr. P. A. van den Velden, advocaat te 'sGravenhage; tot plaatsvervangend kantonregter te Eist G. W. Roes, notaris te Heteren; tot regters-plaatsvervangers in de arrondissements-regtbank te As3en mr. B. W- N. Servatius en jhr. mr. G. W. A. van der Wijck, beiden advocaat aldaar, en tot regter in de arrondissements-regtbank te Sneek mr. W- B. S. Boeles, advocaat en candidaat-notaris te Groningen. Bij Zijner Majesteits besluit van den 17den Junij, n°. 70, is aan L. G. van Aken, op zijn daartoe gedaan verzoek, met den lsten Julij aanstaande, eervol ontslag verleend uit zijne betrekking van notaris te Gorinchem. Bij Zijner Majesteits besluit van den 13den Junij, n». 74, is ingetrokken de bij Hoogstdeszelfs besluit van den 27sten Maart 1863, n°. 80, vermeld in de Staats-courant van den 19den en 20sten April jl., gedane benoeming van den heer J. W. Musson, te Saint-George, tot Nederlandschen consul voor de Bermuda- of Somers-eilanden. Bij besluit van den 17den Junij, n°. 63, heeft Zijne Majesteit goedgevonden , dat de lste luitenant W. C. Jeltes van het 4de en de 2de luitenant J. L. Tuckermann van het 2de regement infanterie, overeenkomstig de bepalingen vervat in de besluiten van den 12den November 1857, n°. 56, en van den lOden Mei 1860, n°. 80, zullen worden gedetacheerd bij de landmagt in West-Indie.
---

BUITENLANDSCHE BERIGTEN. RUSLAND.
De Norddeutsche Allgemeine Zeitung, een ministerieel dagblad van Berlyn, hetwelk dikwijls mededeelingen van het Pruissische gouvernement ontvangt, zegt in haar nommer van gisteren, omtrent den diplomatieken staat der Poolsche zaak het volgende te vernemen: »Het Poolsche vraagstuk ontwart zich meer en meer; en deze uitkomst is - grootendeels aan de bemoeijingen van Pruissen te danken. Omtrent de aan Polen te doene bewilligingen zijn Rusland, Pruissen en Oostenrijk het reeds eens geworden. 11 Alles komt nu op het besluit der Westersche mogendheden aan. Terwijl tusschen haar en Oostenrijk over de voor Polen te vragen bewilligingen onderhandeld werd, en reeds veel eerder, pleitte het Pruissische gouvernement te St. Petersburg voor bewilligingen, beantwoordende aan de regtmatige verlangens van het Poolsche volk. Overigens zou Rusland, gelijk zich ligtelijk laat begrijpen, voornemens zijn eerst na het dempen des opstands de voorgenomen bewilligingen te doen." Dit berigt gegeven hebbende, zegt het blad verder: » Deze mededeeling stemt overeen met onze vroegere opgaven, volgens welke Oostenrijk de rol van bemiddelaar tusschen Rusland en de Westersche mogendheden op zich heeft genomen , en de vorderingen der laatst gemelde zoo heeft gewijzigd , dat zij niets aanstootelijks voor Rusland meer bevatten. » Volgens de jongste berigten uit Parys en Londen waren de door Oostenrijk geopperde wijzigingen aldaar nog niet aangenomen, maar werd aan de definïtive toetreding der Westersche mogendheden niet getwijfeld; en, gelijk Weener dagbladen melden, wacht men te Weenen slechts op het telegraphische berigt daarvan, om de Oostenrijksche nota, gelijktijdig met de Fransche en Engelsche, naar St. Petersburg op te zenden. 11 Dan zou volgens onze bovenstaande mededeeling de opstand zelf nog de eenige hinderpaal voor eene goede oplossing van het Poolsche vraagstuk zijn; en men mag hopen, dat de Polen het hopelooze van verderen weerstand inzien en de wapenen nederleggen zullen, wanneer zij vernemen dat al de Europesche mogendheden het onderling eens zijn geworden, en wanneer de toezeggingen van buitenlandsche hulp ophouden. »In de Oostzee kruist een sterk smaldeel van de Russische vloot, hetwelk de kusten van Lyfland en Koerland bewaakt. Het is zeker, dat Lapinski, die met eene bende Poolsche uitgewekenen eerst in de Zweedsche haven Malmoë vertoefd, en zich onlangs te Kopenhagen met zy'ne expeditie naar eene onbekende bestemming ingescheept had, bij Memel eene landing heeft beproefd. » Wanneer men de in en om St. Petersburg vereenigde krijgsmagt en de drukke werkzaamheid in de depots van de Russische landmagt gadeslaat, en verder ziet dat dagelijks groote afdeelingen Russische troepen westwaarts en naar de Oostzeeprovincien vertrekken en op de ontruimde punten dadelijk door nieuw aankomende troepen uit oostelijke landstreken worden vervangen — zoo zegt een brief' uit St. Petersburg van den lOden dezer —, dan kan men het vermoeden niet van zich weren, dat die militaire aanstalten niet enkel wegens de Poolsche onlusten, maar ook met het oog op andere gebeurlijkheden worden gemaakt. Al de havens der Oostzeekusten worden sterker gewapend en beter beveiligd, terwijl in de arsenalen en op de werven van Kronstadt zoo groote drukte heerscht, als of de vijand reeds voor de poorten stond. ii Uit Polen komen nog geene geruststellende berigten; doch het is zeker, dat de opstandelingen meest overal het onderspit delven en op den tegenwoordigen voet buiten staat zullen zijn zich langer staande te houden tegen een leger van 150,000 man reguliere troepen ; immers zoo veel krijgsvolk heeft Rusland nu reeds in Polen, en dagelijks vertrekken er nieuwe bezendingen derwaarts. De hoop, die op °de oproerige bewegingen in Litthauen,_ Volhynie, enz., was gevestigd, verdwijnt meer en meer; wel kan men niet zeggen dat die gewesten volkomen rustig zijn, daar de revolutionaire partij al het mogelijke doet om althans te kunnen voorgeven dat zij in opstand zijn; doch dat die pogingen op den duur eenig goed gevolg voor den Poolsehen opstand zullen hebben is volstrekt niet te denken. Integendeel hebben de boeren er reeds verscheiden geestelijken, alsmede twee grondeigenaren, die hen tot deelneming aan den opstand trachtten te bewegen, om hals gebragt. In die gewesten is de adelstand alleen, niet de boerenstand, van Poolsche afkomst, 11 Overigens behelzen de jongste berigten uit Polen weinig belangrijks. Uit Warschau wordt gemeld dat de opstandelingen nu en dan de omstreek dier stad afloopen en er, om een blijk van hunne aanwezigheid achter te laten, de Russische adelaars, zelfs aan de woningen der dorpsschouten, omlaag halen. ii In het district Schrimm (een deel van het groothertogdom Posen) wordt verhaald dat onlangs op het Pruissische grondgebied een Pruissisch onderdaan door handlangers van het revolutionaire bewind van Polen en op deszelfs bevel met den strop ter dood is gebragt, omdat hij heimelijk en tot eigen voordeel eenig voor den opstand bestemd wapentuig verkocht had." — In de dagbladen van het Oostenrijksche gouvernement leest men het volgende schrijven uit Jassy, in Moldavië, van 6 Junij : »De werkzaamheid der handlangers van den Poolsehen opstand in de beide Donau-Vorstendommen is in den laatsten tijd op opmerkelijke wijze toegenomen; zij heeft tweederlei rigting. Verscheiden personen, naar het heet door het geheime bewind te Warschau regtstreeks herwaarts gezonden, zijn ijverig werkzaam om in de onderscheiden districten des lands van de aldaar wonende Polen hunnen aanslag in de door het revolutionaire bewind uitgeschreven schatting te innen; de in Moldavië wonende Polen hebben daarin, naar verzekerd wo-idt, ruim 100,000 dukaten te betalen. ii Andere handlangers van den opstand hebben tot taak wapentuig aan te koopen. De door hen aangekochte wapenen worden in verscheiden depots beschikbaar gehouden, om overeenkomstig nadere bevelen der opperhoofden te worden gebezigd. ii De zendelingen der revolutie zijn hier schier openlijk met die bedoelingen werkzaam; maar de Moldavische overheden zien hun bedrijf met in 't oog loopende onverschilligheid, en laten hen schier ongemoeid begaan."
---

FRANKRIJK.
De Parysche Constitutionnel, een onderhandsch orgaan van het Fransche gouvernement, zegt in zijn nommer van heden : » Woensdag den 17den dezer zijn de antwoorden op de jongsle mededeelingen van het St. Petersburgsche kabinet betreffende Polen van Parys , Londen en Weenen afgezonden. 11 Zoo wij wel onderrigt zijn, ademen die drie nota's denzelfden «eest en zijn zij voor een groot deel in dezelfde bewoordingen vervat, zoodat zij kunnen gezegd worden eenen gezamenlijken stap der drie hoven uit te maken."
---

ENGELAND.
Woensdag jl. heeft lord Palmerstori aan het jaarlijksche feestmaal van den lord meyer van Londen het woord gevoerd, en onder anderen het volgende gezegd: » Hoewel er vraagpunten van bedenkelijken aard aanhangig zijn , vertrouw ik, dat zij door onderhandelingen, niet door wapengeweld, tot eene goede oplossing zullen worden gebragt. Onze betrekkingen met al de andere natiën van Europa en ook, niettegenstaande eenige kleine blijken van wrevelige stemming, met Amerika, zijn van vriendschappelijken aard. 11 Er zijn twee mogendheden, van wier onderlinge eenstemmigheid het behoud van vrede voor Europa vooral afhangt, namelyk Engeland en Frankryk. »Het verblijdt mij te kunnen zeggen dat op al die groote vraagpunten, waarvan de vraag van vrede of oorlog afhangt, hetzij in het verre Westen of in het afgelegen Oosten, openhartige en eervolle verstandhouding tusschen de gouvernementen dier twee landen bestaat. 11 De groote belangen dier twee landen zijn eenzelvig; en hunne gouvernementen zijn verlicht genoeg om te begrijpen dat hun door die belangen één en dezelfde weg wordt afgebakend. » De aanwezigheid in Londen en aan dit gastmaal van den baron Gros als vertegenwoordiger van den Keizer der Franschen is een onderpand voor de opregtheid van het bondgenootschap tusschen de twee landen. » Ik vertrouw dat er aan den politieken horizon geene wolken drijven, die niet kunnen verdwijnen; en wat vraagstukken er ook nog aanhangig zijn — en daaronder zijn er van groot gewigt — zij zullen, hoop ik, door onderhandelingen op den grondslag van regt en billijkheid toteene goede oplossing worden gebragt." —De Londensche Morning Post van gisteren, berigtende dat de nota's der drie mogendheden betreffende Polen naar St. Petersburg opgezonden zijn, voegt daarbij het volgende: ii De nota's zijn nagenoeg van denzelfden inhoud. Het eenige opmerkelijke onderscheid is dat Oostenrijk niet van eenen wapenstilstand spreekt. Wij hopen dat de daarin vervatte voorstellen door Rusland zullen worden aangenomen. Zoo niet, dan zouden wij moeten erkennen niet gereed te zijn om oorlog te voeren; doch wij waarschuwen het Russische kabinet, en vermanen het in het oog te houden, dat er een oorlog zou kunnen voortkomen, niet uit de plannen der mogendheden maar uit den loop der gebeurtenissen, en dat hetzelve in zijn eigen belang dat gevaar moet trachten af te wenden, eer het te laat is. Een gewigtig feit is er, hetwelk Rusland niet kan miskennen en wel dient te behartigen, te weten dat Frankry'k en Engeland in volkomene eenstemmigheid één en hetzelfde doel beoogen." Verder berigt de Post, dat eerlang te Londen eene conferentie van vertegenwoordigers der staten, die in der tijd de bepalingen van het Weener verdrag hebben onderteekend, zal worden belegd met het doel om hunne toestemming te verkrijgen tot de veranderingen welke het jongste protokol der Griekenland beschermende mogendheden in de gesteldheid der lonische Eilanden moet brengen. Volgens de Post zal het koningrijk Italië ook op die conferentie vertegenwoordigd zijn, en zal het lonische Parlement, na afdoening van aanhangige en spoedvereischende zaken, worden ontbonden, opdat er eene nieuwe volksvertegenwoordiging gekozen worde en na den grondwettigen termijn van veertig dagen zamenkome, om te verklaren of het lonische volk met Griekenland vereenigd wenscht te worden of niet. Ten gevolge van dat een en ander zullen er, zegt de Post, nog minstens drie maanden moeten verloopen alvorens de vereeniging van lonie en Griekenland haar beslag bekomt. — Nadat de gezant van Brazilië te Londen het diplomatieke verkeer met Engeland had afgebroken, heeft het Engelsche gouvernement zijnen zaakgelastigdo te Rio-Janeiro aangeschreven insgelijks Brazilië te verlaten , maar vooraf eenige oude klagten en geldelijke vorderingen op nieuw bij het Braziliaansche gouvernement te berde te brengen. Inde betrekkelijke nota aan den Engelschen zaakgelastigde te Rio-Janeiro, gedagteekend den 6den dezer, zegt lord Russell: oDe gezant van Brazilië, de heer Moreira, heeft de diplomatieke betrekking afgebroken, niet wegens het dezerzijds gegeven bevel om maatregelen van weerwraak te nemen, maar wegens de wijze waarop die bevelen zijn ten uitvoer gelegd. » Evenwel heeft Harer Majesteits gouvernement bij onderzoek geenen grond gevonden om onzen vertegenwoordiger in Brazilië of wel den opperbevelhebber onzer zeemagt in de Braziliaansche wateren te laken wegens de wijze waarop zij de ontvangen instructien hebben uitgevoerd. ii Het bevel om tot represailles over te gaan is eerst gegeven nadat het Braziliaansche gouvernement ruimschoots tijd had gehad om de gevolgen van een weigerend antwoord op onze zeer gematigde en zeer redelijke vorderingen ernstig te overwegen; en bg het uitvoeren van dat bevel werd zorg gedragen om elke botsing en alle gevaar van bloedvergieting te vermijden bij het volbrengen van dien smartelijken pligt. » Ons eenig doel is geweest eenige veiligheid te bekomen voor het leven en de have van Harer Majesteits onderdanen , die het ongeluk hadden schipbreuk te lijden op de Braziliaansche kust, en verder te bewerken dat Britsche zeeofficieren op het Braziliaansche grondgebied met de hun verschuldigde achting worden bejegend. » Was het tot bereiking van dat doel noodig in de Braziliaansche wateren Braziliaansche handelsvaartuigen in beslag te nemen, dan is die noodzakelijkheid de beweegreden en tevens de grens geweest voor de maatregelen van Harer Majesteits diplomatieke en maritime gezaghebbers. ii Doch daar het Braziliaansche gouvernement de beweegredenen onzer stappen niet heeft begrepen en de betrekkingen heeft afgebroken, gelast ik u reispassen te vragen voor u en de aan uw gezantschap verbonden personen en Brazilië te verlaten. » Hierbij zou ik wenschen te kunnen voegen, dat wij in alle andere omstandigheden, behalve de laatst opgerezen geschillen, eene vriendschappelijke en heusche bejegening van het Braziliaansche gouvernement hebben ondervonden. Doch het is ontegenzeggelijk, dat sedert lang de vertoogen onzer diplomatieke agenten door het Braziliaansche gouvernement doorgaans zijn in den wind geslagen." Tot staving dezer laatste bewering worden vervolgens voorbeelden aangehaald, waarna de nota aldus besluit: » Wij hopen dat het Braziliaansche gouvernement in zijne toekomstige aanrakingen met Engeland , door wiens tusschenkomst dezelve dan ook plaats hebben, handelen zal met de tusschen regeringen gebruikelijke beleefdheid; ook hopen wij , dat het zonder verder verwijl en zonder achterhoudendheid zijne inzigten zal doen kennen omtrent de geschiktste middelen om te geraken tot afdoening der reeds zoo lang aanhangige vorderingen." Deze depêche moet door den Engelschen zaakgelastigde te Rio , bij het vragen zijner reispassen, aan het Braziliaansche gouvernement worden medegedeeld.
---

