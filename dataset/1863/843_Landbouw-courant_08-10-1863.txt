Advertentie
Inhoud. Slaapt onze landbouw? Is het waar, dat de landbouwers in belasting-zaken bevoorregt worden? De landbouwende stand en het belastingstelsel. De landbouwers worden in belasting-zaken niet bevoorregt. Heerboer. Lijst van eenige woorden, die in Noord-Holland bij den landbouw nog in gebruik zijn, doch langzaam verouderen, en door andere vervangen worden, nader omschreven en toegelicht. V. Feestdronk bij den maaltijd van de Holl. Maatschappij van Landbouw te Haarlem. —Maatschappijen enz. waaronder bezoek ter tent, van vee te Haarlem (155-156). Berigten (140-143). Vraagbord (de boerderij der Land/s. School te Groningen) en Corr. Advertentiën. Markten (waaronder te Londen). Waarnemingen, gedaan op het Kon. Met. observatorium. Middenprijzen van tarwe en rogge te Amsterdam.
---

SLAAPT ONZE LANDBOUW?
Zoo dacht ik, wanneer ik in den jongsten tijd de kolommen Van de Landbouw- Courant nazag en telkens te vergeefs eene stem zocht, die zich verhief tegen het ontwerp van wet op de Personele belasting, door de regering der Tweede Kamer in de Jongste zitting aangeboden. Slaapt onze landbouw? dat hij geen kennis neemt van 't geen op het gebied onzer wetgeving plaats vindt, of leent hij het oor aan de stem, welke op een der landbouw-Congressen durfde beweren, dat de landbouw in geen opzigt mag politiseren? In 't gewest mijner inwoning, alwaar deze stem opging, heeft zij gelukkig geen ingang gevonden niet alleen, maar veeleer de tegengestelde, en welligt niet gewenschte uitwerking gehad. Zij heeft eerder gewaarschuwd tegen onbedachte gehoorzaamheid en blindelinge volgzaamheid. 't Is veeleer of de stem had geroepen: landbouwers weest op uwe hoede! De landbouw in de provincie Groningen heeft kennis genomen van het ontwerp van wet op de personele belasting, en een algemeen gebruik van het ook voor Ons boeren grondwettig regt van petitionement is daarvan het gevolg. De gedachte, dat ook elders zal worden gewaakt, deed ook Mij tot heden het stilzwijgen bewaren; nu echter ook thans nog geen enkele stem zich laat hooren , acht ik het eindelijk tijd, en pligt tevens, den landbouw op te roepen, om te waken tegen een onregt, waarmede hij wordt bedreigd, te waken Voor zijne belangen, welke op hoogst onbillijke wijze door het ontwerp van wet worden belaagd. liet is niet mijne bedoeling, hier alle grieven op te sommen of tot in bijzonderheden te ontleden, welke de landbouw heeft tegen het ontwerp, waarbij hij, bij wijze van uitzondering, hooger dan elke andere stand in de maatschappij, wordt belast. Genoeg zij het hier te zeggen, dat de Minister van Finantiën daarbij heeft durven bepalen, dat de huurwaarden van de woning van den landbouwer zal worden verhoogd met het .110 gedeelte van de onzuivere huurwaarde van de gronden, Welke bij eene bouw- of veehoeve worden gebruikt. Gaat men nu deze bepaling toepassen, dan is er niets anders 'n te vinden dan eene soort van patent-belasting, welke even ongelijkmatig zal drukken en den landbouw in zijne vooruit-Sti evende beweging zal belemmeren, als de vigerende patentwet doet voor de algemeene nijverheid, en waarom juist de Minister deze wet, en ook zeer teregt, wil afschaffen. Een raadselachtig verschijnsel voorzeker, maar eene even groote onregtvaardigheid tevensl— Waar toch ligt de eenige gegronde reden, 'waarom de woning van den landman moet worden belast in verhouding tot de waarde en uitgestrektheid van zijn bedrijf, en niet de woning van eenigen anderen stand, eveneens in verhouding tot de uitgebreidheid van het bedrijf? /iet schijnt of de bloei van onzen landbouw eene ergerlijke geur over 't lieve vaderlandje verspreidt, welke sommigen standen vrij hinderlijk is. Of zon er vrees bestaan voor eche hoogere vlagt, waarnaar de landbouw streeft en streven: Moet? Zal hem daarom reeds nu eene pen uit de vleugels *orden getrokken, later een pluimpje en eindelijk het dons w•orden gevraagd! Maar wat schaadt het ook, 't is immers niet noodig, dat de landbouw eenige welvaart geniet; laat hem werken en zwoegen voor zijn dagelijksch brood, en daarmBe uit! l'aat ons gedwee, als onze vaderen, de wijsheid der Heeren volgen; zij meenen het immers wel met ons boeren, zij gunnen °fie immers 't leven om te werken voor hen! Laat het volk linorrend klagen, dat het brood duurder wordt, wanneer den 4odbouve de meer dan hoogst benoodigde penningen, als het beste middel tot hooger productie, worden ontnomen., zij krijgen immers de kruimpjes! Doch zou de Minister ook geboven dat, wanneer de landbouw geeft, wat hij heeft, dat daarmede de regering op den duur zal zijn gebaat, dat zulks zal zijn in 't belang van volk en staat? Maar hoe de Minister ook denke , moet de landbouw, tot heden stiefmoederlijk behandeld, door eigen krachten miskenning en verguizing doorgeworsteld , mag hij gedwee zich lasten laten opleggen, welke strijden tegen elk begrip van gelijkheid , billijkheid en regt ? Ik laat het oordeel omtrent 's Ministers plan aan een ieder, onder verwijzing naar het ontwerp van wet op de personele belasting, waarvan ik hierbij de Redactie van de Landbouw-Courant een afdruk toezend, met verzoek tot plaatsing, zoo deze niet te lang is voor de kolommen van de Landb.-Cour. Tevens geef ik hierbij afschrift van een bezwaarschrift tegen het ontwerp, 't welk in alle gemeenten van deze provincie ter teekening circuleert , met verzoek, in elk geval, dit wel te willen plaatsen in 't eerstkomend N°. van haar weekblad. Ik doe dit, omdat de landbouw mij lief is, en hij wordt bedreigd met verhooging van belasting, waarvoor geen enkele grond van regt of billijkheid wordt aangevoerd, noch is bij te brengen. (I) Op daarom landbouwers! te wapen! strijdt met pen en papier tegen de onverdedigbare linie van den Minister, en de zegen op een oneerlijk beginsel is n zeker. En mogten de gewenschte en verdiende lauweren u wederregtelijk worden onthouden, dan toch zult gij de voldoening smaken van uwen pligt te hebben gedaan. Stilzwijgen is miskenning van uwen stand, verzaking van uwe belangen en die van het volk tevens. Groot-Zeewijk, C. REINDERS. Sept. 1863. (1) Wij voeden de hoop, om zooals met het bezwaarschrift geschiedt, onzen lezers ook (in de volgende week) het geheele ontwerp van wet te kunnen toezenden. Red.
---

IS HET WAAR, DAT DE LANDBOUWERS IN BELASTING-ZAKEN BEVOORREGT WOELDEN ?
(Landbouw. Courant N°. 39.) Ik trek geen vergelijking tusschen de bewoners onzer groote steden en de landbouwers, omdat ik met de eersten onbekend ben: ik vergelijk de landbouwers met hen, die in dorpen, vlekken en kleine steden handel, nering en ander bedrijf beoefenen. In dit opzigt ontken ik bepaald de bevoorregting der landbouwers. Neem landbouwers, die hun bedrijf uitoefenen met een kapitaal van 3 tot 150 duizend gulden, hetzij pachters of eigenerfden : plaats tegenover hen menschen, die met gelijk kapitaal handel doen of ander bedrijf hebben; dan zult gij zien dat de laatsten bijkans altijd met gelijk kapitaal veel verder komen dan de eersten, dat wil zeggen: dat zij meer geld verdienen en verteren dan de landbouwers. Een docter, notaris, koopman, winkelier, bakker, timmerman, enz. is met 10 of 20 mille in den regel veel meer mans, kdit woord is toch goed?) dan een boer met gelijk kapitaal. Die bij gelijkheid van behoeften het meest verdient, zal toch ook wel de meeste belasting moeten betalen, en mij dunkt, dit weegt zwaarder dan alle gepraat over ongelijken druk van patent en grondslagen van belasting. Waar ik bekend ben, dar heeft een landbouwer met 8 mille kapitaal een veel bekrompener leven dan zijn kapitaals-gelijke in andere standen, en dit gaat bij opklimming in kapitaal in dezelfde evenredigheid voort. Men ziet dikwijls landbouwers op een deftigen voet leven en kostbare equipages houden, en vergeet dat dit menschen zijn, die vaak één ton en veel meer bezitten; en dat kooplieden en anderen, die boven hun andere verdiensten de inkomsten van zulk een kapitaal hebben, gemeenlijk geen lager maar veeltijds een hooger levenstoon aanslaan en kunnen aanslaan. Ik geloof dat vergelijkingen als de nu gemaakte de ware zijn om een afdoend antwoord te vinden op de bovenaan gestelde vraag, en ons ten slotte zullen doen zeggen, dat de landbouwers in vergelijking met anderen niet zwaarder behooren belast te worden. Indien soms onze provinciale hoofdsteden en andere groote steden te zwaar belast mogten zijn, dan moeten in dit geval niet slechts de landbouwers maar ook meest al hunne kapitaals-gelijken in dorpen, vlekken en kleine steden, hooger aangeslagen worden, Ureterp, J. C. FISCHER , Jr. 24 Sept. 1863.
---

DE LANDBOUWENDE STAND EN ZET BELASTINGSTELSEL.
Mijnheer de Redacteur! In het nummer uwer courant van 24 September 11., vestigt iemand, die zich noemt: „geen voorstander van bescherming", de aandacht op het artikel van den Heer A. vert Bes te Gorinehem, voorkomende in het laatstverscheuen Dommer van de Economist; in dit artikel wordt hoofdzakelijk gesproken over de voorregten, die de Heer Tart &K beweert dat de landbouwende stand bij ons tegenwoordig belastingstelsel geniet. Ik meen, dat, als van een blad als het uwe, hetwelk gewijd is aan de belangen van den landbouw, gebruik wordt gemaakt, om een dergelijk gevoelen te verkondigen, men het mij niet euvel zal duiden, dat ik de aandacht vestig op een ander geschrift, waarin juist het tegendeel wordt beweerd en door cijfers betoogd. Dit stuk is geschreven door den Heer JONGSTRA in de Provinciale Friesche courant onder het opschrift: De nieuwe belasting op den landbouw; de Heer JONGSTRA behandelt in dit stuk de belastingwetten in de vorige zitting der Staten-Geteraal aangeboden, maar die nu vervallen zijn, en zegt onder anderen: „Dat de Minister de patentbelasting wil uitbreiden over de inkomsten van den landbouw, die reeds veel zwaarder zijn belast, dan eenige andere soort van inkomsten; dat de Minister spreekt en handelt, alsof de inkomsten van den landbouw nog door geene belasting getroffen waren; dat de Minister op de oude, reeds bestaande belasting op de inkomsten van den landbouw, die hij volstrekt ignoreert, eene tweede inkomstenbelasting leggen en alzoo deze inkomsten tweemaal en meer dan dubbel treffen wil, dat is geheel in strijd met het doel, om alle inkomsten gelijkelijk te treffen. Daardoor zullen enkele groote handelsteden worden verrijkt ten koste van de landbouwende oorden en gewesten van het Vaderland." Even als de schrijver, die zich noemt: geen voorstander van bescherming, heb ik een paar volzinnen aangehaald; ik neem de vrijheid hem de lezing van het geheele stuk van den Heer JONGSTRA aan te bevelen, omdat over de gronden, door dien Heer aangevoerd, door de aanhaling van enkele volzinnen niet goed kan geoordeeld worden; vindt hij de gronden niet goed, dan bestrijde hij die; hij bedenke evenwel, dat, als bescherming in zake van belasting niet geoorloofd is, nog veel minder de eene stand betrekkelijk meer dan eene andere mag belast worden. (1) Met achting noem ik mij, 's Hage, UEd. dienstw. dienaar, 4 October 1863. J. J. VAN KERKWIJK. (1) Indien een onzer lezers de beleefdheid heeft, ons genoemd nommer der Prov. Fr. Cour. toe te zenden, zullen wij dat aan den steller van het referaat in ons blad doen toekomen. Red.
---

DE LANDBOUWERS WORDEN IN BELASTING-ZAKEN NIET BEVOORREGT.
Het artikel over dit onderwerp, voorkomende in N°. 39, naar aanleiding van een stuk in de Economist bl. 291 waarin door den Heer A. VAN Ecx te Gorinchem beweerd wordt, dat de landbouwers te weinig tot de algemeene lasten bijdragen en zij eene ongrondwettige bevoorregting genieten komt ons voor zoowel staathuishoudkundig als praktisch geheel onjuist te zijn. In de eerste plaats, wat de personele belasting betreft, moeten wij doen opmerken, dat deze belasting niet op htt inkomen, maar op de uitgaven of liever op 'het ienot, dat men zich door die uitgaven verschaft, gebaseerd is. Zij, die in eene groote stad wanen, hebben meer gelegenheid tot uitspanningen, en kunnen zich meer de gemakken des levens verschaffen, dan zij, die op het platte land wonen. Van het geld, dat die meerdere uitspanningen enz. hun kosten, moeten zij een gedeelte aan den Staat bebetalen, door hoogere huurwaarde, hooger tarief voor mobilair, deuren en vensters enz. Zij, die in groote steden wonen, niet om meer genoegen of weelde te genieten, maar om hun brood te verdienen, moeten evenzeer in die hoogere belasting deelen, omdat zij in die groote stad meer gelegenheid hebben hun geld te verdienen, dan op het platte land. Vergelijkender wijze kunnen wij als voorbeeld aanhalen, dat iemand in de volkrijke Kalverstraat te Amsterdam meer huur voor een winkelhuis zal moeten betalen, dan in eene stille achterbuurt. Dat de landbouwer, wiens woonvertrek, eetkamer, slaapkamer, salon, studeerkamer, spreekkamer, logeerkamer en nog zooveel meer kamers, in een of twee vertrekken vereenigd zijn, en die slechts eene enkele stookplaats bezit, minder belasting betaalt dan de persoon, die het gemak van al deze vertrekken afzonderlijk heeft, spreekt met het oog op de strekking der personele belasting wel van zelven en is volstrekt niet onbillijk. Ten opzigte van de belasting der werkboden van den landbouwer zou het ook eene onbillijkheid zijn, indien die gelijk gesteld worden met de dienstboden van een particulier. Immers er bestaat een groot verschil, of men zich de uitgaven van voeding, loon, enz. getroost voor eene dienstbode, alleen tot persoonlijke bediening of gemak des levens, of dat men er eene werkbode op nahoudt, die nevens de werkzaamheden voor het beroep des landbouwers, ook eenige huiselijke . bezigheden verrigt. Drijft de landbouwer de weelde zoo ver, om rijtuigen op veren, of een pleiziertuin, grooter dan 30 roeden, er op na te houden, dan kan hij zelfs geene werkboden voor huiselijke dienst bezigen, maar vallen deze in de eerste klasse der dienstboden. De paarden, in den landbouw gebruikt, zijn geheel vrij, evenzoo de niet inwonende arbeiders, en moest dit met de werkboden ook het geval zijn, want alle deze zijn onderdeelen van de voortbrenaingskosten der produkten van den landbouw. Eene belasting op deze zaken en personen zou de productiekosten verhoogen, en bij de behandeling van het patent, zullen wij aantoonen, waarom die productiekosten van den landbouw niet door belastingen mogen verhoogd worden. Zoodra de landbouwer zijne paarden voor een rijtuig met riemen of veren spant, moet hij eene belasting betalen, die echter geringer is, dan voor een ander, die paarden van weelde houdt, en dit is ook billijk. De landbouwer heeft slechts weinig kosten om zijn paard voor het rijtuig te spannen, want de grootste onkosten, nl. het voeder, verdient het paard door zijn werk in de boerderij. Met andere woorden: Men behoeft minder rijk te zijn om als landbouwer, dan als particulier een paard te bezigen voor het rijtuig. De eerste gebruikt daartoe een paard, dat in de boerderij werkt, de tweede moet opzettelijk het paard koopen en voederen. Om misbruik te voorkomen, wordt men niet als landbouwer beschouwd, zoo men livereibedienden , rijtuigen van een bok voorzien, of een pleiziertuin grooter dan 30 roeden heeft. Het patentregt, die onbillijkste aller belastingen, omdat de arbeid er mede belast wordt, kan en mag nooit op den landbouw toegepast worden, omdat de landbouw in een ander geval verkeert dan handel en nijverheid. Bij iederen arbeid, die met patentregt belast is, maakt die belasting een deel der voort • brengingskosten , dus een grondslag der natuurlijke waarde van het voorwerp uit. Op den duur regelt zich de marktwaarde naar de natuurlijke waarde, en de inkomende regten aan de grenzen zorgen dat de producten uit den vreemde, die bij hunne voortbrenging niet door patentregt in prijs verhoogd zijn, weder met de inlandsche gelijk gesteld worden.
Met den landbou'W isïiet gansch anders gesteld. Daar regelt zich de marktwaarde niet naar de natuurlijke waarde. Dikwerf zijn door misgewas in enkele streken de voortbrengingskosten der producten hooger dan de marktprijs, widat uit andere streken, waar geen misgewas heerscht, de producten voor lagen prijs aangevoerd worden en gelukkig geene inkomende regten den invoer beletten of den prijs doen stijgen. Daarom mag de regering noch door patentregt , noch door belasting op werkboden, arbeiders en paarden de productie-kosten der landbouw-voortbrengselen verhoogen , en zoolang de landbouwer de genietingen en gemakken der groote steden, van dienstboden voor bediening van zijn persoon of huisgezin, van aanzienlijke huizen met vele vertrekken en stookplaatsen, van paarden uitsluitend voor weelde enz. mist, is het minder betalen des landbouwers in de personele belasting geene bevoorregting of ongrondwettig privilegie, maar eene doeltnatige regeling, geheel in overeenstemming met den geest en de inrigting der Nederlandsche belastingwetten, waarbij niet de rijkdom, dien men bezit, maar het genot, dat men van dien rijkdom heeft, belast wordt. Een tegenstander van onderdrukking en belemmering van den landbouw.
---

