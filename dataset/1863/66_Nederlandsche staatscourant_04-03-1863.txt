ITALIE.
Blijkens de berigten uit Turyn van 26 Februarij heerschte onder het publiek aldaar en elders in Italië belangstelling in het lot der in opstand zijnde Polen; deze werd aan den dag gelegd in volksvergaderingen, alsmede door eene te Turyn geopende inzameling van giften voor de Polen. Het een en ander werd van de zijde des gouvernements niet meer, gelijk in den beginne, tegengegaan. In de zitting der Italiaansche Kamer van Volksafgevaardigden van 26 Februarij is de beraadslaging over de leening begonnen, welke met de aanneming van de voordragt der regering geëindigd is. In die zitting heeft ook de minister van buitenlandsche zaken, de heer Pasolini, het woord gevoerd. Volgens het verslag van een .ministerieel dagblad van Turyn, Cltalië, heeft hij daarbij onder anderen het volgende gezegd: i> Ons is zoo even door eenen van de sprekers aangeraden ons naauwer met Engeland te verbinden. Ik zie geene reden, waarom wij aan het bondgenootschap met Engeland de uitsluitende voorkeur boven dat met Frankrijk zouden moeten geven. Ik voor mij geloof dat de dag, waarop het bondgenootschap tusschen Frankrijk en Engeland een einde nam, een noodlottige dag voor ons zou zijn; immers het bondgenootschap tusschen die twee mogendheden is in ons oog de hechtste steun van de zaak der hedendaagsche beschaving. » Toen hier eenige dagen geleden eene vraag betreffende Polens zaken aan mij werd gerigt, zeide ik, dat de beraadslaging daarover toen ontijdig zou zijn. Dit vond goedkeuring bij deze vergadering. Hoe groote aanspraak Polen ook op de deelneming van de geheele wereld heeft, men moet erkennen dat ook in de staatkunde het geschikte tijdstip dient te worden afgewacht; anders loopen de beste stappen op niets uit. » Thans moet ik twee dingen betrekkelijk Polen doen opmerken, en wel ten eerste dat de opstand langer stand houdt dan ik verwachtte; ten tweede dat hij tot zekere overeenkomst heeft aanleiding gegeven. De inhoud dier overeenkomst is nog niet juist bekend; doch in geval het beginsel van niet-tusschenkomst reeds was of nog moest worden geschonden ten aanzien van Polen, dan zou men slechts aan Italie's geschiedenis behoeven indachtig te maken om te bewijzen, dat elke tusschenkomst noodlottig is voor degenen ten wier nadeele, maar ook voor degenen door wie wordt tusschen beide gekomen. "De tijdsomstandigheden vereischen gematigheid en beleid; verschil van gevoelen omtrent beginselen kan voortaan hier niet meer bestaan; het komt alleen nog maar aan op de personen en op beleid. Indien de spreker, die zoo even onze handelwijze heeft gelaakt, op den ministerzetel gezeten ware, zou hij geenen anderen weg kunnen volgen dan wij nu bewandelen. Dat is de eenige weg, waarop de verwezenlijking van Italie's bestemming verzekerd en bespoedigd kan worden."
— Eenige dagen geleden las men in het Frankfurter dagblad l'Europe den inhoud van een verslag betreffende den finantielen toestand vanhet koningrijk Italië, hetwelk volgens dat dagblad onlangs door eenen Franschen diplomaat te Turyn opgemaakt en aan het Fransche gouvernement gerigt was. Daar het eene zeer ongunstige voorstelling van den staat en de vooruitzigten der Italiaansche schatkist gaf, en alzoo eenen nadeeligen invloed op den uitslag der nieuwe Italiaansche leening hebben moest, werd de echtheid door voorstanders van Italie's eenheid betwijfeld. Uit een artikel van den Parijschen Constitutionnel van gisteren is op te maken dat het bedoelde stuk, ofschoon de inhoud welligt niet volkomen juist is medegedeeld, echt is, maar een vertrouwelijk en niet voor openbaarmaking bestemd verslag was. — Ken bij het Parijsche Journal des Débats ontvangen schrijven uit Rome van 24 Februarij zegt: »Degansche stad spreekt van de arrestatie van zekeren Fausti, kamerjonker bij [den kardinaal Antonelli, secretaris der katholijke hoven bij de Pauselijke kanselarij, ridder van verscheiden orden enz., en buitendien schier millionair. » Deze arrestatie heeft gisteren middag op de openbare straat plaats gehad en groot opzien gebaard, dewijl zij plaats greep in ongewonen vorm en met eene luidruchtigheid welke de politie doorgaans niet aan hare stappen bijzet. » Omtrent de reden daarvan loopen allerlei geruchten; er zijn te Rome zooveel overheden bekleed met het regt om te arresteren, dat men nog niet weet, van waar die maatregel uitgegaan is. Zeker is dat Fausti in hooge gunst bij den kardinaal staats-secretaris stond."
---

FRANKRIJK.
Heden, Dingsdag, moet bij het Wetgevend Ligchaam van Frankrijk
worden beraadslaagd over de nieuwe aanvrage der regering om geld voor de Mexicaansche expeditie. Men verwacht eene levendige discussie daarover, daar onderscheiden leden, naar verzekerd wordt, het voornemen hebben te kennen gegeven om zich nu niet weder, gelijk bij de beraadslaging over het antwoord-adres, den mond te laten sluiten door de bewering der regering, dat zorg voor het welzijn der Fransche soldaten en voor de eer van Frankrijks wapenen alle andere bedenkingen behoort te doen zwijgen. Zeker is het, volgens do berigten uit Parijs van eergisteren, dat er toen aldaar onder het publiek en ook onder de voorstanders der keizerlijke staathuishouding bezorgdheid wegens den gang der zaken in Mexico heerschte. Ongunstige geruchten waren daaromtrent in omloop; en het scheen als of de Fransche troepen in Mexico nog steeds door materiele hindernissen belet wierden de eigenlijke krijgsoperatien aan te vangen , zoodat de togt tegen Puebla in het heete jaargetijde zou moeten worden ondernomen, terwijl de bevolking niet gunstiger voor de Franschen gestemd werd ; in tegendeel, het feit dat de Franschen sommige door hen bezette en in bescherming genomen plaatsen weder hadden moeten ontruimen en aan de wraakoefeningen der regering van Juarez prijs geven, had nieuwe vrees ingeboezemd aan dat gedeelte der bevolking, hetwelk zich wel bij hen zou willen aansluiten indien het zulks zonder gevaar kon doen.
---

NEDERLANDEN. 's Gravenhage, den 3den Maart 1863.
Bij Zijner Majesteits besluit van den 2den Maart, n°. 52, is benoemd tot burgemeester der gemeente Appingadam mr. R. T. Mees, wethouder dier gemeente. Bij besluit van den 2den Maart, n». 53, heeft Zijne Majesteit goedgevonden , I°. aan de nagemelde officieren bij de dienstdoende schutterijen, op hun verzoek, eervol ontslag te verleenen : bij de dienstdoende schutterij te Eindhoven, aan B. Kemps, als lste luitenant ; bij de dienstdoende schutterij te 'sGravenhage, aan jhr. A. van Cilters, als 2de luitenant en zulks uit hoofde van vertrek naar Oost-Indie ; bij de dienstdoende schutterij te Purmerende, aan H. Oosterveen, als lste luitenant; bij de dienstdoende schutterij te Utrecht, aan A. Greebe, als 2deluitenant en zulks uit hoofde van verandering van woonplaats; 2°. te benoemen: bij de dienstdoende schutterij te Eindhoven, tot lsten luitenant mr. J. F. Coolen, thans lste luitenant bij de 2de compagnie van het 3de bataillon der lste afdeeling rustende schutterij in de provincie Noordbrabant, en hem tevens als zoodanig eervol ontslag te verleenen; bij do dienstdoende schutterij te 's Gravenhage, tot 2den luitenant F. W. J• Mansvelt Beek, thans schutter. Zijne Majesteit heeft bij besluit van den lsten Maart, n". 2, aan de navolgende ambtenaren bij het Departement van Finantien eervol ontslag verleend, behoudens aanspraak op pensioen of wachtgeld, als: op verzoek, aan den hoofdcommies, den heer W. A. van der Jagt Pz.; en voorts aan de heeren hoofdcommiesen D. Ribbe en J. A. Engelbert Van Bevervoorde; aan de heeren commiesen A. van Hasselt, A. P. Smit, L. A. vanden Ende, M. Bowier Az., H. J. Furstner en aan den adjunct-commies J. J. Kips. Bij datzelfde besluit zijn door Zijne Majesteit bevorderd : tot hoofdcommies , de heer W. G. Denick Patijn , thans commies ; tot commiesen, de heeren M. Meijers, P. J. van der Kloot, A. J. W. van Diepen, J. H. Muilemeister, J. C. Belinfante, C. van Vliet Cz., en L. Samurls, thans adjunct-commiesen ; tot adjunct-commiesen, de heeren J. A. W- Hustinx, J. Boumeester, H. W- Kverts, H. van den Hoonardt, C. J. Wesselingh, jhr. F. G. W". von Speicher, A. Tielenius Kruythoff, L. Vermeulen, T. A. van Zeggelen, L. C. Clant, J. W. H. M. Lies, jhr. A. C. Gevers, C. A. F. J. van der Noordaa en H. G. W. Briedé, thans eerste klerken; en voorts de heer J. M. Gevers Leuven, thans surnumerair bij de Posterijen, Bij besluit van den lsten Maart, n°. 11, heeft Zijne Majesteit goedgevonden , ingevolge de bepalingen der wetten van den 28sten Augustus 1851 (Staatsblad n\ 128 en 129); I°. den kapitein A. W- Mosselmans , magazijnmeester der artillerie van ue 2de klasse te Gorinchem, naar aanleiding van het daartoe door hem gedaan verzoek, uit krachte van het bepaalde in art. 42, § 2, lit. a van eerstgemelde wet, op pensioen te stellen, met bepaling van het beurag van dat pensioen, ingevolge de artt. 14, lit. a, en 19 der laatstgenoemde wet, op 1050 'sjaars;
'2°. aan genoemden kapitein den rang toe te kennen van majoor. Bij besluit van den lsten Maart, n°. 12, heeft Zijne Majesteit goedgevonden , bij het wapen der artillerie te benoemen: bij den staf van het wapen , tot magazijnmeester der artillerie van de klasse te Gorinchem, den lsten luitenant C. Ouwendijk, magazijnfeester van de 3de klasse te Wierickerschans ; tot 2den luitenant en magazijnmeester der artillerie van de 3de klasse t(J Wierickerschans, den sergeant M. Ytsma, van het lste regement 'vesting-artillerie.
---

BUITENLANDSCHE BERIGTEN. RUSLAND.
Volgens de bulletins, welke in het officiële gedeelte van het dagblad van Wilna worden openbaar gemaakt, heeft de opstand zich uitgebreid °ver de geheele landstreek die de wildernis van Bialowicz omgeeft. In dagbladen van het Oostenrijksche gouvernement wordt veel gewigt gehecht aan het door onderscheiden berigten bevestigde feit, dat de opstand in Litthauen veld won. Huns oordeels is dat gewest een gunstig terrein voor den opstand , niet alleen wegens de gesteldheid van den bodem, maar ook omdat de bevolking meerendeels van de Roomschkatholijke godsdienst is, en alzoo door eenheid van geloof, gelijk door nationale en historische herinneringen , met de Polen verbonden is.
---

