NEDERLANDEN. 's Gravenhage, den 6den Maart 1863.
Bij Koninklijk besluit van den 4den Maart, n°. 53, is aan A. H.van Suchtelen, gewezen commies bQ het Ministerie van Binnenlandsche Zaken, verleend een pensioen ten laste van den Staat ten bedrage van f 896 's jaars, op grond van art. 6, alinea 3, en art. 43 der wet van den 9f3 Mei 1846/ M (Staatsblad nos. 24/49.) Bij Zijner Majesteits besluiten van den sden Maart, n°. 60 en 61, zijn benoemd: \. tot regter in de arrondissements-regtbank te Utrecht mr. C. G. Berger van Hengst, thans regter-plaatsvervanger in die regtbank en advocaat aldaar; en tot regter-plaatsvervanger in de arrondissements-regtbank te Amsterdam mr. M. H. 's Jacob, advocaat aldaar. Bij Koninklijk besluit van 4 Maart, n°. 77, is benoemd tot ontvanger der in- en uitgaande regten en accijnsen te Knalhutte de heer W. M. S. Junius, thans surnumerair der directe belastingen, in- en uitgaande regten en accijnsen te Rotterdam. Bij Koninklijk besluit van den Mden Maart, n. 68, is aan den heer S. A. Overgaauw, commies bij het Departement van Koloniën, op zijn verzoek, met ingang van 1". April 1862, een eervol ontslag verleend uit 's lands dienst, met behoud van aanspraak op pensioen.
---

MINISTERIE VAN FINANTIEN.
Met wijziging in zoo verre van het berigt, geplaatst in de Nederlandsche Staats-courant van 23 November 11., n°. 278, omtrent de verzending van brieven met de landmaal naar Nederlandsch Indie via Marseille, wordt nader ter kennis der belanghebbenden gebragt, dat de aanwyzing met de Fransche pakketboot niet langer vereischt wordt op het adres der brieven, welke men met dat middel wenscht te doen verzenden. Voortaan worden alle brieven bestemd voor Nederlandsch Indie met de eerst vertrekkende landmaal, nadat zy op de post bezorgd zijn, verzonden ; uitgenomen alleen de zoodanige waarop eene andere gelegenheid bepaaldelijk is aangeduid , welke aanwijzing in dat geval zal gevolgd worden.
---

BUITENLANDSCHE BERIGTEN. RUSLAND.
Volgens de berigten uit St. Petersburg van den 3den dezer heerscht in eigenlijk gezegd Rusland alom rust. Een schrijven uit die stad van de gemelde dagteekening zegt: » Toen Keizer Alexander de lijfeigenschap ophief, stelde hij een tijdvak van twee jaren voor het regelen der nieuwe betrekking tusschen de gewezen lijfeigenen en hunne voormalige nieesters. Dit tijdvak, de overgang voor de lijfeigenen van de dienstbaarheid tot het volle genot der vrijheid, is heden afgeloopen. Er zijn ïna geene lijfeigenen in Rusland meer, dank hebbe het edel hart en de koenheid van Keizer Alexander. Overal in eigenlijk Rusland heerscht rUst; alle geruchten van het tegendeel zijn valsch."
— In de jongste berigten uit Warschau worden geene krijgsbedrijven van gewigt vermeld. Vrienden van de zaak der Polen verzekeren dat de °pstand zich in het westen van Polen staande houdt en zich in Rusland aan de grenzen van Polen uitbreidt; doch bepaalde feiten tot staving dier verzekering worden van die zijde niet aangevoerd. ■— In het officiële dagblad der regering van Polen is den 2den dezer, tot Wederlegging van een door kwaadwilligen uitgestrooid gerucht, bekend gemaakt dat geestelijken en geneeskundigen, die aan gewonde opstandelingen hulp verleenen, deswege niet tot eenige verantwoording zullen worden geroepen , mits zij zich daartoe bepalen en niet op andere wijze de zaak der opstandelingen bevorderen. — De Norddeutsche Zeitung, een ministerieel dagblad van Berlyn, Zegt in haar nommer van gisteren :» Wy ontvangen zoo even uit eene goede bron de mededeeling dat eene goed gewapende afdeeling Poolsche opstandelingen, van omstreeks 100 man te paard en 500 man te voet, °Ü het dorp Radowo de Pruissische _ grenzen overschreden heeft. " Het bevestigt zich , dat de Russische troepen in Kalisch eenen aanval Van de opstandelingen verwachten; deze zou worden ondernomen onder aanvoering van Mieroslawski zelven, die, naar het schijnt, niet op de vlugt, maar bezig is zich eene strijdmagt te vormen. » Volgens onderscheiden berigten zou Mieroslawski nog bestendig aanmerkelijke versterkingen uit ons laDd, uit Posen en uit West-Pruissen ontvangen." ~— In dagbladen van het Oostenrijksche gouvernement las men jl. ■Maandag het volgende artikel: »In het begin dezes jaars bestond er grond om te vertrouwen en te voorspellen, dat gedurende hetzelve Europa in vrede zou blijven, in de onderstelling namelyk, dat er geene buitengewone en onvoorziene gebeurtenissen plaats grepen, die eene streek door de rekening maakten. Zulk eene gebeurtenis heeft zich sedert voorgedaan , te weten de opstand in het koningrijk Polen ; en nu is de vraag, of daardoor Europa's vrede in gevaar is gekomen of niet. »In dien opstand op zich zelven hebben wij nooit wezenlijk gevaar voor den algemeenen vrede gezien ; en nadat de bekende overeenkomst betreffende Polen door den heer von Bismarck van Rusland is verworven, heeft hij het gevaarlijke voorkomen geheel verloren. Door die overeenkomst tot schielijke demping van den opstand heeft de heer von Bismarck de andere groote mogendheden in de noodzakelijkheid gebragt om aan de zaak van den Poolschen opstand een Europeesch vraagstuk te verbinden en op diplomatieke wijze tusschen beide te komen. » Hierdoor wordt niet alleen aan de Polen onder Ruslands schepter eene betere en op waarborgen steunende toekomst verzekerd, maar ook de voortduring van Europa's vrede gewaarborgd, niet enkel voor dit jaar, maar ook voor de toekomst, dewijl het meer feitelijk dan regtens gevestigde beginsel, dat in aangelegenheden rakende Europesche belangen de meerderheid der groote mogendheden beslissend gewigt heeft, steeds meer veld wint, waardoor het beroep op het wapengeweld, den laatsten bewijsgrond der koningen, al zeldzamer wordt." — De Donau-Zeitung , een erkend orgaan van het Oostenrijksche gouvernement, zegt in haar nommer van den 3den dezer: » De diplomatie der Westelijke mogendheden schijnt zich nu meester van de positive zijde der Poolsche zaak te willen maken; maar terwyl zij daartoe aanstalten maakt, wraakt zij de onderstelling dat zij voor de herstelling van het oude rijk der Polen in deszelfs volle onafhankelijkheid zou willen werkzaam zijn. >! In tegendeel, zij bepaalt zich tot \het inroepen der verdragen van 1815, en beoogt alleen de herstelling der door Keizer Alexander I aan de Polen verleende constitutie en de waarborging hunner nationale zelfstandigheid."
—De Indépendance Belgie van gisteren zegt: »De depêche, die Frankrijks openingen aan Engeland, strekkende tot gezamenlijke bemoeijingen ten gunste van Polen, bevatte, wees tevens de hoofddenkbeelden der naar St. Petersburg te zenden vertoogen aan. Zij was , zoo wij wel onderrigt zijn, in twee deelen verdeeld: het eerste betrof de verdeeling van Polen, en betuigde over die lang geleden gebeurtenis leedwezen , maar liet het hierbij en gaf geenerlei besluit te kennen. Doch meende het Fransche gouvernement niet op volkomene herstelling van Polen's onafhankelijkheid te moeten aandringen, daarentegen gaf het in het tweede deel der depêche den wensch te kennen, dat aan Polen vrije staatsinstellingen zouden worden gegeven. » Aan deze voorstellen heeft Engeland , ten gevolge eener jl. Dingsdag te Londen gehouden kabinetsvergadering, zijne toetreding geweigerd, welligt omdat het tegen de voorgestelde zamen werking bedenkingen had, of welligt ook omdat het zich geheel van zamenwerking met Frankryk wil onthouden. » Misschien zal Frankrijk nu, daar het geheel alleen zou moeten handelen , van de voorgenomen diplomatieke tusschenkomst geheel afzien."
---

FRANKRIJK.
De Parijsche Constitutionnel, een onderhandsch orgaan van het Fransche gouvernement, is over de zamenstelling van het nieuwe ministerie van Koningin Isabella tevreden en verwacht daarvan verbetering der verstandhouding tusschen Frankrijk en Spanje. — De Parijsche berigtgever der Londensche Times meldt in een schrijven van den 3den dezer: » De heer Bedford Pim, een hoofdofficier van de Britsche marine, heeft gisteren middag audiëntie bij Keizer Napoleon gehad. Hij werd door Zijne Majesteit zeer goed ontvangen; en er volgde een belangrijk gesprek over Pim's plan om door het grondgebied van Nicaragua eene communicatie tusschen den Oceaan en de Stille Zuidzee daar te stellen. Pim heeft daarover een boek geschreven en bood den Keizer een exemplaar daarvan aan. Zijne Majesteit nam het aan, zeggende dat hij veel belang in het onderwerp stelde; bijvoegde daarbij dat hij volgaarne de uitvoering van dat plan zoo veel mogelijk zou ondersteunen, en dat hij het oprigten eener Engelsch-Franscho maatschappij , welke die groote communicatie voor den wereldhandel met het oog op de belangen van geheel Europa daarstellen zou, ten hoogste goedkeurde. » De Keizer deed aan kapitein Pim het aanbod, hem met eenige van Frankrijks voornaamste kapitalisten in aanraking te brengen, en gaf hem dadelijk eenen brief aan het hoofd eener wel bekende Fransche maatschappij. n Het was duidelijk te zien, dat de Keizer met het onderwerp volkomen bekend was. Hij besprak met Pim al de bijzonderheden, en scheen inzonderheid het nadeelige te begrijpen van het strikte monopolie, hetwelk de Noord-Amerikanen op de landengte van Panama bij den doorvoer uitoefenen. n In 1847 heeft de Keizer, toen nog eenvoudig prins Lodewyk Na-
poleon, een vlugschrift opgesteld en in druk uitgegeven over den Nicaraguaschen weg; het is sedert in de gezamenlijke uitgave zyner werken opgenomen. In 1840, toen hij op het slot te Ham gevangen zat, was zijne aandacht op dat plan gevestigd, daar hem namens de regering van Nicaragua, door haren gezant bij het Fransche hof, voorgesteld werd de daarstelling van het ontworpen kanaal uitsluitend op zich te nemen. » Gedurende het onderhoud met den kapitein Pim, hetwelk ruim een half uur aanhield, bezag de Keizer de planteekeningen en kaarten in het hem aangeboden boekwerk. »Kortom, die Engelsche officier is door den Keizer uiterst heusch ontvangen."
---

