NEDERLANDEN. 's Gravenhage, den 18den Maart 1863.
Bij Koninklijk besluit van den lOden Maart, n°. 74, is aan den gewezen bewaarder der lsten klasse, lsten rang, in het huis van militaire detentie nabij Leiden, A. Wassenaar, verleend een pensioen ten laste van den Staat van f 234 's jaars, en zulks op grond van artt. 5, 43 en 47 der wet betreffende de burgerlijke pensioenen van den 9den Mei 1846 (Staatsblad n°. 24), gewyzigd bij die van den 3den Mei 1851 [Staatsblad n°. 49).
Bij Koninklijk besluit van 14 Maart, n°. 81, is benoemd tot mededirecteur van de Nederlandsche Bank de heer Jacobus Hermanus Insinger.
Bij Koninklijk besluit van 15 Maart, n°. 25, is aan den heer P. Vennaat, op zyn verzoek, eervol ontslag verleend uit zijne betrekking van ontvanger der directe belastingen en accijnsen te St. Maartensdijk c. a., behoudens aanspraak op pensioen.
Bij besluit vanden 15den Maart, n°. 8, heeft Z. M. goedgevonden, op grond van punt 4 van art. 38 van de wet van den 28sten Augustus 1851 (Staatsblad n°. 128), op non-activiteit te stellen den kapitein H. E. G. Smitshuysen, van het 2de regement infanterie, in afwachting dat nader omtrent hem zal worden beschikt.
Bij Zijner Majesteits besluit van den 15den Maart, n°. 23, is aan den heer H. van Aller, op zijn verzoek, eervol ontslag verleend als vice-consul der Nederlanden te Elseneur.
Met Zijner Majesteits goedkeuring, is door den Nederlandschen consul te Elseneur tot vice-consul voor Bornholm en onderhoorige eilanden benoemd de heer M. A. Rasch.
---

NISNTERIE VAN BINNENLANDSCHE ZAKEN. RIJKSTELEGRAAF.
Te rekenen van den lsten April aanstaande zullen de rijkstelegraafkantoren te Franeker en Zutphen op werkdagen van 9 ure voor- tot 2 Ure 30 minuten namiddags en van 4 ure 30 minuten tot 7 ure namiddags, en dat te Winschoten van 9 tot 12 ure voor- en van 2 tot 7 ure namiddags °pen zyn. De diensttijd op Zon- en Feestdagen blyft op de drie kantoren onveranderd.
Volgens eene mededeeling van het Oostenrijksch telegraafbestuur worden de seinkosten van berigten, welke op de lijnen der Maatschappy Van den telegraaf van Sicilië over Malta en Aleiandrie naar Suez zijn verminkt, vertraagd of verloren gegaan, voortaan weder aan de afzenders overeenkomstig de daarvoor algemeen geldige bepalingen terug betaald.
Telegraaf kan toren zijn geopend te Virieux | in Frankrijk en te Castelleone f en S. Miniato in Italië.
Gagllanl en Trapanl hebben nachtdienst, Ste. Marie aux Mines en Benevonto volle en Marsala beperkte dagdienst; terwijl Duinkerken tot middernacht open blijft. Montevarchi, vroeger slechts gedurende den badtijd open, blijft thans voortdurend geopend, 's Gravenhage, den 18den Maart 1863. Van wege den Minister van Binnenlandsche Zaken, De Secretaris-Generaal, J. Schröder.
---

MINISTERIE VAST OORLOG.
Koninklijke Militaire Akademie. . De Minister van Oorlog brengt ter kennis van belanghebbenden, dat in de maand Juny aanstaande te Breda een vergelykend examen zal borden gehouden tusschen de adspiranten voor eene plaatsing als Kadet fian de Koninklyko Militaire Akademie. De ouders of voogden , die verlangen , dat hunne zonen of pupillen tot dat examen worden toegelaten, behooren de aanvragen daartoe vóór den jsten Mei aanstaande aan het Departement van Oorlog te zenden. •"e verzoeken , welke na dat tijdstip worden gedaan, blijven buiten aanmerking. De naam, de stand of het beroep on de woonplaats van den adressant Woeten in het verzoekschrift naauwkeurig worden opgegeven.
Voorts moet daarin duidelijk worden vermeld, voor welke dienst hier te lande, of in de Oost- of AVest-Indien, en voor welk wapen, men wenscht, dat de jongeling worde opgeleid , bijaldien hij aan de vereischten voldoet.
Wordt de admissie niet voor één wapen uitsluitend verlangd, dan behooren in het adres de wapens zoowel voor de dienst hier te lande als voor die der koloniën, waarbij eene plaatsing wordt gewenscht, in zoodanige volgorde te worden opgegeven, dat de jongeling, indien hij voor het eerstvermelde wapen niet kan worden geplaatst, voor het volgende in aanmerking worde gebragt. Bij de hiervoren bedoelde aanvrage moet worden overgelegd: I°. eene legale verklaring, waaruit blijkt dat de adspirant Nederlander is; 2°. de geboorte-acte van den adspirant; 3°. eene verklaring van eenon geneesheer, inhoudende dat de adspirant gevaccineerd is of dat hy de kinderpokken heeft gehad. De adspiranten moeten om tot het examen te worden toegelaten, den lsten September aanstaande den vollen ouderdom van vijftien jaren hebben bereikten niet ouder zijn dan achttien jaren. Dit jaar worden derhalve tot voormeld examen slechts jongelingen toegelaten, welke in het tijdvak van en met 1° September 1845 tot en met 31 Augustus 1848 zijn geboren. De adspiranten worden vóór den aanvang van het examen door eene commissie geneeskundig onderzocht. Degene die bij het onderzoek behebt wordt bevonden met ligehaamsgebreken, welke, hoezeer geen beletsel opleverende om als loteling of vrijwilliger voor de militaire dienst te worden aangenomen, hem echter ongeschikt maken om later als officier op te treden en dus ook om als Kadet te worden geadmitteerd, wordt tot het examen niet toegelaten. Het Examen loopt over de volgende vakken: a. het schrijven; b. de grammaticale gronden van de Nederlandsche en Fransche talen. De adspirant moet met gemak uit de laatste in het Nederlandsch kunnen vertalen. Van de adspiranten voor de dienst in de koloniën wordt daarenboven geëischt de kennis der eerste gronden van de Engelsche, en van de adspiranten voor de dienst hier te lande eene gelijke bedrevenheid in de Hoogduitsche taal. c. de gronden der algemeene geschiedenis, inzonderheid tot aan de 16de oeuw, on der aardrijkskunde; d. de rekenkunde, daaronder begrepen de leer der evenredigheden en de gewone en tiendeelige breuken ; de kennis van het tiendeelig stelsel van maten en gewigten ; vooral wordt vereischt dat de adspirant naauwkeurig en vlug rekene; e. de vier regels der stelkunst met geheele en gebroken exponenten en de eerste beginselen der meetkunst tot aan de inhoudvinding der vlakke figuren. De adspiranten worden gerangschikt naar de kunde die zij in de hierboven opgegeven vakken hebben aan den dag gelegd. Bij gelijke kunde komt in de eerste plaats in aanmerking de meerdere kennis in de verschillende talen, in de geschiedenis en in de aardrijkskunde. De plaatsing als Kadet geschiedt naar deze rangschikking. De verdere vorderingen in de wiskunde komen alleen in aanmerking wanneer die in de overige vakken gelijk staan. Voor de adspiranten voor de dienst in Oost-Indie is de kennis van het Maleische letterschrift, en voor de adspiranten in het algemeen het regtlijnig en handteekenen eene aanbeveling. Het volgende getal plaatsen van Kadet is ter vervulling opengesteld: Voor de dienst hier te lande: voor de Infanterie 30; ii ii Cavalerie 2; » ii Artillerie 12 ;en » ii Genie 5. Voor de dienst in Oost-Indie: voor de Infanterie 12; ii ii Cavalerie 2; » ii Artillerie 8; en ii ii Genie 4. Voor de dienst in West-Indie: voor de Infanterie 2; en n n Artillerie 2. Voor het geval dat eenige, voor de dienst hier te lande, opengestelde plaatsen door gebrek aan stof niet mogten worden vervuld, zal het getal plaatsen voor de Infanterie in Oost-Indie tot 25 worden gebragt. De adspiranten voor de dienst in West-Indie zullen by voorkeur geplaatst worden. Do Kadetten voor het wapen der Infanterie hier te lande betalen f 450 en die voorde wapens der Cavalerie, Artillerie en Genie f 600 als jaarlijksche bijdrage. Bovendien betaalt ieder Kadet, bij zijne intrede voor eerste uitrusting, voor de Infanterie en Cavalerie f6O en voor de Artillerieën GeniefBs,
waarvoor hij, bij het verlaten der Akademie, de hem aldaar verstrekte boeken en teekengereedschappen in eigendom behoudt. De Kadetten, die in dit jaar voor de dienst in Oost- en West-Indie worden bestemd, worden geheel voor rekening van de koloniale geldmiddelen toegelaten en verder opgeleid. Zij worden echter niet eerder tot Kadet benoemd, dan nadat de ouders of voogden zich bij borgtogt hebben verbonden om de sommen, welke ten behoeve van die jongelingen zullen zijn besteed, terug te betalen bijaldien deze hunne bestemming niet volgen; alleen het geval van overlijden en dat, wanneer zij gedurende hun verblijf aan de Akademie voor de dienst zoo in de Koloniën als hier te lande, ongeschikt worden bevonden,
uitgezonderd. De eerste grosse van de daarvoor te passeren acte van borgtogt, naar het model, dat aan de belanghebbenden door den Gouverneur der Akademie zal worden gezonden, moetin executorialen vorm aan den Raad van Admiuistratie der Akademie worden ingezonden. Ten slotte wordt ter kennis gebragt van hen die voor hunne zonen of pupillen eene plaatsing als Kadet voor het leger hier te lande verlangen , en die vermeenen in de termen te verkeeren van het bepaalde bij Art. 22 van het Reglement voor gemelde Akademie, dat het verzoek om tegemoetkoming in de studiekosten van bedoelde hunne betrekkingen gelijktijdig met de aanvrage om toelating tot het examen moet worden gedaan. De daartoe strekkende adressen, welke later mogten worden ingezonden, blijven buiten beschikking. Intusschen wordt opgemerkt, dat zoowel uit hoofde van de beperktheid der fondsen, waarover ten deze kan worden beschikt, als met het oog op de gunstige bepaling ten aanzien van de opleidingskosten van de Kadets bestemd voor de koloniale dienst, alleen in zeer bijzondere gevallen, en dan nog slechts tot een gering bedrag, vrijstelling van bijdrage zal kunnen worden verleend. 's Gravenhage, den 17den Februarij 1863. J. W. Blanken.
---

