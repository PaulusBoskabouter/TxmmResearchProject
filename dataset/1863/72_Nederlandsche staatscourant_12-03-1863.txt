NEDERLANDEN. 'sGravenhage, den 11den Maart 1863.
(Staatsblad n°. 10.) BESLUIT van den I9den Februarij 1863, houdende vei-klaring, dat de bepalingen van het Koninklijk besluit van den Aden Maart 1862 (Staatsblad n". 27) niet toepasselijk zijn op de voorschriften omtrent de berekening van reiskosten in strafzaken. Wij WILLEM 111, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz. , enz. , enz. Gezien de voordragt van Onzen Ministervan Justitie, dd. 30 December 1862, n°. 99, sde afdeeling; Gezien het Koninklijk besluit van 4 Maart 1862 (Staatsblad n°. 27), houdende vaststelling van een nieuwen afstandswijzer voor het Koningrijk der Nederlanden; Den Raad van State gehoord (advies van den 17den dezer, n°. 1), Hebben goedgevonden en verstaan te verklaren . dat de bepalingen van Ons bovengemeld besluit van den 4den Maart 1862 (Staatsblad n°. 27) niet toepasselijk zijn op de regeling der reiskosten in strafzaken, waaromtrent de voorschriften, die bij het in werking treden van Ons genoemd besluit geldende waren, steeds zijn van kracht gebleven. Onze Minister van Justitie is belast met de uitvoering van dit besluit, hetwelk in het Staatsblad wordt geplaatst. 'sGravenhage, den 19den Februarij 1863. WILLEM. De Minister van Justitie, Olivier. Uitgegeven den vijf en twintigsten Februarij 1863. De Directeur van het Kabinet des Konings, DE KOCK.
(Staatsblad n°. 11.) BESLUIT van den 19den Februarij 1863,/W--dende bepaling van de ligting der nationale militie voor 1863. Wu WILLEM 111, nu de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz. Op de voordragt van Onze Ministers van Oorlog, van Binnenlandsche Zaken en van Marine, van den 16/17 den Februarij 1863, n». 41 P, en van den 18den daaraanvolgende, n°. 31; Gelet op do wet betrekkelijk de nationale militie van den 19den Augustus 1861 (Staatsblad n°. 72); Gezien Ons besluit van den Bsfen Mei 1862 (Staatsblad n°. 46), Hebben goedgevonden en verstaan het navolgende te bepalen: Art. 1. De ligting der militie van het jaar 1863 zal bedragen 8800 man, Waarvan hoogstens 300 voor de dienst ter zee worden bestemd. Art. 2. Het aandeel door elke provincie in die ligting te dragen zal zyn: voor Noordbrabant 1105 .. Gelderland 1079 ii Zuidholland 1565 ii Noordholland 1373 » Zeeland 419 « Utrecht 432 » Friesland 770 >; Overijssel 623 » Groningen 570 » Drenthe 260 ii Limburg 604 8800 Art. 3. De lotelingen voor de dienst ter zee te bestemmen worden daartoe, uit iedere provincie zooveel mogelijk evenredig, gekozen uit degenen die zich, overeenkomstig art. 150 der voormelde wet, hebben aangemeld om bij de zeemilitie te dienen, voor zooverre zij, op het bij art. 112 dier wet gesteld tijdstip ter inlijving opkomen en voor de dienst ter zee geschikt worden bevonden. Art. 4. Het voorgeschreven e bij het 2de lid van art. 59 van Ons bovenaangehaald besluit wordt in dezer voege gewijzigd dat, in het vervolg, bij de jaarlijksche inlijving, de manschappen, voor de regementen vesting-artillerie aangewezen , regtstreeks naar de standplaatsen der compagnien, waarvoor zij bestemd zijn, zullen worden opgezonden. Art. 5. De manschappen bij het wapen der infanterie, bij de referenten vesting-artillerie, bij het corps pontonniers en het bataillon mineurs °» sapeurs in te lijven, zullen tot eerste oefening slechts vijf maanden onder de wapenen worden gehouden, terwijl de tijd van eerste oefening van de manschappen, bij de bereden corpsen in te deelen, zich tot het einde van het eerste jaar vau hunnen diensttijd zal uitstrekken. Art. 6. Dit besluit treedt in werking op den vijfden dag na de da»--teekening van het Staatsblad waarin het geplaatst is. Onze Ministers voornoemd zijn, ieder voor zooveel hem betreft, belast met de uitvoering van dit besluit, hetwelk in het Staatsblad zal worden geplaatst. 'sGravenhage, den 19rten Februarij 1863. WILLE M. De Minister van Oorlog, J. W. Blanken. De Minister van Binnenlandsche Zaken, Thorbecke. De Minister van Marine , W. J. C. Huyssen van Kattenduke. Op den lOden dezer is door Zijne Majesteit op de gebruikelijke wijze in een bijzonder gehoor ontvangen de heer Baudin, ter overhandiging zijner geloofsbrieven als buitengewoon gezant en gevolmagtigd minister van Zijne Majesteit den Keizer der Franschen. Bij Zijner Majesteits besluit van den 3den Maart, n°. 49, is aan den heer L. Lippmann, consul-generaal van Luxemburg te Amsterdam, vergunning verleend tot het aannemen en dragen der versierselen van ridder der St. Stanislas-orde 2de klasse, hem door Z. M. den Keizer aller Russen geschonken. Bij Zijner Majesteits besluit van den 3den Maart, n°. 50, is de heer G. R. Castendijk erkend als consul der Argentijnsche Republiek te Rotterdam.
---

BUITENLANDSCHE BERIGTEN. RUSLAND.
In dagbladen van het Oostenrijksche gouvernement las men jl. Zondag het volgende: » Van eene goed onderrigte zijde ontvangen wij uit Warschau de mededeeling dat aldaar in den kring der bewindslieden de geheele demping des opstands nog vóór het einde deztr maand wordt verwacht. Naar ons wordt geschreven, zou de Stadhouder besloten hebben terstond daarop bij zijnen broeder, den Keizer van Rusland, de uitvaardiging eener veel omvattende amnestie te bewerken, vervolgens de verwezenlijking der dus ver aangekondigde hervormingen in het bestuur voort te zetten en bepaaldelijk den staatsraad terstond bijeen te roepen. » Hiertoe echter zouden de maatregelen tot herstel des vredes zich hoogst waarschijnlijk bepalen. Op eene ook maar gedeeltelijke herstelling der door Keizer Alexander I aan Polen gegeven constitutie, die aan aandrang van Frankrijks en Engelands zijde zou kunnen worden toegeschreven, schijnt geen vooruitzigt te zijn. Frankrijks nota betrekkelijk de Russisch-Pruissische overeenkomst heeft, althans oogenschijnlijk, geen den minsten invloed op de goede betrekking tusschen het Russische kabinet en het Fransche gouvernement gehad. » De heer Wielopolski wordt gezegd in eene volstrekt onhoudbare positie geraakt te zijn; hij zou binnen kort als het hoofd van het burgerlijke bestuur van het koningrijk Polen aftreden." —• Hit officiële dagblad van het Pruissische gouvernementwederspreekt in zijn nommer van gisteren de berigten, volgens welke Pruissen te Weenen »z>u hebben aangevraagd of Oostenrijk tot de zoogenaamde conventie wilde toetreden." Ook is het, volgens dat officiële blad, onwaar dat » nadat de Westelijke mogendheden te Berlijn vooreerst bijzondere mondelinge verklaringen betrekkelijk de Russisch-Pruissische afspraak hadden afgelegd, aan deze in de laatste dagen door schriftelijke nota's eene meer bepaalde uitdrukking zou gegeven zijn." — .ü.. m*n*sterieel dagblad van Berlijn, de Norddeutsche Zeilung, zegt in zijn nommer van gisteren: »Er zou weinig belangrijks zijn in eene zamenvoeging der uiteenloopende berigten over de gevechten die in Polen op verschillende punten van het wijd uitgestrekte terrein des opstands worden geleverd. Die gevechten hebben geene beslissende uitkomsten, daar de Russen nergens te werk gaan met eene krijgsmagt van meer dan duizend tot twee duizend man, die doorgaans toereikend zijn om de hen ontmoetende afdeelingen opstandelingen te slaan en uiteen te jagen, maar niet om hen te vatten. » Zoo als de Russische troepen thans te werk gaan, terwijl zij zich enkel tot taak stellen den opstandelingen op de hielen te blijven, kan , de oorlog nog langen tijd slepend blijven. Heden melden wij alleen dat j Langiewicz zich in verbinding met Jezioranski nog te velde staande ] houdt en tegen den vorst Bagration, die met troepen te Miechow staat, operatien uitvoert. » Volgens geruchten zou Mieroslawski zich naar Litthauen hebben begeven , om aldaar den opstand in regelmatigen gang te brengen. Zeker is het, dat hij zijne rol in die landstreek, waar hij het eerst is opgetreden, uitgespeeld heeft. »De weder sterk aangegroeide bende opstandelingen bij Lodz en Zgieno heeft een gevoelig verlies geleden, daar de haar vergezellende commissaris der revolutionaire regering, met name Dworaczec, in de handen der Russen gevallen is. Hij had zeer gewigtige papieren en 100,000 gulden bij zich." — De Poolsche opstand, zegt de Poolsch gezinde Kölnische Zeitung in haar nommer van heden, is uitsluitend tegen Rusland gerigt. De Poolsche onderdanen van Oostenrijk en van Pruissen worden van wege de revolutionaire regering uitdrukkelijk tegen oproerige bewegingen gewaarschuwd, dewijl zij daardoor niet anders dan nadeel voor Polens zaak zouden kunnen uitwerken. — In de jongste berigten uit Warschau leest men den tekst eener aan alle militaire overheden in Polen gerigte verordening, eenige voorschriften voor de medewerking der boeren tot het dempen des opstands bevattende. Dit stuk vangt aldus aan: » Het is ter kennis van den Stadhouder gekomen, dat de boeren in het koningrijk, getrouw aan hunnen monarch en aan hunnen eed, en overal welwillendheid voor de troepen betoonende, zich beijveren mede te werken tot het herstellen van de rust en van het gezag der wetten, die door de vijanden van hun eigen land en van allo maatschappelijke orde in gevaar gebragt zijn. »De Stadhouder heeft alzoo de volgende voorschriften gegeven, dewijl het volstrekt noodig is die medewerking door duidelijke bepalingen te regelen, ten einde te verhoeden dat zij voor de veiligheid van persoon en have gevaarlijk worde." Die voorschriften komen hierop neder, dat de boeren onder leiding van hunne gemeentelijke overheden en zonder gewelddadige of willekeurige handelingen alle gewapende of omzwervende opstandelingen moeten vatten en aan de naastbij zijnde militaire overheid moeten overleveren. De boeren welke zich, in strijd met deze voorschriften , bij het vatten van opstandelingen aan gewelddadige handelingen jegens hen of in het algemeen aan willekeur schuldig maken, worden ten slotte met strenge bestraffing bedreigd. Deze verordening is den 6den dezer te Warschau door het officiële blad der regering vau Polen bekend gemaakt.
---

