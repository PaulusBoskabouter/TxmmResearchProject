NEDERLANDEN. 's Gravenhage, den 11den Junij 1863.
20 Maart 1863, Wij WILLEM 111, bij de gratie Gods, Koning „., 86. der Nederlanden , Prins van Oranje-Nassau, Groot-Hertog van Luxemburg, enz., enz., enz. Beschikkende op bet aan Ons ingediend verzoekschrift van Jacob Andries van Essen, eervol ontslagen hoofdingenieur der eerste klasse, wonende te Arnhem, en Adolph Jacob Daniel Carel Balck, agent van stoombootmaatschappijen en expediteur, wonende te Arnhem, beiden in hunne nadere qualiteiten van directeuren der Geldersche Algemeene Brandwaarborg-maatschappij, ten deze vertegenwoordigd door den gouvernements-solliciteur L. J.Vonk, Onze bewilliging verzoekende op_ eenige in hun verzoekschrift omschreven wijzigingen in de acte van oprigting der genoemde naamlooze vennootschap; Op de voordragt van Onzen Minister van Justitie van 19 dezer, n*. 133, lste afd., Gelet op de artt. 36 tot en met 56 van het Wetboek van Koophandel, mitsgaders op Ons besluit van den 31sten Julij 1857, n°. 70, op deze maatschappij betrekkelijk, Hebben goedgevonden en verstaan: Onze bewilliging te verleenen op de wijziging in de acte van oprigting der naamfooze vennootschap: Geldersche Algemeene Braniwaarborgmaatschappij voormeld, zoo als die wijzigingen in het ten deze ingediend verzoekschrift zijn omschreven. Onze Minister van Justitie is belast met de uitvoering van dit besluit. 's Gravenhage, den 20sten Maart 1863. WILLEM. De Minister van Justitie, Olivier. [De bij dit besluit goedgekeurde acte wordt hierachter medegedeeld.]
Bij Koninklijk besluit van 8 Junij , n°. 68, is aan den heer H. J. Wessels, op zyn verzoek, eervol ontslag rerleend uit zijne betrekking van ontvanger der directe belastingen en accijnsen te Ovezande c. a.
---

BUITENLANDSCHE BERIGTEN. RUSLAND.
De Norddeutsche Allgemeine Zeitung, een ministerieel dagblad van Berlyn, zegt in haar nommer van gisteren: » Wij beginnen onze berigten uit het ongelukkige Polen heden met een uittreksel uit een particulier schrijven, gedagteekend den 7den dezer, hetwelk wij uit Warschau hebben ontvangen. Volgens hetzelve heeft Kononowitz, de aanvoerder eener bende opstandelingen, die den 4den Junij de doodstraf heeft ondergaan, voor den Russischen krijgraad de bekentenis afgelegd, dat hij volgens voorschriften der revolutionaire hoofdcommissie dertig personen, en daaronder verscheiden vrouwen, heeft doen ophangen. »In het algemeen worden de gruwelijke wraakoefeningen van de zyde der opstandelingen met eiken dag talrijker, hoe meer voor het revolutionaire bewind de hoop op eene buitenlandsche tusschenkomst vermindert. Ofschoon de Russische troepen in den strijd tegen de opstandelingen aanmerkelijke voordcelen behalen, is het nog niet mogelijk geweest te beletten dat er nieuwe bonden worden gevormd, die de spoorwegen en telegraaphlijnen onbruikbaar maken. Spoorweg wachters, die de Russen van de beschadigingen van spoorwegen verwittigen, worden door opstandelingen vermoord. n Een regterlijk ambtenaar van den hoogsten rang in het land, de heer Wolowski, procureur-generaal bij den Senaat van hot koningrijk, is op last van de hooge regering in hechtenis genomen; dit heeft groot opzien by het publiek gebaard; naar verzekerd wordt, zijn er zware beschuldigingen tegen hem ingebragt; doch omtrent dezelve is tot nog toe niets naders bekend geworden. » Sedert eenigen tijd geven de Russische overheden blijken van meer krachtsinspanning tegen de opstandelingen, maar ook van meer strengheid. Dat bewijst ook een berigt uit Warschau, volgens hetwelk al de aanvoerders van opstandelingen, die den sden dezer in een gevecht waren gevangen genomen, den volgenden dag, hrachtens een vonnis van den krijgsraad , gefusilleerd zijn; tot nog toe was met zulke gevangenen anders gehandeld; maar hierdoor was aan menigeen gelegenheid gegeven om te ontvlugten. n Het nationale of revolutionaire bewind van Polen heeft weder een eigenaardig levensteeken gegeven. Het heeft dezer dagen twee bevelschriften uitgevaardigd, waarbij in ieder district eene revolutionaire regtbank wordt ingesteld, bestaande uit eenen voorzitter en twee leden , Wien een openbare aanklager zal worden toegevoegd. » Verder wordt daarbij een ieder, die iets tegen het nationale bewind onderneemt of ten nadeele des opstands werkzaam is, bedreigd met de doodstraf, met eerloosverklaring onder afkondiging in de openbare dagbladen of met verbanning uit de woonplaats en zelfs uit het land. In geval het doodvonnis niet kan worden voltrokken , wordt de veroordeelde vogelvrij verklaard. De openbare aanklager, of procureur des bewinds, moet voor de voltrekking der vonnissen zorgen. » Intusschen loopen benden opstandelingen van niet groote getalsterkte de zuidwaarts gelegen provinciën af, en plegen roof en plundering, naar gelang zij daartoe gelegenheid vinden. ii Uit do provincie Posen wordt gemeld dat het inzamelen van geld voor den opstand er onder de Poolsche bevolking, en wel bepaaldelijk in de stad Posen, weder begonnen is. Naar men verzekert, wordt daaraan op sommige plaatsen ook door de Israëlitische ingezetenen deel genomen, en wel met het oog op hunne handelszaken. Ook ontvangt men uit die provincie weder berigt van eenige arrestatien. »In de nabijheid der Pruissische grenzen hebben zich ook weder opstandelingen vertoond. Zoo zegt een berigt uit Inowraclaw van den 3den Junij , dat in den vorigen nacht een Russische grenspost van 17 man nabij Chelmce door eene talrijke bende opstandelingen overrompeld en over de Pruissische grenzen gedrongen is." Terwijl het Poolsche dagblad van Krakau, de Gzas, door valsche of overdreven berigten den Poolschen opstand tracht te bevorderen, zoekt het Duitsche dagblad dier stad, de Krakauer Zeitung, in een door de officiële Wiener Zeitung aangehaald artikel, de overtuiging te verbreiden, dat de oproerige bewegingen in Polen den naam van eenen nationalen opstand niet verdienen. Volgens de Krakauer Zeitung is het eene hopelooze onderneming, die zich enkel nog staande houdt door logens uit te strooijen en schrik te verbreiden, en behoort het eenieder met verontwaardiging te vervullen, dat er telkens nieuwe slagtoffers in het verderf worden . gelokt, dat netland en de bevolking ten gronde worden gerigt, en eene natie, die opbeuring en vrije ontwikkeling allezins waardig is, door het booze bedrijf eener partij op den rand des afgronds wordt gebragt. — Te Witebsk is in de vorige week eene verordening van den gouverneur-generaal van Litthauen afgekondigd, waarbij de districten Witebsk, Horodek, Newel, Suraz, Vieliz en het geheele gouvernement Mohilew in staat van beleg worden gesteld. In die streken schijnt de openbare orde ook door de verbittering van het landvolk tegen de Poolsche adellijken gestoord of bedreigd geworden te zijn.
---

ENGELAND.
In de zitting vau het Hoogerhuis van eergisteren heeft lord Russell bescheiden betreffende Griekenlands zaken ter tafel gebragt. »Zij bevatten zeide de minister — een door de groote mogendheden onderteekend protokol, inhoudende dat de Grieksche troon door Koning Otto, zonder eenig toedoen van de mogendheden, ontruimd is ,en dat het noodig is geworden, voorzieningen te maken opdat die troon niet langer ledig blijve ; dat de Prins Wilhelm van Denemarken door de Nationale Vergadering te Athene is verkozen tot koning der Grieken; dat de groote mogendheden hem als zoodanig hebben erkend, en beloofd hebben al het° mogelijke te zullen doen om gelijke erkenning van de andere mogendheden te verwerven. »Er zijn aan de mogendheden, die medegewerkt hebben om de lonische Eilanden onder Engelands beschermheerschap te plaatsen, mededeelingen gerigt betrekkelijk het voornemen om die eilanden aan Griekenland af te staan. Ook deze zullen aan het Parlement worden voorgelegd.*'
— Terwijl de jongste rede van lord Russell, die in ons vorig nommer is medegedeeld, voor heethoofdige en oorlogzuchtige Polen vrienden eene teleurstelling was on bepaaldelijk het denkbeeld der wederoprigting van het oude Polenrijk verwierp, behelst de Londensche Times een hoofdartikel hetwelk insgelijks strekt om eene meer bezadigde beschouwing der zaak onder het publiek te bevorderen. De Times ziet voor den gewapenden opstand in Polen schier geene kans op de zege, en erkent dat het Russische gouvernement met den besten wil buiten staat is aan de verlangens van de leiders der Poolsche beweging te voldoen. Do vorming van een onafhankelijk koningrijk Polen onder den schepter van eenen prins uit het keizerlijke geslacht van Rusland was in de zitting van het Britsche Hoogeihuis van den Bsten dezer door een lid, lord Ellenborough, aanbevolen. » Tegen dat denkbeel — zegt de Times — bestaat maar ééne bedenking, te weten deze : geen verstandig mensch kan verwachten dat de Keizer van Rusland daarin zou toestemmen. it Immers, of Polen eenen souverein uit het huis Romanow of uit eenig ander vorstelijk geslacht had, zou in de daad luttel onderscheid maken , indien Polen eens in het bezit van zelfbeheer en van werkelijke onafhankelijkheid gekomen was. De historie leert dat familiebetrekking en bloedverwantschap weinig invloed op de daden van monarchen hebben. M Zoo Rusland de heerschappij over Polen op eenige wijze liet varen of ook maar besloot dat land te maken tot een erflijk onderkoningschap , gelijk Egypte in het Turksche rijk is, dan zou het in de daad volkomen afstand van het bezit van Polen doen, zijne grenslinie tot drie honderd mijlen achter Berlyn en Weenen laten verleggen en zich als
uit Europa laten dringen. Dat ziet Rusland wel in; ook begrijpt het zeer goed,- dat alsdan andere gedeelten van het Russische keizerrijk, alsmede van het Oostenrijksche en het Pruissische grondgebied naar vereeniging met het zelfstandige Polen zouden streven. n Rusland zou, dunkt ons, niet ongezind zijn om in het bestuur van Polen zeer groote bewilligingen te doen, doch plannen als dat van lord Ellenborough stellig verwerpen. n De gisteren door lord Russell in het Hoogerhuis gebezigde uitdrukkingen wijzen op wederinvoering der in 1815 aan de Polen geschonken constitutie. Indien de Polen met die bewilliging tevreden mogten zijn, zou het ons van harte verblijden, en zullen wij gelooven dat het in stroomen vergoten bloed niet vruchteloos is gestort." — In het Lagerhuis is door een lid , die de zaak van de Polen, of althans van de Roomsch-katholijke kerk in Polen, bijzonder ter harte neemt, den heer Hennessy, aangekondigd dat hij in de zitting van den loden dezer een voorstel zou doen, strekkende om te verklaren dat Rusland de bepalingen van het Weener verdrag betreffende Polen, hoeft geschonden, en geen regt meer op de heerschappij over dat land heeft en dat Engeland in overleg met de andere mogendheden van Europa maatregelen behoort te nemen om de regten der Polen in stand te houden en den vrede duurzaam te verzekeren.
---

