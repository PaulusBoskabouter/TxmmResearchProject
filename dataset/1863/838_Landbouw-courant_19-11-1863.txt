Inhoud. Een woord voor den landbouw in de Dollard.
polders en in de Veen-koloniën. Het verdelgen van veldmuizen met phosphorus. Eene nieuwe uitvinding. Boek-aankondiging (Der Garten-Ingenieur von WE/lIMANN). Maatschappijen enz. (183), Proeftuin te Deventer, Tweede zadenlijst. Berigteu (169-172). Correspondentie. Advertentién. Markten (waaronder te Londen). Waarnemingen, gedaan op het Kon. Met. observatorium. Middenprijzen van tarwe en rogge te Amsterdam.
---

EEN WOORD OVER DEN LANDBOUW IN DE DOLLARDPOLDERS EN. IN DE VEENKOLONIEN. (1).
Dat de zaden en het stroo onzer halm- en peulgewassen, bij hunne verbranding, asch nalaten, weet iedereen; maar minder algemeen is het bekend, van Waar zij de stoffen verkrijgen, welke die asch vormen. De planten, gegroeid op eenen bodem, waarmede tusschenbeide zee- of rivierwater in aanraking komt, uitzonderende, kan men als zeker aannemen, dat zij die nemen uit den grond, waarop zij gekweekt worden. Dat moet zoo zijn, want in den dampkring komen die stoffen niet voor; derhalve in het regenwater ook niet, en zoo hebben wij voor de levering daarvan alleen te denken aan den bodem, welke de wortels der gewassen huisvest. De aschbestanddeelen der zaaizaden toch en die van het keukenzout, dat bij de verdamping van het zeewater in kleine hoeveelheid in den vorm van onzigtbaar kleine stukjes wordt medegevoerd en met het regenwater weer in den grond komt, Zijn van te geringe beteekenis , om daaraan, in dit opzigt, eenigen invloed toe te kennen. Wanneer we nu, in verband met het bovenstaande, den landbouw der dollardpolders en dien der veenkoloniën beschouwen , een landbouw, welke van dien aard is , dat hij jaar op jaar rijke oogsten van den grond vordert, dan moeten we noodzakelijk tot het besluit komen, dat de bouwgronden in die streken, met ieder jaar, dat ze in ouderdom toenemen, armer moeten worden aan aschvormende of, zooals de geleerden zeggen,anorganische bestanddeelen en, daar deze voor de voeding der planten onmisbaar zijn, in vruchtbaarheid moeten afnemen. Opzettelijk spreek ik over de verbrandbare bestanddeelen van de planten en den grond niet. En toch zijn er ten overvloede voorbeelden bekend, dat de opbrengst van een stuk grond in de , dollardpolders , onder overigens gelijke omstandigheden, in een dozijn jaren veel grooter was, dan in een gelijk aantal jaren, dat daaraan voorafging, en dat de opbrengst van de gronden der veenkoloniën met het ouder worden veelal geregeld toeneemt. Hoe kan dit zijn? Vergiste ik mij misschien, toen ik zeide, dat de anorganische stoffen bij de voeding der planten eene voorname rol vervullen, of worden ze welligt door de lucht of door 't regenwater geleverd? Noch in 't een, noch in 't ander hadden we mis; ontberen kunnen de planten ze volstrekt niet, en de lucht of het regenwater leveren ze ook niet; maar ik had nog te zeggen, dat, wanneer de aanwezige, voor plantenvoedsel geschikte hoeveelheid anorganische stoffen begint te verminderen, de landman alsdan zorg draagt,
(1) Deze mededeeling, door den deer S. geplaatst in Groninyer Jaarboekje 1b63, Groningen bij van HEIJNINGEN )3oseß & COMP., is ons door hem ter opname in de Landbouw-Courant afgestaan. Bed.
dat er weer eene nieuwe voldoende hoeveelheid in den grond voorhanden komt. Dat is 't heele geheim. De middelen, waardoor de landbouwer der dollardgronden daarin voorziet, verschillen echter veel van die, welke daarvoor in de veenkoloniën gebezigd worden; zooveel, dat het wel de moeite waard is, deze eens afzonderlijk na te gaan en, vooral met het oog op hare mindere of meerdere doelmatigheid voor den toekomstigen toestand dier gronden , onderling te vergelijken. De dollard-gronden zijn rijk aan potasch , phosphorzuur, kalk, in 't algemeen aan die stoffen, welke de asch uitmaken van die gewassen, die daarop geteeld worden. Maar slechts een klein gedeelte daarvan komt in den grond voor in dien toestand, waarin ze door de wortels der planten kunnen worden opgenomen; want zullen ze dat, dan moeten ze in water oplosbaar zijn zij moeten smelten willen, zooals men in 't gewone leven zegt, onder anderen, als er sprake is van suiker en van zout —en dit is alleen met een klein gedeelte er van het geval. Geen wonder derhalve, dat bij een uitputtend bouwstelsel, reeds korte jaren na de indijking van een polder, zich gebrek aan aschvormende stoffen voordoet. Een hoop toch, waaraan men voortdurend iets ontneemt en niets weer aan toevoegt, wordt kleiner, en te sterker neemt hij af, naarmate 't verbruik in verhouding tot de aanwezige hoeveelheid aanzienlijker is. Doch wat nood! Weet de landbouwer zijn grond zoodanig te bereiden, zulke gewassen voor den verbouw te kiezen en deze in die orde te laten opvolgen, dat de grond vele produkten afwerpt, met andere woorden: weet hij den grond van zijn anorganisch plantenvoedsel te berooven, hij weet daarvoor ook op nieuw weêr wat in de plaats te stellen. Merkt hij een geringer beschot zijner gewassen op, niettegenstaande de grond eene goede ligging heeft, behoorlijk is losgemaakt en van onkruid gezuiverd, en ook het weér niet ongunstig geweest is, zoodat hij uit die geringer opbrengst moet besluiten, dat ! de gewassen gebrek aan anorganisch voedsel hadden, ' dan ploegt en egt hij den grond slechts een paar malen extra per jaar, en dat is, zoolang ten minste de grond jeugdig is, voldoende om 't verbroken evenwigt te herstellen. Door de wrijving, welke de werktuigen daarbij op den grond uitoefenen, worden de deeltjes van den grond verkleind, die doordat hunne verschillende bestandcleelen, bij de herhaalde omwending en verkruimeling, beurtelings aan den invloed van de zuurstof der lucht, van de vorst, enz. blootgesteld en bij afwisseling vochtig en droog worden wat een gedeelte der aschvormende stoffen betreft —in oplosbaren vorm overgaan. Op den duur evenwel, gaat dit oplosbaar maken meer bezwaarlijk, daar de gemakkelijkst oplosbare deden het eerst den verlangden vorm aannemen, en men daardoor later alleen met moeijelijk te wijzigen deden te doen krijgt; te bezwaarlijk zelfs, om enkel door ploegen en eggen zijn doel te bereiken, al wordt er ook baat in 't beruchte braken gezocht. Doch dan brengt de landbouwer door 't bekende greppelen een gedeelte van den ondergrond boven, en voorziet daardoor de bouwvoor weér van stoffen, welke zich bij de gewone bewerking, onder den invloed van de krachten der natuur, 1 voor plantenvoedsel geschikt laten maken. Is evenwel de ondergrond door diepwortelende gewassen (als klaver, paarden boonen en dergelijke) te veel van de aschvormende stoffen beroofd, en moet men alzoo om deze of andere redenen het greppelen te dikwerf herhalen, dan wordt dit te kostbaar en kan zelfs in sommige gevallen niet meer voldoende wezen; maar dan legt de landman zijn bouwgrond in weide, en, tengevolge van den natuurlijken gang van zaken dien wij hier echter, zonder te groote uitvoerigheid, niet kunnen nagaan wordt in korter of langer tijdsverloop meer anorganisch plantenvoedsel bereid, dan er in dien tijd verbruikt of van den grond weggevoerd wordt, en de bodem is op nieuw tot bouwgrond geschikt. Zoo weet dan de landbouwer der dollard-gronden de vruchtbaarheid van zijn bouwland te onderhouden door de bestanddeelen van den bodem zelven. In de veenkoloniën is, daarentegen, de mest daartoe het middel. Door de natuur zeer schaars bedeeld met de, voor de voeding der planten meer gewigtige anorganische stoffen, zou het streven, om die gronden op de wijze van die der dollard-polders vruchtbaar te houden, ook geen doel treffen. Wel ploegt en egt hier de landman den grond, om dien als woonplaats voor planten geschikt te maken, zuiver van onkruid te houden, zaaizaden en mest onder te brengen, en deze laatste in den grond te verdeelen mitsdien met hetzelfde doel, waarom de bewerking der dollard-gronden ten deele plaats heeft; maar niet om daardoor zijne anorganische bestanddeelen aan te tasten. Hier moet het aschvorrnend gedeelte van den mest doen, wat in de dollard-polders door dit gedeelte van den bodem gebeurt. Alligt zal men hieruit opmaken, dat, ten aanzien van de dadelijke voordeden, welke deze tak van nijverheid zijnen beoefenaar afwerpt, de landbouw der dollard-gronden zich gunstig van die der veenkoloniën onderscheidt. Wat toch bij den eersten voortgebragt wordt door de schatten, welke in den bodem zelven zijn weggelegd, dat kan bij den laatsten alleen gebeuren door den mest, welken de landbouwer grootendeels van elders aanvoert, en waarvan de aankoop groote geldsommen vordert; uitgaven, waarmede de bebouwer der dollard-gronden niet te maken heeft. Doch dat voordeel bestaat alleen in schijn, niet in de daad. De extra-arbeid, welke voor de onderhouding van de vruchtbaarheid van den onderwerpelijken kleibodem vereischt wordt, brengt, in de oudere polders althans, geene geringere uitgaven te weeg, dan de aankoop van den mest, welken de gekultiveerde veengrond noodig heeft. Maar een werkelijk verschil merken wij op, als wij de onderscheidene middelen ter onderhouding van de vruchtbaarheid van den grond onderling vergelijken, ten opzigte tot den invloed, welken zij uitoefenen op den toekomstigen toestand van den bodem. Dan zien wij, dat de toestand van de gronden der veenkoloniën waaraan door den gebruikten mest steeds zooveel aschvormende stoffen worden toegevoegd, als de gewassen daaraan ontnemen niet vermindert, en deze op den duur voor den landbouw, op zijn minst, eene gelijke waarde als tegenwoordig zullen hebben. Maar wat zal het toekomstige lot van de dollard-gronden zijn? Daarvan zal de zamenstelling veranderen, en wel zoodanig veranderen, dat de hoeveelheid anorganische stoffen, welke voor den landbouw van veel gewigt zijn, zal afnemen; afnemen tot zoolang , dat deze te gering zal zijn, om de gewassen te voeden, en men genoodzaakt zal wezen, den grond als een zielloos ligchaam daar henen te laten liggen. Ik voorzie echter, dat menige lezer de opmerking zal maken, dat de landbouwer dan nog zijn heil zal kunnen zoeken in de bemesting, evenals de landbouwer der veenkoloniën dit doet, van het begin af, dat hij een stuk grond als bouwland in het gebruik neemt. Maar hiertegenover vergunne men mij eene vraag, deze namelijk: of hij daarin zijn heil zal vinden, of de mest alsdan nog niet voordeel in dien grond zal zijn aan te wenden? En hierop zal 't antwoord gewis ontkennend zijn van ieder, die bedenkt, dat de ondervinding leert, dat die grond, naarmate hij langer bebouwd en meer uitgeput wordt, minder doorlatend en meer vochthoudend, daardoor moeijelijker te bewerken en minder toegankelijk voor de dampkringslucht wordt. Dat dan toch de landbouwers algemeen inzagen, dat, wil men een rijken grond niet in een betrekkelijk korten tijd geheel uitputten, men dan op zijn minst de aschhestanddeelen van het stroo en den mest der boerderij moet teruggeven aan den bodem, welke ze leverde dan zouden allen, die den rijken dollardgrond bebouwen, begrijpen, wat enkelen van hen reeds lang, en velen in den laatsten tijd door daden getoond hebben te weten, dat het dwaasheid is, het stroo en den mest hunner bouwerijen naar de veenkoloniën uit te voeren; terwijl dan de landbouwers der veenkoloniën in tijds meer zekere bronnen voor het verkrijgen van den noodigen mest zouden zien te vinden. Het bezwaar, dat men in de dollard-polders tegen de aanwending van den mest heeft, dit n. 1., dat de grond daardoor te vochthoudend wordt, zal zeker vervallen, wanneer men den mest niet meer in, maar alleen op den grond brengt, opdat de or,qanische deelen van den mest daar hunnen vorm verliezen. S.
---

