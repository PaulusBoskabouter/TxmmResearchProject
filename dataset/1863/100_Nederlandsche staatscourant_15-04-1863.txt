NEDERLANDEN. 's GRAVENHAGE, den 14 den April 1863.
Bij besluit van den 12den April, n°. 20, heeft Zijne Majesteit goedgevonden , te bepalen dat de 2de luitenant A. H. Benjamins, van het 2de regement vesting-artillerie, overeenkomstig de bepalingen vervat in de besluiten van den 12den November 1857, n°. 56, en vandenlOden Mei 1860, n°. 80, zal worden gedetacheerd bij de landmagt in West-Indie.
---

MINISTERIE VAN FINANTIEN.
Volgens berigt van de Pruissische postadministratie is de pakketvaart tusschen Pruissen en Zweden weder voor den duur van het gunstige saizoen op denzelfden voet als in vorige jaren geopend. De booten vertrekken: I°. tusschen Stettin en Stockholm, van Stettin des middags na de aankomst van den spoortrein van 7 ure des morgens uit Berlyn, en van Stockholm ten 8 ure des morgens. De vertrekdagen zijn aldus bepaald: van Stettin, den 14den, 2lsten en 28sten April; >i oden, 12den, 19den, 23sten en 28sten Mei; n 3den, Bsten, 13dën, 18den, 23sten en 28sten Junij, Julij en Augustus; ii 3den, Bsten, loden, 22sten en 29sten September; » 6den, 13den, 20sten en 27sten October; ii 3den, lOden, 17den en 24sten November; van Stockholm voor het eerst den 7den April, en vervolgens op dezelfde dagen als van Stettin, met uitzondering van 24 November, wanneer er geen boot van Stockholm meer zal varen. De overtogt geschiedt bij gunstig weder telkens in 36—48 uren. 2°. tusschen Stralsund en Ystadt: twee malen in de week, en wel van Stralsund des Zondags en des Donderdags op den middag; van Ystadt des Dingsdags en des Zaturdags in den loop van den morgen. De eerste boot vertrekt van Stralsund den lidenen van Ystadt den 12den April. De overtogt geschiedt doorgaans in 7—B uren. Van deze verschillende gelegenheden kan ook voor de verzending van brieven door tusschenkomst der postkantoren gebruik gemaakt worden.
---

BUITENLANDSCHE BERIGTEN. FRANKRIJK.
De officiële Fransche Moniteur van gisteren behelst de volgende mededeelingen , waarvan gisteren reeds in onze telegraphische berigten is gewag gemaakt: » De zaken van Polen hebben sedert het begin des opstands de opmerkzaamheid der groote mogendheden op zich gevestigd. Het is reeds bekend , dat 's Keizers gouvernement en dat van Hare Britsche Majesteit zonder verwijl hunne gezindheid dienaangaande hebben doen kennen. Daar de gezindheid van het Oostenrijksche gouvernement bleek overeen te stemmen met de zienswijze der Westersche mogendheden, hebben de drie hoven tot eene onderlinge afspraak kunnen komen om bij het kabinet van St. Petersburg stappen te doen. » Het Journal de Saint-Pétersbourg behelst in zijn nommer van heden ochtend een manifest, waarbij Keizer Alexander, herinnerende dat hij reeds bij het begin der onlusten heeft verklaard de Poolsche natie niet Voor de tegenwoordige beroeringen verantwoordelijk te zullen stellen, Volkomene vergiffenis verleent aan alle bij de jongste onlusten betrokken onderdanen van zijn koningrijk, die vóór den leden Mei (of naar den Russischen stijl den lsten Mei) de wapenen zullen nederleggen, terwijl bij daarbij verder de door hem aan Polen verleende instellingen volkomen staande houdt, zich voorbehoudende tot het ontwikkelen van dezelve over te gaan, wanneer zij de proef der toepassing zullen hebben doorgestaan. »By eene ukase van 12 April is de amnestie uitgestrekt tot de bij de onlusten betrokken onderdanen der westelijke provinciën. » Het bevestigt zich, dat de bedingen, waarvan het Deensche gouvernement de aanneming der Grieksche kroon voor den prins Wilhelm afhankelijk heeft gesteld, alleen de hem in Griekenland te geven positie betreffen. Het verlangen dat het bezit van Sleeswijk nu weder, gelijk in het jaar 1721, door Europa aan Denemarken zou worden gewaarborgd, is enkel door een van de dagbladen van Kopenhagen, het Dagbladet, geopperd." — In den Moniteur leest men een ontwerp van wet op den eigendom van lettervruchten en kunstgewrochten, opgesteld door de daarvoor in 1861 door den Keizer benoemde commissie. Zij heeft, gely'k zij in haar verslag zegt, » eerst de verschillende stelsels, waaruit de wetgever te kiezen heeft, onderzocht; en na rijp onderzoek derzelve heeft zij zich verklaard voor datgene, hetwelk aan de schrijvers en vervaardigers op hun werk de onderscheidene regten verzekert, die te zamen het eigendomsregt uitmaken; maar tevens heeft zy de noodzakelijkheid erkend van zekere uitzonderingen, waarvan men in vele wetten betreffende bijzondere onderwerpen voorbeelden vindt. 11 Daar alzoo de schrijvers en vervaardigers als eigenaren in den vollen zin des woords te beschouwen zijn, worden zij, gelyk dat berinsel vordert, door de ontworpen wetsbepalingen zoo veel doenlijk onder de heerschappij der regelen van het algemeene regt gesteld. <i Verder wordt door de commissie voorgesteld, de buitenlanders te doen deelen in al de voordcelen die door de ontworpen wetsbepalingen aan de schrijvers en vervaardigers van lettervruchten en kunstgewrochten zijn toegedacht." De commissie stelt voor, dat eigendomsregt voor de erfgenamen en de andere regtverkrijgenden te beperken tot een tijdvak van vijftig jaren na den dood des schrijvers of vervaardigers, met bepaling dat na het einde van dat tijdvak het geschrift, kunstwerk, tooneel- of muzijkstuk door een iegelijk mag worden nagedrukt,"uitgevoerd enz., mits een bepaald deel (in den regel vijf per cent) van de daarmede behaalde winst uitkeerende aan den eigenaar of andere regtverkrijgenden. Het ontwerp der commissie behelst ook de volgende bepaling: » Het regt van eigendom op lettervruchten en kunstgewrochten kan, zoo lang de schrijver of vervaardiger leeft, niet door zijne schuldeischers worden in beslag genomen , noch aan de onteigening ten algemeenen nutte worden onderworpen."
---

RUSLAND.
Te St. Petersburg is den 15den Maart jl. eene verordening door den Keizer bekrachtigd en den 22sten door het gouvernement uitgevaardigd , houdende bepalingen » tot sequestratie der goederen van personen, betrokken in de onlusten, waarvan de aan het koningrijk Polen palende gouvernementen het tooneel zijn geweest." De eerste twee artikelen daarvan luiden : » Medepligtigheid aan de wanordelykheden , die in eenige gedeelten der westelijke gouvernementen uitgebarsten zijn, brengt eene aansprakelijkheid mede, wier uitwerkselen zich over den persoon alsmede over het vermogen der schuldigen uitstrekken. 11 De goederen dergenen, die aan de wanordelijkheden hebben deel genomen, worden door de zorg der hoogere plaatselijke overheid onder sequester gesteld , ten einde tot onderpand te strekken voor de materiele aansprakelijkheid welke die personen op zich laden." Verder wordt bepaald dat de inkomsten dier goederen, na betaling der kosten van beheer, der belastingen, cynsen enz., bij 's Rijks Bank rentegevend zullen worden belegd. Een onder sequester gesteld landgoed moet door den eigenaar en diens gezin worden ontruimd en verlaten ; doch des noods zal tot onderhoud des gezins een deel der zuivere inkomsten door de overheid kunnen worden uitgekeerd. Het sequester zal worden in stand gehouden tot dat er na definitive demping der onlusten nadere bepalingen zullen gemaakt zijn; indien inmiddels de eigenaar blijkt ten onregte van medepligtigheid aan de wanordelykheden beschuldigd te zijn, zal zijn goed dadelijk van het sequester ontheven en hem terug gegeven worden, met de zuivere inkomsten diehetintusschen heeft afgeworpen. Na mededeeling van het bovenstaand besluit zegt het Parysche Journal des Débats: » Volgens ons uit eene goede bron geworden narigten zou de werking van dit besluit geene wijziging of beperking ondergaan door de later afgekondigde amnestie, en maakt de Russische wetgeving in zake van amnestie eene onderscheid tusschen den persoon en het vermogen , zoodat de bij eene vroegere amnestie begenadigde personen hun vermogen niet hebben terug ontvangen."
---

DUITSCHLAND.
In dagbladen van het Oostenrijksche gouvernement leest men het volgende: "Wij vernemen dat, wegens de meerdere werkzaamheid welke de geheime commissie in Galicie sedert eenigen tijd betoont, en dewy'l zij moeite doet om den Poolschen opstand aan te wakkeren, de Oostenrijksche overheden in Galicie, zoowel ter vervulling der internationale verpligtingen als voor het belang der Galicische bevolking zelve, gelast zijn die woelingen zonder verschooning tegen te gaan. 11 De talry'ke huiszoekingen en arrestatien, welke dezer dagen in Gaicie hebben plaats gehad, schijnen het naaste gevolg dier gestrengere voorschriften geweest te zijn. n Tevens is aan die overheden voorgeschreven zich bij de door haar te bewerkstelligen maatregelen strikt binnen de perken harer wettelyke bevoegdheid te houden."
---

