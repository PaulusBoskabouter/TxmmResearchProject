NEDERLANDEN. 's Gravenhage, den 1sten Mei 1863.
..BÜ Zijner Majesteits besluiten van den 30sten April, n°. 66 en 67, 21Jn tot procureur benoemd: 7 bij de arrondissements-regtbank te Alkmaar mr. J. P. Kraakman, Plaatsvervangend kantonregter en advocaat aldaar; en ,b'j de arrondissements-regtbank te Sneek mr. H. H. Middmga, adVocaat aldaar.
Zijne Majesteit heeft goedgevonden bij besluit van den 30sten April jl., n°- 74, den hoogleeraar C. van Heynsbergen, op zyn verzoek, met den «atsten Junij aanstaande eervol te ontslaan uit de betrekking van President der Commissie tot het examineren der zee-officieren enz., °nder dankbetuiging voor zijne vele en gewigtige aan den lande bewezene diensten , en onder toekenning van zoodanig pensioen, waarop hij zal bevonden worden aanspraak te hebben.
Bij Zijner Majesteits besluit van den 20 April jl., n°. 47, is de heer 2- J. H. Mann benoemd tot Nederlandschen consul te Lübeck.
---

MINISTERIE VAN BINNENLANDSCHE BERIGTEN. De Minister van Binnenlandsche Zaken,
Gezien art. 7 van het in de Staats-courant van den 24sten October 1842 geplaatste Koninklijk besluit van den 20sten bevorens, n°. 55, Brengt bij deze ter kennis van degenen die mogten verlangen tot den m September aanstaande aan te vangen cursus der Koninklijke Akademie te Delft te worden toegelaten, dat de commissie, belast met het onderzoek der candidaten, hare zittingen zal houden in het Akademiegebouw te Delft in de volgende maand Junij , op de dagen en uren, welke zullen worden bekend gemaakt aan allen, die zich ter bekoming van berigt dienaangaande vóór het einde der loopende maand Mei schriftelijk bij den Directeur der Akademie zullen hebben aangemeld. In voldoening aan voorschreven artikel wordt tevens herinnerd, dat zij, die in voege voorschreven verlangen te worden toegelaten, bij het examen het bewijs zullen moeten overleggen, dat zij den 1 sten September aanstaande den ouderdom van zeventien jaren zullen zijn ingetreden, en dat zij ingevolge het Programma der Akademie, geplaatst in de Staatscourant van den 31sten October 1842, en de wijzigingen daarin gemaakt en medegedeeld in de Staats-courant van den lOden Julij 1847, zullen moeten doen doen blijken de volgende kundigheden te bezitten: I°. de rekenkunst, bijzonderlijk de kennis der gewone en decimale breuken, met toepassing op het Nederlandsch maten- en gewigtenstelsel, zoomede van de leer der meetkundige evenredigheden , en het trekken van den vierkantswortel uit alle getallen; 2°. de eerste gronden der stelkunst, met inbegrip van de oplossing der vergelijkingen van den eersten graad met eene onbekende, de behandeling der wortelgrootheden en de eigenschappen der reken- en meetkundige reeksen ; 3°. de meetkunst tot aan de eigenschappen der vlakken ; 4°. het handteekenen , waarin men eene genoegzame vaardigheid moet bezitten , om uit de hand een omtrek te schetsen van een of ander geteekend voorwerp; s°. de o-ronden van de grammatica der Nederlandsche, Hoogduitsche, Pransche en Engelsche talen , uit welke drie laatste men mot gemak in de Nederlandsche taal moet kunnen overbrengen ; 6°. de gronden der algemeene en vaderlandsche geschiedenis ; 7°. de beginselen der aardrijkskunde. Voorts wordt bekend gemaakt dat het volslagen gemis van kundigheden in een der voormelde vakken afdoende reden zal geven tot nïettoelatino-, ook wanneer het examen in al de overige vakken voldoende tt°gt wezen. .Na afloop der examina zal, overeenkomstig art. 8 van voormeld Koninklijk besluit, vóór het eind der maand Julij aanstaande, door den ■Directeur der Akademie aan de gexëamineerden (hunne ouders of voogden), die bevonden zijn de vereischten te bezitten, van de toelating worden kennis gegeven. 'sGravenhage, den lsten Mei 1863. Van wege den Minister, De Secretaris-Generaal, J. Scheöder.
---

MINISTERIE VAN BUITENLANDSCHE ZAKEN.
De Minister van Buitenlandsche Zaken maakt bekend dat bij eene herordening van den Senaat der Vrije Stad Lübeck, dd. 11 April 1863, °nder andere bepaald is: Art. 1. Vreemdelingen, die zich op het grondgebied der stad Lübeck begeven, zijn niet verpligt een paspoort of ander legitimatie-papier te vertoonen of bij de politie aldaar te doen viseren. Zij zijn evenwel verpligt, op de aanvrage der bevoegde magt, zich bekend te maken en hunne middelen van bestaan aan te wijzen. Bij verblijf van langer dan eene maand zijn de bepalingen der verordening van 28 November 1860 op het verblijf van vreemdelingen en de verblijfkaarten van toepassing. Art. 2. Vreemde werklieden zijn even zeer ontheven van de verpligting om hun reisboekje te vertoonen of te laten viseren, wanneer zij slechts doorreizen. Op hun verlangen wordt dit boekje echter geviseerd. Art. 3. Vreemde werklieden , fabriekarbeiders, dienstboden enz., die zich naar Lilbeck begeven om aldaar werk of dienst te zoeken, blijven verpligt bij hunne aankomst voldoende legitimatie-papieren (reisboek, zakboek, paspoort enz.) aan de politie te vertoonen,
---

BUITENLANDSCHE BERIGTEN. RUSLAND.
Een half-officieel nieuwsblad van Weenen, de General-Correspondenz, geeft een berigt uit St. Petersburg, volgens hetwelk het Russische gouvernement den 26sten April het antwoord op de nota's van Oostenrijk, Frankrijk en Engeland betreffende Polen zou afzenden. . Te Weenen zou dat antwoord alzoo den 30sten April kunnen aankomen. — De Kölnische Zeitung , een hartstogtelijk voorstander der Poolsche be ■ weging, kan niet ontveinzen dat de jongste berigten ongunstig voor den opstand zijn. In zijn nommer van heden zegt dat blad: » Omtrent de voorvallen in het koningrijk Polen komen zeer schaarsch onbevooroordeelde en betrouwbare berigten over de grenzen; doch aan beide zijden, aan de Russische en aan de Poolsche, wordt het bevestigd, dat in het zuiden en het zuidoosten weder gebeurtenissen op handen zijn , terwijl de Polen in het westen zware verliezen hebben geleden." Volgens het even genoemde blad heeft het revolutionaire bewind van Polen het verbod van den uitvoer van granen, waardoor de boerenstand met geldelijk verlies werd bedreigd , weder ingetrokken , 48 uren na het uitgevaardigd te hebben. — Blijkens berigten uit Posen van 28 April werden aldaar door de overheden voorzorgmaatregelen genomen, die vrees voor rustvers tor ingen verrieden. De hoofdwacht was versterkt; er waren eenige personen in hechtenis .nome- ; en bij bekende voorstanders der Poolsche beweging was door de politie huiszoeking gedaan, bepaaldelijk bij de gravin Dzialynska en bij eenen van de schrijvers van het Poolsche dagblad van Posen, den Dziennnik Poznanshi. — In Pruissische dagbladen van ministeriele en dus niet Poolsch gezinde kleur leest men de volgende berigten van de Poolsche grenzen van den 26sten April: »De generaal von Berg beoogt in de eerste plaats versterking der krijgsmagt in Polen en zuivering van het corps ambtenaren. Hij heeft van den Keizer toezending van nog 30,000 man troepen gevraagd , ten einde in Polen 120,000 man beschikbaar te hebben; en hij heeft terstond per telegraaph de toezegging daarvan ontvangen ; en ten gevolge daarvan zijn uit het midden van Rusland verscheiden regementen opgerukt, wier dienst intusschen door de onder de wapenen geroepen landweer dier gewesten zal worden vervuld; deze troepenverplaatsing moet uiterlijk binnen drie weken volbragt zijn. » De generaal von Berg begrijpt dat hij zich op de hoofdambtenaren in Polen niet kan verlaten; hij zegt dat derzelver pligtverzuim niet zelden tot geheime of zelfs openlijke schending van hunnen ambtseed en van de goede trouw overgaat, en dat daarin een voornaam beletsel tegen het dempen des opstands gelegen is. _» Hij is alzoo begonnen het corps ambtenaren van de ontrouwen te zuiveren ; verscheiden districtscommissarissen, waaronder die van Sieradz en Miechow, die onder zware verdenking van verstandhouding met de opstandelingen lagen, zijn ontslagen en die van Miechow is tot verantwoording geroepen. Van de ondergeschikte ambtenaren wordteen grooter aantal ontslagen. Zoo is in Miechow aan al de bureau-ambtenaren van het districtsbestuur ontslag gegeven. ii Ook is bij eene circulaire, onder bedreiging met dadelijk ontsla», aan de ambtenaren verboden berigten of artikelen aan het Krakauer dagblad Czas en aan het Posensche dagblad Dziennik Poznanshi te leveren. Die twee dagbladen , welke tot de warmste voorstanders Van den Poolschen opstand behooren, waren tot nog toe met al de geheimen der regering van Polen bekend , en maakten daarvan gebruik ten dienste der beweging." •— _n d?Shladen van het Oostenrijksche gouvernement las men jl. Dingsdag de volgende berigten: »De door opstandelingen beschadigde spoorwegbruggen tusschen Czenstochau en Miszkow zijn voorloopig hersteld, en de treinen voor het personenvervoer passeren aldaar weder als vroeger. » Bij Ozarow en St. Trojca hebben zich benden opstandelingen vertoond. In het gouvernement Radom schijnt de opstand veld te winnen.
» Brieven uit Mielnica aan de grenzen tusschen Galicie en Moldavië ' melden dat in den laatsten tijd te Bottuschany aanmerkelijke bezendingen wapentuig voor de Poolsche opstandelingen zijn aangekomen. Die wapenen, zoo wordt verder in de aangehaalde brieven gemeld, zijn naar den Pruth gezonden, van waar de oproerige beweging zich naar den kant van de Ukraine zou uitbreiden. Er wordt aldaar een algemeene opstand in de geheele landstreek van Chotim tot Kuzmin verwacht. >> Blijkens tijdingen van de Bessarabische grenzen van 20 April waren de berigten , volgens welke de generaal Rzewuski met zijne legerafdeeling met versnelde marschen naar het binnenste van Rusland getrokken zou zijn, geheel onwaar; zoo ook het berigt dat te Kiew drie Russische officieren wegens oproerige gezindheid de doodstraf hadden ondergaan. De generaal Annenkoff en de andere opperofficieren , die groote militaire afdeelingen onder hun bestuur hebben, zuidwaarts tot aan Odessa, alwaar de generaal von Kotzebue het bevel voert, doen elkander onafgebroken in den vorm van een dagboek mededeeling van de gewigtigste voorvallen in hunnen ambtskring; en geen berigt gelijk de bovenstaande heeft zich bevestigd. Wanneer bij den aanvang van den Poolschen opstand door de leiders op gelijktijdige uitbarsting van onlusten onder de boeren in het binnenste van Rusland is gerekend, dan hebben zij voorbij gezien dat juist in Rusland, bij de groote afstanden der steden of dorpen en bij het gebrek aan vervoermiddelen , zoodanige bewegingen zich slechts langzaam ontwikkelen en bezwaarlijk in onderling verband kunnen komen." — Volgens de Wiener Zeitung, het officiële dagblad van het Oostenrijksche gouvernement, is er nog geenerlei bevestiging te vinden van het berigt dat, ten gevolge van afspraken tusschen de Russische en de Poolsche bewegingspartij , herhaaldelijk Russische officieren tot de opstandelingen overgaan. — De Prawda, een nieuwsblad hetwelk te Warschau met goedkeuring van het revolutionaire bewind heimelijk wordt uitgegeven, behelsde dezer dagen een artikel over de bemoeijingen der diplomatie met de Poolsche zaak , hetwelk aldus besloot: » Onze volharding geeft aan de voorspraak des buitenlands grootere uitbreiding; onze voortgezette volharding kan haar in daden doen overgaan." In deze gedachte meent men de reden te zien, die de leiders der beweging noopt om den moorddadigen en verwoestenden guerillakrijg gaande te houden, hoewel zij zich niet met de hoop op de zege des opstands kunnen vleijen. — De Morning Post, het ministeriele morgenblad van Londen, onderscheidt zich onder de Engelsche dagbladen steeds door ingenomenheid met den Poolschen opstand. Bouwende op berigten , volgens welke de Poolsche Israëliten en de Poolsche boeren thans ook den opstand zouden ondersteunen, zegt dat blad: » Het zou kunnen geschieden dat het aan de Russische troepen tegen den herfst door de eenparige vijandschap der bevolking zoo heet werd gemaakt, dat zij het te velde niet langer konden uithouden, maar binnen hunne vestingen moesten wijken. Dan zou Europa kunnen worden geroepen om te beslissen , of niet de Polen het regt hebben verworven om als oorlogvoerende partij te worden beschouwd en de bevoegdheden van een oorlogvoerend rijk uit te oefenen.' — Niettegenstaande alle tegenspraak wordt aan de Indépendance Beige in een schrijven uit Parys van eergisteren als volkomen zeker medegedeeld dat de Paus , bij een eigenhandig schrijven, aan den Keizer van Frankrijk en aan dien van Oostenrijk de zaak der Poolsche nationaliteit heeft aanbevolen.
---

