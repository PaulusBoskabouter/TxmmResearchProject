NEDERLANDEN. 's Gravenhage, den 25sten Junij 1863.
Bij Koninklijk besluit van 22 Junij , n°. 67 , is benoemd tot ontvanger der directe belastingen en accijnsen te St. Maartensdijk c. a., de heer D. Toe Water, thans in dezelfde betrekking te 't Zandt. Bij Koninklijk besluit an 22 Junij , n°. 68, is het ontvangkantoor der directe belastingen en accijnsen , bestaande uit de gemeenten Megen en Oijen, opgeheven en zijn die gemeenten ingedeeld als volgt: Megen, bij het ontvangkantoor te Ravenstein, onder voortdurend beheer van den ontvanger D. van Sonsveld Brink ; Oijen, bij het ontvangkantoor te Lith, onder voortdurend beheer van den ontvanger H. A. Essers. Voorts is ten gevolge van voormelde opheffing, de ontvanger der directe belastingen en accijnsen te Megen, J. A. Rijpperda, verplaatst naar het openstaande ontvangkantoor derzelfde middelen te Oisterwijk. Bij Koninklijk besluit van 22 Junij, n°. 70, is benoemd tot ontvanger der directe belastingen en accijnsen te St.-Anna Parochie c. a. de heer H. de Graaf, thans in dezelfde betrekking te Zevenhuizen.
---

MINISTERIE VAN BINNENLANDSCHE ZAKEN. RIJKSTELEGRAAF.
De Minister van Binnenlandsche Zaken, In aanmerking nemende dat de Rijkstelegraafdienst eerlang eene verdere uitbreiding van het personeel, op de kantoren werkzaam, zal vorderen, Brengt ter kennis van de belanghebbenden: I°. tot opleiding en oefening van telegrafisten voor de dienst van den Rijkstelegraaf wordt, na vergelijkend onderzoek , een aantal van hoogstens twintig leerlingen toegelaten, om op nader aan te wijzen plaatsen onderrigt te ontvangen; 2°. de leerlingen ontvangen eene bezoldiging van één gulden daags, en kunnen , na voldoende blijken van geschiktheid gegeven te hebben, dingen naar de betrekking van telegrafist der derde klasse, op eene jaarwedde van acht honderd gulden; 3°. voor het vergelijkend onderzoek om als leerling te worden toelaten , moet men zich uiterlijk op den 30sten Junij 1863 bij het Departement van Binnenlandsche Zaken hebben aangemeld met een op zegel geschreven adres, bevattende naauwkeurige opgaaf van naam , voornaam en woonplaats. Gelijktijdig moeten worden overgelegd bewijsstukken, waaruit blijkt, dat men is: a. Nederlander en geboren in een der jaren 1833 tot 1845 ingesloten; b. van een gezond ligchaamsgestel en zonder gebreken, met name doofheid en bijziendheid, volgens schriftelijke verklaring na den lsten Mei 1863 afgegeven door een erkend geneesheer, wiens handteekening door het gemeentebestuur zijner woonplaats moet zijn gewaarmerkt; c.• van onberispelijk gedrag, volgens schriftelijke verklaring, na den lsten Mei 1863 afgegeven door of van wege het gemeentebestuur van des verzoekers vaste woonplaats; 4°. het vergelijkend onderzoek, waartoe de belanghebbenden nader worden opgeroepen, heeft plaats te 's Gravenhage op den 20sten Julij 1863; s°. de mededingenden moeten blijken geven van ervaren te zijn in a. het schrijven van goed leesbaar schrift; b. de Nederlandsche, Hoogduitsche, Engelsche en Fransche talen; c. het maken van een opstel in een dezer vier talen; ei. de beginselen der cijferkunst met de leer der evenredigheden, die der gewone en tiendeelige breuken, de kennis van de Nederlandsche maten en gewigten en het rekenen zonder feilen; e. de eerste beginselen der stel- en meetkunst; f. de eerste gronden van het regtlijnig teekenen; 6°. de adressen, om tot het vergelijkend onderzoek te worden toegelaten, worden buiten beschikking gehouden, zoo zij of als ongezegeld vallen in de termen van art. 8 der wet van 3 October 1843 (Staatsblad n°. 47), öf verzoeken behelzen om ontheven te worden van één of meer bepalingen, hierboven onder 3en 5 aangewezen, hetzij nopens de grenzen van den leeftijd, hetzij omtrent de vakken, waarvan de kennis wordt verlangd; 7°. personen, vroeger vergelijkend onderzocht, doch op wie toen de keuze niet is gevallen, moeten zich, zoo zij tot het aanstaande onderzoek wenschen te worden toegelaten, daartoe op nieuw bij gezegeld verzoek schriftelijk aanmelden, met overlegging der, zooveel noodig, aangevulde bewijsstukken, overeenkomstig het gevorderde bij n«. 3; B°. personen die reeds tweemaal vergelijkend zijn onderzocht, doch op wie de keuze niet is gevallen, worden niet meer toegelaten. 'sGravenhage, den 30sten Januarij 1863. Namens den Minister, De Secretaris-Generaal, J. Schröder.
---

MINISTERIE VAN KOLONIEN.
Gepensioneerde officieren van gezondheid der lste of 2de klasse van het leger in Nederlandsch Oost-Indie of van de landmagt iv West-Indie, die wenschen in aanmerking te komen voor de opengevallen betrekking van officier van gezondheid bij het Koloniaal Militair Invalidenhuis op Bronbeek, waaraan, zoo noodig, de waarneming der pharmaceutische dienst in dat gesticht is verbonden, worden uitgenoodigd zich daartoe, onder overlegging van hunnen dienststaat, bij gezegeld request vóór den laatsten dezer maand te wenden tot het Ministerie van Koloniën. Aan deze betrekking is verbonden eene toelage van f 800' sjaars, benevens het genot van vrije inwoning in het gesticht, uitsluitend voor den titularis, niet voor zyn gezin. 's Gravenhage, 20 Junij 1863. Voor den Minister van Koloniën, De Secretaris-Generaal, Feith.
Nederlanders die voornemens zijn naar Nederlandsch Indie te vertrekken, en die verlangen te worden voorzien van eenen pas van het Departement van Koloniën, kunnen zich daartoe bij request op zegel tot het genoemde Departement wenden, onder overlegging: I°. van een bewijs van zedelijk gedrag, afgegeven door het gemeentebestuur (burgemeester en wethouders) hunner woonplaats; en 2°. voor zoo ver de belanghebbende op den lsten Januarij van het jaar waarin de aanvrage geschiedt, ingezeten van Nederland en zijn 19de jaar ingetreden was, — maar zijn 40ste jaar niet had volbragt,— van een certificaat, afgegeven door den Commissaris des Konings in de betrokken provincie, houdende dat hij tot het tijdstip der aanvrage, zijne pligten ten aanzien van de nationale militie heeft vervuld of tot geene dienst bij de militie gehouden is of is geweest; dan wel, zoo hij bij de militie te land of ter zee is ingelijfd, van eene schriftelijke toestemming, in het eerste geval van wege den Minister van Oorlog, en in het tweede geval van wege den Minister van Marine. Voorts wordt gebragt ter kennis van hen die zonder pas van het Departement van Koloniën naar Nederlandsch Indie vertrekken, dat zij, tot het verkrijgen van vergunning tot inwoning daar te lande, aan het Indisch bestuur, voor zoo veel noodig, moeten overleggen een bewijs van voldoening aan hunne pligten ten aanzien van de nationale militie, in den zin als hiervoren sub 2°. is omschreven. 's Gravenhage, den 16den Junij 1863. Voor den Minister van Koloniën, De Secretaris-Generaal, Feith.
---

RAAD VAN STATE.
Openbare vergadering van de Afdeeling voor de geschillen van bestuur, op Woensdag den lsten Julij 1863, des voormiddags ten elf ure.
---

BUITENLANDSCHE BERIGTEN. FRANKRIJK.
De Moniteur van gisteren behelst vier besluiten van den Keizer, gedagteekend den 23sten dezer, waarbij in het personeel der hooge staatsdienaren en in de bepaling van hunnen werkkring verandering wordt gebragt. De heer Billault, minister zonder portefeuille, is benoemd tot minister van staat in plaats van den heer Walewski, en de bij 's Keizers besluit van 24 November 1860 aan de ministers zonder portefeuille opgedragen werkzaamheden zijn vereenigd met den werkkring van den minister van staat, die daarentegen het hoofdbestuur der zaken rakende de schoone kunsten en het Legioen van Eer aan het ministerie voor 's Keizers hofhouding, do bemoeijingen met degeleerde ligchamen en wetenschappelijke ondernemingen aan het ministerie van onderwijs, en de bemoeijingen met het officiële regeringsblad aan het ministerie van binnenlandsche zaken overdragen moet; terwijl het bestuur der eerediensten van het ministerie van onderwijs afgescheiden en aan den minister van justitie opgedragen is. Verder is de minister Baroche, thans voorzitter van den staatsraad, benoemd tot minister van justitie en eerediensten, ter vervanging van den heer Delangle; de heer Boudet, thans voorzitter eener afdeeling van den staatsraad, tot minister van binnenlandsche zaken, in plaats van den heer de Persigny; de heer Duruy, thans inspecteur-generaal van het openbaar onderwijs, tot minister van onderwijs in plaats van den heer Rouland; de heer Béhic, gewezen lid van den staatsraad, tot minister van landbouw, handel en openbare werken, in plaats van den heer Rouher. De laatstgenoemde is benoemd tot voorzitter van den staatsraad met rang van minister. Tot toelichting der boven gemelde veranderingen in den werkkring der hooge staatsdienaren zegt de Moniteur: »Het volksbesluit, waarop de
ctmstitutie van 1852 is gegrond, heeft bepaald dat de ministers verantwoordelijk waren aan den Keizer alleen, en heeft daardoor een einde willen maken aan den wedstrijd van eerzuchtigen in het parlement, die bron van aanhoudende woeling en zwakheid voor de vorige regeringen. ir Onverminderd de voor het staatsgezag noodige kracht en vrijheid van handelen, heeft de Keizer bij het besluit van 24 November aan de groote staatsligchamen meer regtstreeksch aandeel aan de algemeene staatkunde zijner regering willen geven; doch dat besluit heeft geene wijziging gebragt in de grondbeginselen van het volksbesluit van 1852, hetwelk niet anders dan door een nieuw volksbesluit zou kunnen worden veranderd. » De meer omvattende en meer volledige behandeling der staatszaken bij den Senaat en bij het Wetgevend Ligchaam is de reden geweest voor de instelling van ministers zonder portefeuille, dat is van ministers die in de te bespreken handelingen persoonlijk geen aandeel hebben. » Zij worden bij 's Keizers besluit van heden vervangen door den minister voor de betrekkingen des gouvernements met de groote staatsligchamen , ten einde de vertegenwoordiging van 's gouvernements inzigten bij de Kamers op vasteren voet te brengen zonder afwijking van den geest der constitutie. » De minister van staat, ontheven van alle administrative werkzaamheden, en de bij den staatsraad voorzittende minister, bijgestaan door de leden van dien raad , moeten voortaan de voor den Senaat en het Wetgevend Ligchaam gebragt wordende zaken toelichten en verdedigen.'' — Te gelijk met de boven gemelde besluiten leest men in den Moniteur eene aanschrijving aan de deparlements-prefecten, gedagteekend den 21sten dezer, en onderteekend door den nu afgetreden minister van binnenlandsche zaken, maar die, thans in het officiële regeringsblad ter kennis des publieks gebragt wordende, ook de tegenwoordige inzigten van het keizerlijke gouvernement schijnt uit te drukken. » Mijnheer de prefect, na uwe rapporten en die van uwe ambtgenooten over de afgeloopen verkiezingen ontvangen en in de bijzonderheden nagegaan te hebben, en na mij te hebben overtuigd dat bij de verkiezingswerkzaamheden orde en goede trouw hebben geheerscht en een ieder vrijelijk als candidaat heeft kunnen optreden, verblijdt het mij u mijne tevredenheid te kunnen betuigen over den ijver waar mede gij, alsmede de onder-prefecten, de maires en alle onder uwe bevelen staande beambten , de bevolking bij de te doene keuzen hebt voorgelicht. Daargelaten de voorvallen die op eenige plaatsen aanleiding tot protesten van de eene of de andere zijde mogen hebben gegeven, strekt de rustige afloop der jongste verkiezingen ons land des te meer tot eer, hoe levendiger de stemmen betwist zijn. ir Voor de eerste maal sedert tien jaren heeft zich eene coalitie gevormd tusschen de rigtingen die meer of min aan de vroegere regeringen gehecht zijn. Op sommige plaatsen, inzonderheid waar eene talrijke bevolking zamen woont, en dus de opwindende taal der drukpers doorgaans meer ingang kan vinden, is het aan die coalitie gelukt het algemeene stemregt te overrompelen; maar de overgroote meerderheid des lands heeft aan de roepstem des gouvernements beantwoord, en heeft aan de coalitie enkel eenige namen als troost voor de nederlaag gelaten. ir Daarbij moet ik voegen, dat de afgeloopen verkiezingen op 's lands toekomst aanmerkelijken invloed zullen hebben. Toen de Keizer tot het hoog gezag werd verheven, onder de toejuiching van een geheel volk, kwam h.j zonder aanhang aan het bewind en had hij geene partij; doch hij had punten van aanraking met al de partijen, die onder de natie bestonden. In het oog van eenigen was hij de vertegenwoordiger der maatschappelijke orde; voor anderen was hij de vertegenwoordiger van de eenheid in het bestuur, voor anderen van het gezag der overheid, voor anderen weder van eene wijze vrijheid, voor het meerendeel van de zege der demokratie, en eindelijk voor allen van Frankrijks eer naar buiten. » Uit die onderscheiden bestanddeelen vormde zich wat de partij des gouvernements kan worden genoemd, eensdeels onder de dienaren van het staatsgezag, van do ministers af tot aan de geringste ambtenaren, anderdeels in de gevestigde ligchamen als de wetgevende kamers, de departements- en de gemeenteraden. In die zamenstelling ontbrak het bij 's lands algemeene organisatie aan homogeneïteit; en natuurlijk vertoonden die onderscheiden bestanddeelen de sporen hunner afkomst naar gelang der tijdsomstandigheden en tot aan hunne zamensmelting door tijdsverloop. Doch de afgeloopen verkiezingen zullen voor derzelver aaneensluiting nog meer hebben uitgewerkt dan het verloop van tijd. Ons staatsgebouw , van alle zijden aangevallen zijnde, en alle stooten uithoudende, is daardoor alleen maar te hechter geworden; en nu is in het Wetgevend Ligchaam, gelijk in ons land, eenegevestigde partij des gouvernements. » Een ander belangrijk uitwerksel is mede aan de jongste verkiezingen onmiskenbaar toe te schrijven, te weten: dat onze staatsinstellingen, door de candidaten der oppositie onder voorwendsel harer volmaakbaarheid gelaak t zijnde, door het welslagen van de candidaten des gouvernements eene nieuwe bekrachtiging hebben ontvangen. Met het volksbesluit van 1851 wilde het Fransche volk niet enkel het staatsgezag en de volksvrijheid op onwankelbare grondslagen vestigen, maar ook een einde maken aan het streven om in een demokratisch land als het onze de aristokratische staatsregeling van een naburig land na te volgen ; bovenal wilde het de verderfelijke leer verwerpen , die het hoog gezag aan het koningschap deed ontvallen en in de handen van de redenaars der Kamer overbragt. Thans werd door do oppositie luide verkondigd , dat het land in de laatste tien jaren van denkwijze veranderd was , dat het niet enkel wenschte onze volks vrijheden te volmaken en hare werking te wijzigen, maar ook hare hoofdbeginselen te veranderen. De uitslag der verkiezingen is een protest van ons land tegen die beweringen. »En thans, nu de strijd afgeloopen is , beveel ik u aan , mijnheer de profeet, naar gelang de gemoederen weder tot bedaren komen, u meer en meer te laten leiden door den geest van gematigdheid , die een krachtig gouvernement en een vaderlijk bestuur kenmerkt, 's Keizers gouvernement , golijk gij weet, stoot niemand van zich. Zelf gevormd zijnde uit mannen van al de partijen en uit dezelve gestadig nieuwe leden opnemende , blijft het getrouw aan de taak om alle partijen rondom zich te vereenigen. Het staat open voor al de mannen van goeden wil, en sluit de deur alleen voor degenen die de grondslagen onzer instellingen, zoo als zij door het volksbesluit van 1851 zijn vastgesteld, niet goedvinden en zich alzoo tegen den wil van het Fransche volk aankanten."
---

